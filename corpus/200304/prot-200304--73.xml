<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--73</head>
          <docDate when="2003-02-20">2003-02-20</docDate>
        </div>
      </front>
      <body>
        <div>
          <note n="d6d9b461">
            ﻿
          </note>
          <note n="0aec4a7b">
            Riksdagens protokoll
          </note>
          <note n="60b80587">
            2003/04:73
          </note>
          <note type="date" n="40fba68a">
            Fredagen den 20 februari
          </note>
          <note n="729b809e">
            Kl. 09:00 - 09:44
          </note>
          <note n="b8984b08">
            1 § Anmälan om fördröjt svar på interpellation
          </note>
          <note n="01780b69">
            Till riksdagen hade inkommit följande skrivelse:
          </note>
          <note n="6d6a6717">
            Interpellation 2003/04:296
          </note>
          <note n="eefe2709">
            Interpellation 2003/04:296 av Birgitta Ohlsson (fp) om statsbesöket
            i sultanatet Brunei
          </note>
          <note n="9056c6f5">
            Interpellationen kommer att besvaras tisdagen den 9 mars 2004.
          </note>
          <note n="34ff3140">
            Skälet till dröjsmålet är utlandsresor.
          </note>
          <note n="8b8a4ed8">
            Per Thöresson
          </note>
          <note n="6fde4104">
            2 § Svar på interpellation 2003/04:264 om Vattenfall AB
          </note>
          <note type="speaker" n="c5127e26">
            Anf. 1 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-0041f67923fa28b4-0" n="d4cdff89">
            <seg n="8ba2e221">
              Fru talman! Peter Eriksson har frågat om jag avser att utfärda
              nya ägardirektiv där Vattenfalls roll i den svenska energiomställningen
              specificeras och där tydliga miljömål sätts upp, om jag avser
              att vidta andra åtgärder med anledning av riksdagens kritik efter
              KU-behandling om bristande styrning samt om jag avser att ge Vattenfall
              ett förhandsbesked om att utbyggnad i Stenungsund inte kommer
              att tillåtas.
            </seg>
            <seg n="5800157d">
              Låt mig börja med den sista frågan. Jag tänker inte föregå den
              prövning som miljödomstolen kommer att göra. Enligt Vattenfalls
              egen bedömning kommer dock investeringen i Stenungsund att medföra
              att de totala koldioxidutsläppen minskar, eftersom elproduktion
              av bränsle med sämre miljöegenskaper kommer att konkurreras ut.
              Det är viktigt att komma ihåg att växthuseffekten är global. Att
              utsläppskällan ligger utanför Sverige minskar alltså inte den
              totala effekten.
            </seg>
            <seg n="27461715">
              Peter Eriksson frågade också om jag avser att ge nya instruktioner
              till Vattenfall om miljömål och arbetet med omställningen av energisystemet.
            </seg>
            <seg n="43ce5713">
              Låt mig återge det riksdagsbeslut som i dag utgör den högsta
              ägarens krav på företaget. Jag citerar ur näringsutskottets betänkande
              1996/97:NU12 En uthållig energiförsörjning :
            </seg>
            <seg n="2d9e230a">
              Utvecklingen av ny ekologisk elproduktionsteknik och investeringar
              i el- och värmeproduktion från förnybara energislag bör vara framträdande
              i Vattenfalls långsiktiga utvecklings- och investeringsplaner.
            </seg>
            <seg n="6c2802e5">
              Därtill slår utskottet fast följande: För ett företag som Vattenfall,
              som verkar på en konkurrensutsatt marknad och som har i huvuduppgift
              att på ett effektivt sätt producera och leverera el till sina
              kunder, är det emellertid viktigt att nu nämnda insatser görs
              inom ramen för kraven på affärsmässighet.
            </seg>
            <seg n="8d21e5d7">
              Vad gäller investeringar i förnybar energi i Sverige är Vattenfall
              utan tvekan främst. Sedan 1997 har Vattenfall genomfört och beslutat
              om investeringar på drygt 10 miljarder kronor. Under samma tidsperiod
              har Vattenfall lagt ca 3,7 miljarder kronor på forskning och utveckling,
              varav 370 miljoner kronor inom förnybar energi, främst vindkraft,
              solceller och biobränsle.
            </seg>
            <seg n="0b420c95">
              Det är min uppfattning att Vattenfall därigenom aktivt medverkar
              till en omställning av energisystemet och att man ligger i främsta
              ledet inom forskning och utveckling av ny teknik på energiområdet.
              Jag ser därför i dag ingen anledning att ytterligare specificera
              Vattenfalls verksamhet utöver det som riksdagen redan har beslutat
              om.
            </seg>
            <seg n="dc40372a">
              Därefter till frågan om jag kommer att vidta några andra åtgärder
              med anledning av riksdagens kritik från i juni 2002. Sedan den
              tidpunkten har regeringen vidtagit en rad åtgärder för att ytterligare
              stärka styrningen av de statligt ägda bolagen.
            </seg>
            <seg n="3a84ce36">
              Förvaltningen har koncentrerats till en ägarenhet samtidigt som
              jag har fått ansvar för den övergripande ägarpolitiken för alla
              statliga bolag. Regeringen har nu tillgång till en samlad förvaltningsresurs
              med hög kompetens i Näringsdepartementet. Hårdare krav på rapportering
              från bolagen har införts. Vår egen rapportering av ägarpolitiken
              har förbättrats. Beslut om nya riktlinjer för anställningsvillkor
              för chefer inom de statliga bolagen har fattats. Alla dessa beslut
              har vi tagit för att ytterligare förbättra styrningen och förvaltningen
              av svenska folkets gemensamma egendom.
            </seg>
            <seg n="49d5a57a">
              Jag vill slutligen peka på vikten av att Vattenfall kan skapa
              trygga ekonomiska grundvalar som gör att bolaget också i framtiden
              kan vara ledande inom forskning, utveckling och kommersialisering
              av ny energiteknik och på så sätt fylla sin roll i det svenska
              omställningsarbetet.
            </seg>
          </u>
          <note n="fe84a5c0">
            Då Peter Eriksson som framställt interpellationen anmält att
            han var förhindrad att närvara vid sammanträdet medgav tredje
            vice talmannen att Ingegerd Saarinen i stället fick delta i överläggningen.
          </note>
          <note type="speaker" n="c25fe911">
            Anf. 2 INGEGERD SAARINEN (mp):
          </note>
          <u who="ingegerd_saarinen_30dc41" xml:id="i-189900e55d445992-0" n="39554a62">
            <seg n="fcb0cb0a">
              Fru talman! Jag vill börja med att be om ursäkt för att Peter
              Eriksson inte kunde vara här, och så vill jag tacka för svaret.
              Men av svaret framgår inte om Leif Pagrotsky är beredd att styra
              Vattenfall mer aktivt vare sig i frågan om kraftverksplanerna
              i Stenungsund eller i övrigt.
            </seg>
            <seg n="a4579b7a">
              Vattenfall har hundrafaldigat sina koldioxidutsläpp sedan 1997,
              och bolaget är i färd med att öka dem ännu mer. De har ökat sitt
              kärnkraftsinnehav. De tänker också investera stort i kärnkraft
              i framtiden i Sverige. De har höjt priserna långt utöver vad som
              är motiverat. Företaget har tärt hårt på sin goodwill och också
              på sin kreditvärdighet, och det har demonstrerats genom sänkta
              kreditbetyg. Vad är det egentligen som krävs för att regeringen
              ska tycka att måttet är rågat?
            </seg>
            <seg n="cd52ba9a">
              Leif Pagrotsky behöver inte nödvändigtvis försvara allt som Vattenfall
              gör. Riksdagen prickade Björn Rosengren för bristande styrning,
              men ingenting tvingar Leif Pagrotsky att försvara Rosengrens passivitet.
            </seg>
            <seg n="f5453987">
              Det är positivt att rutinerna för styrning av de statliga företagen
              har förbättrats, men riksdagens kritik för bristande styrning
              av Vattenfall avsåg inte bara formerna utan också resultatet.
              Vattenfalls viktigaste ägardirektiv är 1997 års energipolitiska
              beslut, och det har Vattenfall inte följt.
            </seg>
            <seg n="fc54f7c3">
              Vattenfall har enligt Pagrotsky investerat 10 miljarder sedan
              1997, men han nämner inte hur stor del av detta som är förnybar
              energi och effektivisering och hur mycket som redan fanns i företag
              som Vattenfall har köpt. Däremot framgår det av siffrorna att
              endast 10 % av de 3,7 miljarderna för forskning och utveckling
              har använts för förnybar energi. 90 % har använts till annat än
              förnybar energi.
            </seg>
            <seg n="43e708bd">
              Under den senaste tiden har Vattenfall också lagt ned sin solvärmeforskning
              efter 20 år. Det borde betyda att den nuvarande FoU-insatsen är
              mindre än 10 % för förnybar energi. Betyder det att resten går
              till fossil- och kärnkraft? Och anser Leif Pagrotsky att det här
              är lagom proportioner?
            </seg>
            <seg n="e2ad3c4a">
              Vad gäller styrningen av Vattenfall vill jag också påpeka att
              Vattenfall Europe i Tyskland lobbar hårt mot den tyska tilldelningsplanen
              för utsläppsrätter, eftersom den hotar ekonomin i deras brunkolskraftverk.
            </seg>
            <seg n="f8e77e9e">
              Om Vattenfall misslyckas med att förändra den tyska tilldelningsplanen
              innebär det väl att deras tillgångar minskar i värde på grund
              av ett omotiverat risktagande. Kanske äventyras en stor del av
              vinsten. Säljarna av brunkolen och kraftverken i Tyskland kanske
              visste vad de gjorde. Vattenfall borde kanske också ha vetat vad
              de gjorde när de köpte.
            </seg>
            <seg n="1793c41d">
              Anser Leif Pagrotsky att det är acceptabelt att ett statligt
              svenskt företag ägnar sig åt att motarbeta Tysklands klimatpolitik?
            </seg>
          </u>
          <note type="speaker" n="18db3c40">
            Anf. 3 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-0041f67923fa28b4-1" n="d4cdff89">
            <seg n="dfc856f9">
              Fru talman! Ingegerd Saarinen påpekar mycket riktigt att jag
              inte behöver försvara allting som Vattenfall gör. Den kritik som
              KU:s majoritet av borgerliga partier plus Miljöpartiet riktade
              mot Björn Rosengren träffar inte mig. Sedan den kritiken formulerades
              har, som jag också nämnde i mitt svar, väsentliga förändringar
              skett. Jag är glad att Ingegerd Saarinen uppskattar den stärkning
              av ägarfunktionen som vi har genomfört. I det avseendet samtalar
              ju också våra partier regelbundet. Jag är glad för det.
            </seg>
            <seg n="8f5681c3">
              Jag delar den synen. Jag har ingen anledning att reflexmässigt
              och instinktivt försvara allt som sker. Det är väl inte obekant
              här i kammaren att vad gäller frågor om elavbrott och hur snabbt
              det går att få på strömmen när stormen har slagit till är det
              allt annat än beröm som jag brukar formulera när Vattenfall kommer
              på tal.
            </seg>
            <seg n="38384873">
              Det ska inte heller vara det motsatta, att det är min uppgift
              att i alla sammanhang stämma in i kören av kritiker när jag gör
              bedömningen att kritiken är orättvis. Jag uttrycker gärna att
              jag vill ha förändringar och förbättringar, till exempel i Vattenfall,
              också offentligt när jag tycker att det är motiverat. Men jag
              tar gärna på mig den vad jag medger inte särskilt populära uppgiften
              att försvara bolaget när jag tycker att kritiken är orättvis.
              Det tycker jag att den är i det här fallet när det gäller Tyskland
              och när det gäller insatserna för förnybar energi.
            </seg>
            <seg n="128b890e">
              Riksdagen har formulerat krav på Vattenfall som innehåller både
              affärsmässighet, konkurrensneutralitet i förhållande till de privata
              eller statliga aktörer från andra länder som också finns på den
              svenska marknaden och att man ska stå i främsta ledet i omvandlingen
              av det svenska energisystemet. Det är en svår uppgift att förena
              dessa två mål som riksdagen har utformat. Jag tycker att de hanterar
              den avvägningen, som det ser ut nu, på ett ganska bra sätt.
            </seg>
            <seg n="8c03a6fb">
              Det är också min uppfattning att när nu vinsten från Vattenfalls
              tyska verksamhet, och också den polska verksamheten, börja komma
              ordentligt när omstrukturering av det gamla smutsiga tyska elsystemet
              börjar fungera väl och bättre än väntat skapas ekonomiska resurser
              för att ytterligare öka satsningarna på förnybar energi, forskning
              och utveckling så att det kan skynda på den svenska energiomställningen.
              Men det får inte ske i en sådan takt att just Vattenfalls konsumenter
              drabbas av högre elkostnader än vad som gäller Fortums och Sydkrafts
              kunder. Där går gränsen för mig. Riksdagen har som ram för mitt
              arbete bestämt att det ska råda konkurrensneutralitet och att
              det ska vara inom ramen för vad som är affärsmässigt försvarbart.
              Det vore det inte om det skulle vara 1 öre dyrare per kilowatt
              att vara kund hos Vattenfall än hos konkurrenterna för att Vattenfall
              har ålagts eller tagit på sig frivilligt en större samhällelig
              uppgift än vad som gäller konkurrenterna. Den balansgången har
              riksdagen ålagt bolaget.
            </seg>
            <seg n="5a004b6f">
              I Tyskland har man tagit över ett gammalt östtyskt energisystem
              som man har köpt. Det var ett risktagande. Vi har inte facit över
              vad det kommer att bli. Än så länge verkar det att ha gått väldigt
              bra ekonomiskt, men också miljömässigt. Koldioxidutsläppen från
              de verk man har köpt har minskat med 40 % sedan 1990, svavelutsläppen
              med 80 %. Sotutsläppen har i det närmaste upphört under den tiden.
              Det tycker jag förtjänar ett annat omdöme än att de har hundrafaldigat
              sina utsläpp.
            </seg>
          </u>
          <note type="speaker" n="d2c0d2ae">
            Anf. 4 INGEGERD SAARINEN (mp):
          </note>
          <u who="ingegerd_saarinen_30dc41" xml:id="i-189900e55d445992-1" n="39554a62">
            <seg n="1c576ad7">
              Fru talman! Jag skulle vilja ta upp en artikel som stod i förra
              veckan i Dagens Industri. Tysk mardröm för Vattenfall, står det.
              Det är presschefen för Vattenfall i Tyskland som talar om utsläppsrätterna
              och vad de kan medföra för bolaget. Han menar att om den tyska
              regeringens förslag till fördelning av utsläppsrätter blir verklighet
              kommer Vattenfall att drabbas av kostnadsökningar på flera miljarder
              kronor. Han säger: I värsta fall kan vi tvingas skära bort 8 000
              av våra anställda. Det gäller Vattenfall i Tyskland. Han säger
              också det som bekymrar mig särskilt: Vi vill ha rimlig ersättning
              för de kraftiga utsläppsminskningar som vi gjort genom att modernisera
              våra kraftverk för över 9 miljarder euro under främst 1990-talet
              och kräver att vi inte ska drabbas av några extra kostnader för
              utsläppsrätter.
            </seg>
            <seg n="8b3342e5">
              Det här kan väl bara tolkas som att Vattenfall bortsåg från de
              mycket väl förutsägbara konsekvenserna av Kyotoprotokollet och
              EU:s klimatpolitiska beslut när de köpte brunkolsverksamheten.
              Tyskland är den största utsläpparen i EU, och brunkolet är den
              största av utsläppskällorna. Vattenfall är en av Tysklands och
              Europas största utsläppare.
            </seg>
            <seg n="5a37e279">
              Det är inte heller bara fråga om ett kortsiktigt försvar för
              att få tid till omställning. Vid ett seminarium som Vattenfall
              anordnade i Bryssel den 4 februari, Is there a future for Coal?
              , framhåller de att det finns 1,7 miljarder ton brunkol att bryta
              i Tyskland.
            </seg>
            <seg n="9d1540c0">
              Förutom det kan Vattenfall ha haft ytterligare skäl för att köpa
              kärnkraft i Tyskland. Kärnkraftverket Brunsbüttel som ägs till
              67 % av Vattenfall är ett av sammanlagt fyra tyska kärnkraftverk
              som Vattenfall nu kontrollerar. Tyska kärnkraftsföretag avsätter
              medel för att på ett säkert sätt ta hand om allt kärnavfall från
              verksamheten och för att riva anläggningarna när verksamheten
              upphör. Fonden, eller mer korrekt avsättningen, ligger i företagets
              balansräkning som en framtida skuld. Medlen i dessa företags fonder
              kan användas för att investera i andra bolag eller i värdepapper
              och så vidare.
            </seg>
            <seg n="0b2e0cff">
              Vattenfall har alltså inflytande över dessa tyska kärnkraftsverks
              fonder. De kärnavfallsmedel som avsätts i Tyskland har Vattenfall
              lånat till verksamhet i koncernen. Vattenfall har med dessa lån
              betalat gamla lån eller har dem som likvida medel. Vattenfall
              menar att dessa fondmedel ger bättre avkastning om de arbetar
              i koncernen än om de skulle ha satt in pengarna på bank eller
              investerat i värdepapper.
            </seg>
            <seg n="cf743146">
              Vattenfalls skulder var mycket stora den 30 juni 2003. Det är
              siffror som är svåra att uttala. Vattenfalls skulder till sina
              kärnkraftsbolag i Tyskland ligger nu på 17 miljarder kronor. Det
              är pengar som de har tagit ur de här fonderna. De kärnavfallsmedel
              som avsätts i Tyskland har Vattenfall alltså lånat till verksamhet
              i koncernen. Vattenfall har med dessa lån betalat gamla lån eller
              har dem som likvida medel. Det handlar om 17 miljarder som Vattenfall
              får använda som, om jag förstår det rätt, räntefria lån. Det kan
              förstås ha påverkat ett investeringsbeslut.
            </seg>
          </u>
          <note type="speaker" n="cf6fcd0f">
            Anf. 5 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-0041f67923fa28b4-2" n="d4cdff89">
            <seg n="9e509ed1">
              Fru talman! Jag beklagar att jag inte är tillräckligt insatt
              i den tyska balansräkningen för att reda ut huruvida det utgår
              ränta eller inte på de medel som man disponerar i enlighet med
              vad som gäller i Tyskland. Låt mig bara ge min principuppfattning
              om en fråga som Ingegerd Saarinen tog upp, nämligen huruvida Vattenfall
              bör eller inte bör vara med och delta i debatten inför politiska
              beslut i de länder där man är verksam.
            </seg>
            <seg n="7fde061d">
              I Sverige är de statliga företagen medlemmar i de intresseorganisationer
              som finns i de branscher där de är verksamma. LKAB är med i Gruvindustriföreningen,
              Vin &amp; Sprit är med i Livsmedelsindustrierna och så vidare. Där
              är de med och driver de frågor som branschen och företagen har
              intresse av, också gentemot regeringen trots att regeringen är
              ägare av bolaget och man borde kunna tycka att det kunde vara
              rakare rör i påverkan än via intresseorganisationer och via allmänna
              debatten. Det skulle i så fall ställa de statliga företagen i
              en väldigt speciell förmånsställning jämfört med konkurrenterna.
              Jag tycker därför att det är en logisk ordning att man använder
              den allmänna debatten och det ordinarie organisationsväsendet
              som instrument för sitt sätt att göra sin röst hörd. Att man gör
              det i Tyskland tycker jag inte är konstigare än att man gör det
              i Sverige, liksom andra statliga företag gör det i Sverige.
            </seg>
            <seg n="5ffccef3">
              I Tyskland har Vattenfall investerat kolossala belopp i att rena
              utsläppen från energiproduktionen. Tyskland har en smutsigare,
              mer koldioxidutsläppande energisektor än vad vi har i Sverige.
              Det beror på det grundläggande faktum att Tyskland är platt. I
              Tyskland finns inga berg som fångar upp snö som då och då rinner
              nedåt och skapar utrymme för energiproduktion i vattenkraft. Då
              är det i princip olja, kol och kärnkraft som de väljer att använda
              sig av, och naturgas också. Förnybar energi har de inte så mycket
              av, även om de nu satsar mycket på vindkraft.
            </seg>
            <seg n="f0828673">
              Att Vattenfall nu är verksamt i Tyskland på de villkor, med de
              spelregler, det klimat och den geografi som råder i Tyskland tycker
              inte jag i sig är diskvalificerande. Att Vattenfall bara ska få
              arbeta i bergiga länder på nordliga breddgrader tycker jag vore
              fel, eftersom det enbart skulle öppna för verksamhet i Norge och
              Finland. Där finns stora statliga aktörer på plats som inte gör
              det möjligt för Vattenfall att investera.
            </seg>
            <seg n="7d65029e">
              Jag ska också berätta att jag träffade min tyske kollega Wolfgang
              Klement för ett par veckor sedan. Han ville å sin och sin regerings
              vägnar berömma mig och Sverige för att Vattenfall är, som han
              uttryckte det, bäst i hela världen på att rena utsläppen från
              kolkraften. Han var stolt över att man i Tyskland, på grund av
              Vattenfalls investeringar, hade världens renaste kolkraftverk.
              I ett land som är starkt beroende av den typen av energiproduktion
              var detta mycket viktigt för honom.
            </seg>
            <seg n="4eeb8342">
              Det tycker jag kan vara värt för oss att då och då påminna oss
              i stället för att använda som jag tycker vilseledande beskrivningar
              som att Vattenfall genom sina aktiviteter har hundrafaldigat utsläppen
              i Tyskland, eller hur formuleringen nu var. Det leder i alla fall
              tanken helt fel. Verkligheten är ju att man har reducerat utsläppen
              radikalt genom sina insatser i Tyskland.
            </seg>
          </u>
          <note type="speaker" n="d7682f8c">
            Anf. 6 INGEGERD SAARINEN (mp):
          </note>
          <u who="ingegerd_saarinen_30dc41" xml:id="i-189900e55d445992-2" n="39554a62">
            <seg n="6f6771bb">
              Fru talman! Det borde ändå bekymra Leif Pagrotsky att Vattenfall
              lobbar för att Tyskland ska tillåta sig fler utsläppsrätter för
              sin industri nu när vi kämpar för att få en energipolitik och
              en klimatpolitik som kan hejda förändringarna i klimatet. Det
              som händer alldeles strax när alla länder lämnar in sina fördelningsplaner
              är ju oerhört viktigt om det ska bli någon handel och någon försöksperiod
              över huvud taget. Om alla lämnar in krav på att deras industrier
              ska få full tilldelning för det de släpper ut blir det naturligtvis
              ingen handel, och hela utsläppsförsöket kommer att gå i stå. Det
              är väldigt stora saker som står på spel miljömässigt sett.
            </seg>
            <seg n="5431fd0f">
              Sedan säger Leif Pagrotsky att han inte vill föregripa miljöprövningen
              av Stenungsund. Varför inte? Är det inte bättre att genast ge
              Vattenfall besked om ett nej än att låta företaget lägga ned mer
              resurser på det här huvudlösa projektet? Leif Pagrotsky är i den
              lyckliga positionen att han kan säga nej dels som ägare, dels
              som regering i den slutliga miljöprövningen. Det finns två vägar
              där.
            </seg>
            <seg n="113eefac">
              Argumentet att ett kraftverk i Stenungsund skulle konkurrera
              ut bränslen med sämre miljöegenskaper är förvånande. Vilka sämre
              kraftverk skulle det vara? Leif Pagrotsky kanske i så fall syftar
              på import från Vattenfalls anläggningar i Tyskland och Polen.
              Danmark har i alla fall gjort kraftiga insatser för att reducera
              sina utsläpp.
            </seg>
            <seg n="d077025a">
              Den senaste tiden har debattvågorna om bristande etik och moral
              gått höga. Framför allt är det Leif Pagrotsky som har anklagat
              andra för att ha brister. Men det finns viktiga etiska frågor
              att fundera över när det gäller Näringsdepartementets verksamhet.
              Näringsministern har ansvar för både vad Vattenfall tar sig för
              och regelverket på den omreglerade marknaden. Detta regelverk
              skapar inte en sund konkurrens. Till följd av det fungerar incitamenten
              dåligt både för energieffektivisering och nyproduktion. På grund
              av det får vi effekttoppar
            </seg>
          </u>
          <note type="speaker" n="f05ffcff">
            Anf. 7 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-0041f67923fa28b4-3" n="d4cdff89">
            <seg n="1d9e6d74">
              Fru talman! Jag tycker inte att det hör till god ton att regeringen
              innan en rättsprocess, en normal prövning enligt de regler och
              riktlinjer som riksdagen har beslutat om, ens har inletts startar
              med att säga hur man tycker att det här ska sluta. Jag tänker
              för min del avstå från den typen av rekommendationer.
            </seg>
            <seg n="390b8524">
              Dessutom är det inte jag i regeringen som kommer att hantera
              ett sådant ärende i den mån det kommer in. Jag kommer som medlem
              av regeringen naturligtvis att delta, men det är Miljödepartementet
              som hanterar den typen av tillståndsärenden.
            </seg>
            <seg n="a97abdf8">
              Ingegerd Saarinen frågar mig hur det kan komma sig att en sådan
              här investering skulle kunna minska utsläppen. Vi har inte gjort
              prövningen ännu, och jag har inte gjort någon prövning. Jag valde
              att referera vad Vattenfall självt säger. Det kan vara bra om
              det åtminstone blir hört, även om vi sedan får vänta med att ta
              ställning till hur mycket det ligger i det.
            </seg>
            <seg n="8f321435">
              Deras beskrivning är att i dag tas de restoljor som kommer från
              raffinaderiet Skanraff inte om hand på annat sätt än att de säljs
              till den som använder dem. Det är i dag fartyg som rör sig på
              internationellt vatten där det råder väldigt lite miljöregler.
              Där eldas de upp som bränsle och går ut och påverkar klimatet.
            </seg>
            <seg n="630551be">
              Om i stället samma restprodukter tas om hand i ett kraftverk
              i närheten av raffinaderiet Stenungsund ligger inte långt från
              Lysekil, som bekant och detta kraftverk har den bästa tillgängliga
              teknik för rening som finns på jorden menar Vattenfall att det
              blir mindre utsläpp i luften och mindre effekt på klimatet än
              om samma restprodukter tas om hand helt orenade.
            </seg>
            <seg n="375e3938">
              Det kanske är något fel i det. Låt debatten och miljöprövningen
              visa om detta stämmer eller inte stämmer. Men klimateffekterna
              är globala, om utsläppen sker på havet eller på land bredvid vattnet
              i Stenungsund är ur miljösynpunkt i det sammanhanget likgiltigt.
            </seg>
          </u>
          <note n="c8d2bef5">
            Överläggningen var härmed avslutad.
          </note>
          <note n="79f8560b">
            3 § Svar på interpellation 2003/04:268 om mångfald som tillväxtmotor
          </note>
          <note type="speaker" n="b0059d5e">
            Anf. 8 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-0041f67923fa28b4-4" n="d4cdff89">
            <seg n="bff1aa28">
              Fru talman! Luciano Astudillo har frågat vilka åtgärder jag kan
              tänka mig för att stödja företagare med invandrarbakgrund och
              varför exportsäljarprogrammet som syftar till att utbilda personer
              begränsas enbart till den spansktalande marknaden.
            </seg>
            <seg n="2ff26753">
              Företag som drivs av personer med invandrarbakgrund är i dag
              en viktig del av den svenska ekonomin. De finns i hela landet
              och är representerade i ekonomins olika sektorer. Dessutom är
              nyföretagandet något högre bland personer med invandrarbakgrund
              än bland befolkningen som helhet, och detta är tydligast i storstadsregionerna.
              20 % av de drygt 37 400 företag som bildades 2002 startades av
              personer med invandrarbakgrund.
            </seg>
            <seg n="995ccae8">
              Företagare som är födda utomlands upplever fler hinder för tillväxt
              i företagen jämfört med övriga grupper. Svårigheten att få tillgång
              till lån verkar vara särskilt problematiskt för denna grupp företagare.
              Det finns dock vissa skillnader mellan personer med respektive
              utan invandrarbakgrund beträffande de nystartade företagens branschmässiga
              fördelning. Företagare med invandrarbakgrund är överrepresenterade
              i branscherna handel, hotell och restaurang samt transport och
              kommunikation. Detta kan delvis förklara de större problemen med
              tillgången till finansiering då dessa branscher ofta vänder sig
              till en lokal marknad där konkurrensen ofta är hård.
            </seg>
            <seg n="b4120e36">
              Jag vill dock poängtera att heterogeniteten inom denna grupp
              är stor. Exempelvis är skillnaderna mellan företagare födda utomlands
              och andra generationens invandrarföretagare stora vad gäller andelen
              som driver verksamhet i kunskapsintensiva sektorer. Det finns
              även skillnader relaterade till ursprungsregion.
            </seg>
            <seg n="0d88d8ff">
              För att underlätta för invandrares företagande gör staten ett
              antal olika insatser. Regeringen har avsatt 34 miljoner kronor
              årligen under perioden 20022004 för att främja kvinnors och invandrares
              företagande. En viktig insats är stödet till Internationella företagarföreningen
              i Sverige, IFS. IFS stöder bland annat företagen i finansieringsärenden.
              Det är också den del av Internationella företagarföreningens rådgivning
              som kunderna är särskilt nöjda med. Överlag är personer som varit
              i kontakt med IFS mycket nöjda med den rådgivning som erbjuds.
              Stiftelsen kommer i kontakt med 10 % av alla invandrare som startar
              företag. Den tillfälliga satsningen som regeringen genomfört kommer
              att fortsätta också efter 2004 när den nuvarande perioden löper
              ut.
            </seg>
            <seg n="a12b3801">
              Vad gäller de statliga finansieringsinsatserna har invandrarföretagare
              som startar företag en större andel starta-eget-bidrag än andra
              grupper. Vidare har den statliga lånefinansiären Almi direktiv
              att särskilt ta hänsyn till behoven hos bland annat kvinnor och
              invandrare. Andelen invandrarföretagare som beviljas lån från
              Almi Företagspartner är 20 %, vilket motsvarar andelen invandrarföretagare
              i Sverige.
            </seg>
            <seg n="e529809d">
              För att göra det lättare för svenska företag att växa internationellt
              erbjuder Exportrådet företagen exportsäljare eller exportassistenter
              som med praktiskt arbete ska delta i företagets exportarbete och
              internationella affärer. Säljarna praktiserar under sex månader
              i företaget och tränas och utbildas av Exportrådet. Efter praktiktiden
              har företaget möjlighet att anställa säljaren eller assistenten.
            </seg>
            <seg n="549e3164">
              Deltagarna är registrerade som arbetssökande vid landets arbetsförmedlingar.
              Programmets utbildningsdel finansieras av länsarbetsnämnderna.
              Exportrådets affärsutvecklande insatser i företagen betalas av
              företagen. Utbildningsdelen har också finansierats med särskilda
              medel från regeringen och Exportrådet när inriktningen har varit
              så kallat svårare marknader, där personer med invandrarbakgrund
              har särskilda förutsättningar att bidra till företagens satsningar.
              Sådana marknader har hittills varit Latinamerika, Östeuropa och
              Asien.
            </seg>
            <seg n="6f3f6017">
              Sedan starten 1993 har närmare 900 säljare och assistenter utbildats,
              varav 80 % har anställts av företaget efter praktikperioden. Programmet
              gäller för alla marknader, vilket innebär att det inte finns några
              begränsningar till enbart den spansktalande marknaden.
            </seg>
            <seg n="966786c6">
              Jag anser att invandrarföretagandet och kompetensen hos personer
              med erfarenhet av andra marknader utgör ett viktigt inslag i vår
              framtida tillväxt. Det finns anledning att ytterligare tillvarata
              kompetensen hos personer med invandrarbakgrund genom att utveckla
              de insatser som görs för att skapa förutsättningar för ett högt
              invandrarföretagande och näringslivets internationalisering.
            </seg>
          </u>
          <note type="speaker" n="c86b5998">
            Anf. 9 LUCIANO ASTUDILLO (s):
          </note>
          <u who="unknown" xml:id="i-0041f67923fa28b4-5" n="ea19e5d9">
            <seg n="5a24da66">
              Fru talman! Jag vill börja med att tacka ministern för det positiva
              svaret.
            </seg>
            <seg n="881b869f">
              Den etniska, kulturella och språkliga mångfalden i Sverige kan,
              om den utnyttjas rätt, bli en viktig tillväxtfaktor. Om Sverige
              kan bli bättre på att ta till vara alla sina invånare inte minst
              utrikesfödda och deras barn kommer vårt land att stå än starkare
              framöver. Tyvärr tenderar debatten om integration och invandrade
              svenskar annars ofta att fokusera på problemen segregation, utanförskap
              och arbetslöshet. Det får den inte göra. Vi har många utmaningar
              på området. Så är det! Men problemen får inte överskugga mångfaldens
              många möjligheter språkrikedom, initiativrikedom och kreativitet.
            </seg>
            <seg n="b67862ca">
              Redan i dag görs flera strategiska satsningar från regeringens
              sida med ambitionen att bli bättre på att ta till vara mångfalden.
              Jag har berört två i min interpellation. Det är det årliga stödet
              till IFS och exportsäljarprogrammet. IFS har sedan 1996 hjälpt
              till att starta drygt 2 600 företag och därutöver givit över 17
              000 presumtiva företagare med invandrarbakgrund stöd och rådgivning
              i att utveckla sina affärsidéer. IFS finns i dag på 15 platser
              i landet och har totalt 32 anställda som ger rådgivning på 28
              olika språk. Enligt IFS startas numera vart femte företag av invandrare.
              I dag har Sverige ca 70 000 invandrarägda företag som sysselsätter
              250 000 personer.
            </seg>
            <seg n="c130de42">
              Precis som ministern berättade finns det vissa branscher där
              invandrade svenskar är överrepresenterade. Samtidigt är det andra
              saker som inte är lika kända. Till exempel finns hela 55 % av
              företagen som startats med stöd av IFS kvar efter tre år, vilket
              är en anmärkningsvärt hög siffra. Darja, Jassim och Lazlo, som
              jobbar på IFS-kontoret i Malmö, är varje år med och startar upp
              mer än 100 företag. I genomsnitt startas 40 % av företagen av
              kvinnor.
            </seg>
            <seg n="85313617">
              IFS gör nytta och bidrar till tillväxten. Det är därför glädjande
              att ministern i dag lovar att den tillfälliga satsningen som regeringen
              genomfört på IFS även kommer att fortsätta efter 2004.
            </seg>
            <seg n="d189942b">
              Fru talman! Den andra strategiska satsningen som regeringen genomfört
              i linje med det mer positiva synsätt jag efterfrågar är exportsäljarprogrammet.
              I en internationaliserad värld är språk och kulturkunskaper viktiga
              faktorer för att öka handeln och därmed tillväxten. Ett land som
              kan kommunicera med övriga världen kommer att skaffa sig konkurrensfördelar.
              Det kommer att bli bättre på att sälja sig självt, och därmed
              kommer handeln att öka.
            </seg>
            <seg n="0fec9d14">
              Målet med utbildningen har varit att utbilda personer som kan
              hjälpa företag att komma ut på världsmarknaden. Tanken har varit
              att dra nytta av de kunskaper som personer har om länder i vilket
              Exportrådet inte har full kapacitet. För mig var det en nyhet
              att utbildningen inte begränsas till enbart den spansktalande
              marknaden, men det är bara positivt!
            </seg>
            <seg n="196c6d3f">
              Precis som ministern berättade i sitt svar har närmare 900 säljare
              och assistenter utbildats sedan 1993 då utbildningen startades.
              Det betyder strax över 90 personer per år. Att så många som 80
              % har anställts av företagen efter praktikperioden är en anmärkningsvärt
              hög siffra. Jämför man med andra och mer traditionella arbetsmarknadspolitiska
              utbildningar är det ett mycket bra resultat. Målet har varit att
              70 % ska få anställning efter utbildningstiden. Det klarar denna
              insats oerhört bra. Det här borde ministern informera om.
            </seg>
            <seg n="c23450db">
              I ljuset av att exportsäljarprogrammet har varit så framgångsrikt
              och att Sverige är ett litet och exportberoende land vill jag
              fråga följande. Anser inte regeringen att mycket talar för att
              den utbildningskapacitet som man hittills haft för programmet
              borde öka?
            </seg>
          </u>
          <note type="speaker" n="b3a57f61">
            Anf. 10 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-0041f67923fa28b4-6" n="d4cdff89">
            <seg n="5e250c6a">
              Fru talman! Luciano Astudillo och jag har precis samma syn som
              startpunkt för vårt sätt att betrakta frågorna. Svenskt näringsliv
              är inte bra nog på att tillvarata de talanger, förmågor, kunskaper
              och den initiativkraft som finns bland våra invandrare. Det gör
              att vår tillväxt inte är så bra som den skulle kunna vara. Vår
              export till en del länder är inte lika stor som den borde vara,
              och sysselsättningen är därför inte lika stark som den borde vara.
              Det har varit en av utgångspunkterna när vi har valt att satsa
              på exportsäljarprogrammet, till exempel den spanskspråkiga inriktningen
              som Luciano Astudillo tar upp i sin interpellation. Det var inte
              en isolerad verksamhet som ett inslag i integrationspolitiken.
              Det var faktiskt ett inslag i ett brett program som vi hade för
              att öka vår satsning på svensk export till Latinamerika. Företagen
              hade identifierat ett problem, nämligen att skaffa kvalificerad
              personal med kunskaper i spanska som kunde jobba på fältet gentemot
              kunder, vid installation av produkter och så vidare på plats i
              Latinamerika. Som en integrerad del i ett program för att öka
              vår närvaro i Latinamerika till förmån för jobben i Sverige mobiliserade
              vi exportsäljarprogrammet med särskild inriktning mot människor
              med spanska som modersmål eller med särskilt starka kunskaper
              i spanska. Programmet är bredare och mer tillgängligt än så.
            </seg>
            <seg n="3f974d4f">
              Åtgärder som har riktat sig till invandrare är normalt inte speciella
              åtgärder jämfört med andra åtgärder utan de är en del i den ordinarie
              arbetsmarknadspolitiken och utbildningspolitiken. I det här fallet
              har vi intresse av att skräddarsy speciella saker, speciella arrangemang,
              speciella program för att svara mot de särskilda behov näringslivet
              har och de särskilda möjligheter vi har bland våra invandrare.
              Det är oftast upp till länsarbetsnämnderna att välja vilka åtgärder
              inom ramen för de instrument som finns till förfogande som de
              tycker är värda att satsa på.
            </seg>
            <seg n="55a2ba9e">
              Exportsäljarprogrammet är en mycket ambitiös verksamhet som också
              har gett mycket bra resultat. Det innebär att det är ganska dyrt
              för länsarbetsnämnderna. De väljer ofta själva att använda sina
              medel till andra billigare instrument. De är fria att göra det
              valet.
            </seg>
            <seg n="322219ef">
              Kapaciteten ska inte vara begränsande för hur många som går igenom
              programmet. Om det finns fler kandidater och om det finns fler
              länsarbetsnämnder som vill satsa på den typen av utbildning för
              människor i sina områden ska vi sträva efter att kapaciteten ska
              vara tillräcklig för att möta efterfrågan. Jag hoppas att näringslivet
              också gör detsamma när det gäller att ställa upp med praktikplatser
              och de utbildningsplatser i företagen som gör utbildningen så
              speciellt bra, så konkret i företagen.
            </seg>
          </u>
          <note type="speaker" n="46df8aaa">
            Anf. 11 LUCIANO ASTUDILLO (s):
          </note>
          <u who="unknown" xml:id="i-0041f67923fa28b4-7" n="ea19e5d9">
            <seg n="11299b93">
              Fru talman! Jag vill tacka ministern för svaret. Mångfalden ger
              många möjligheter, och vi får som sagt inte fastna i bara problembeskrivningen
              av segregationen och utanförskapet.
            </seg>
            <seg n="6b825be9">
              Jag kommer att ta med mig en del saker från det här samtalet.
              Det första är att IFS efter 2004 kommer att få stöd. Jag kommer
              också att försöka kommunicera ut att så många som 80 % av dem
              som gått exportsäljarprogrammet efter sin praktikplats har ett
              arbete i de företag där de praktiserat, vilket är en mycket hög
              siffra om man jämför med all annan arbetsmarknadspolitisk utbildning.
            </seg>
            <seg n="1ac4e03a">
              Vi måste bli bättre på att ta vara på den utbildning och de erfarenheter
              som människor har med sig när de kommer till Sverige. Vi måste
              vara mycket mer kreativa när det gäller att ta vara på människors
              kunskaper, inte minst språkkunskaper. I dag pratar vi 150 olika
              språk i lilla Sverige. I en internationaliserad och globaliserad
              värld är det en enorm resurs att kunna kommunicera med övriga
              världen på hela 150 olika språk.
            </seg>
            <seg n="e4b0aa8b">
              Jag ser också fram emot en ökad kontakt med näringslivet. Det
              gäller att verkligen uppmuntra och uppmana dem att ta vara på
              denna enorma resurs. Jag känner att där finns mycket att göra.
              Det finns en vilja men en stor okunskap om hur man tar vara på
              de människor som kommit till vårt land med så mycket erfarenheter,
              utbildning och kunskap.
            </seg>
          </u>
          <note type="speaker" n="c9796c38">
            Anf. 12 Näringsminister LEIF PAGROTSKY (s):
          </note>
          <u who="leif_pagrotsky_933584" xml:id="i-d134d969dfefc2e1-0" n="d4cdff89" next="i-c5e54d4c81c29f59-0">
            <seg n="2373648d">
              Fru talman! Jag vill ytterligare förstärka det som Luciano Astudillo
              säger genom att lyfta fram ett förhållande som inte är så väl
              känt. Två av de tre marknader där vår export växer allra snabbast
              är Turkiet och Iran. De är inga små mottagare av svensk export.
              Trots att de redan är ganska stora växer de väldigt, väldigt snabbt.
              Jag vet inte om det faktum att vi i Sverige har väldigt gott om
              människor som talar de språk som behövs för att hantera kundkontakter
              i de länderna har bidragit till det eller inte, men för mig är
              slutsatsen självklar: Här har vi en väldigt bra bas just för att
              göra det som Luciano Astudillo säger, att se våra invandrare som
              en resurs som tillför tillväxt, jobb, kunder, marknader, efterfrågan
              och inte som ett problem som behöver lösas.
            </seg>
            <seg n="54edef1e">
              Mitt problem här har varit att vi i Sverige och i det svenska
              näringslivet inte varit tillräckligt bra på att dra nytta av den
              här resursen för egen del. Vi har hållit på att skjuta oss i fötterna
              år efter år. Vi har tvingats att gå för sakta fram på de här mycket
              viktiga marknaderna, därför att vi har haft för dåligt med välutbildade
              tekniker och ekonomer som har kunnat spanska, arabiska eller andra
              språk.
            </seg>
            <seg n="100b6954">
              En av hemligheterna med framgångarna för exportsäljarprogrammet
              är att det har vänt sig till människor som redan har en bra utbildning,
              men som med en marknadsförings- och försäljningspåbyggnad kan
              nyttiggöra den utbildningen i kundkontakter i svårarbetade länder.
              Det är ofta ingenjörer som är undersysselsatta eller arbetslösa
              som med en sådan här säljarutbildning kan få en helt annan slagkraft
              på arbetsmarknaden och göra en helt annan nytta för det svenska
              näringslivet än vad man gör som till exempel arbetslös eller tillfälliganställd.
            </seg>
          </u>
          <note n="c8d2bef5">
            Överläggningen var härmed avslutad.
          </note>
          <note n="af9fd380">
            4 § Hänvisning av ärenden till utskott
          </note>
          <note n="72fa1093">
            Föredrogs och hänvisades
          </note>
          <note n="30fa227f">
            5 § Bordläggning
          </note>
          <note n="15fd2cc9">
            Anmäldes och bordlades
          </note>
          <note n="8feddb80">
            6 § Anmälan om fråga för skriftligt svar
          </note>
          <u who="leif_pagrotsky_933584" xml:id="i-c5e54d4c81c29f59-0" n="d4cdff89" prev="i-d134d969dfefc2e1-0">
            <seg n="eceb25ab">
              Anmäldes att följande fråga för skriftligt svar framställts
            </seg>
          </u>
          <note n="45d365ba">
            den 20 februari
          </note>
          <note n="b1180866">
            Rigmor Stenmark
          </note>
          <note n="0f962cd5">
            Frågan redovisas i bilaga som fogats till riksdagens snabbprotokoll
            tisdagen den 2 mars.
          </note>
          <note n="d11ef260">
            7 § Kammaren åtskildes kl. 9.44.
          </note>
          <note n="3d39d156">
            Förhandlingarna leddes av tredje vice talmannen.
          </note>
          <note n="a9866355">
            /Monica Gustafson
          </note>
        </div>
      </body>
    </text>
  </TEI>
</teiCorpus>
