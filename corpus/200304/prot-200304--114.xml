<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--114</head>
          <docDate when="2003-05-12">2003-05-12</docDate>
        </div>
      </front>
      <body>
        <div>
          <note n="d87832f3">
            ﻿
          </note>
          <note n="523ed7bd">
            Riksdagens protokoll
          </note>
          <note n="81dd3ce1">
            2003/04:114
          </note>
          <note type="date" n="7b2cb3b0">
            Onsdagen den 12 maj
          </note>
          <note n="3d71c2b7">
            Kl. 09:00 - 20:20
          </note>
          <note n="c73d73bf">
            1 § Justering av protokoll
          </note>
          <note n="43498dd4">
            Justerades protokollet för den 6 maj.
          </note>
          <note n="809ee9f1">
            2 § Anmälan om sammansatt utrikes- och försvarsutskott
          </note>
          <note n="de0ac6c4">
            Från sammansatta utrikes- och försvarsutskottet hade följande
            promemoria inkommit:
          </note>
          <note n="8704113a">
            Sammansatt utrikes- och försvarsutskott
          </note>
          <note n="10e8083f">
            Utrikesutskottet och försvarsutskottet har jämlikt riksdagsordningen
            4 kap. 8 § i separata beslut av den 29 april respektive den 4
            maj 2004 överenskommit att genom deputerade i sammansatt utskott
            gemensamt bereda proposition 2003/04:71 Fortsatt svenskt deltagande
            i en internationell säkerhetsstyrka i Afghanistan jämte eventuella
            följdmotioner.
          </note>
          <note n="65626201">
            Till deputerade i det sammansatta utskottet har utsetts de i
            bifogade förteckning upptagna riksdagsledamöterna.
          </note>
          <note n="6e198628">
            Det sammansatta utskottet, som benämns Sammansatta utrikes- och
            försvarsutskottet (UFöU), har vid konstituerande sammanträde denna
            dag utsett följande presidium:
          </note>
          <note n="4a487f06">
            Thomas Hörberg
          </note>
          <note n="281ba78a">
            Ingemar Wahlberg
          </note>
          <note n="e09281a0">
            Ledamöter och suppleanter i sammansatta utrikes- och försvarsutskottet
            (UFöU)
          </note>
          <note n="b7abbe95">
            LedamöterSuppleanter
          </note>
          <note n="b7abbe95">
            LedamöterSuppleanter
          </note>
          <note n="51cf1230">
            Promemorian lades till handlingarna.
          </note>
          <note n="15bdae78">
            3 § Anmälan om fördröjda svar på interpellationer
          </note>
          <note n="58b5fb4a">
            Till riksdagen hade inkommit följande skrivelser:
          </note>
          <note n="2e8b75b4">
            Interpellation 2003/04:463
          </note>
          <note n="78eb2f2d">
            Interpellation 2003/04:463 av Kalle Larsson (v) om praxis för
            asylsökande från Somalia
          </note>
          <note n="d8789809">
            Interpellationen kommer att besvaras tisdagen den 18 maj 2004.
          </note>
          <note n="e715cab3">
            Barbro Holmberg
          </note>
          <note n="a712c854">
            Interpellation 2003/04:471
          </note>
          <note n="b032f9ae">
            Interpellation 2003/04:471 av Kalle Larsson (v) om feministiskt
            självförsvar
          </note>
          <note n="4b89195d">
            Interpellationen kommer att besvaras tisdagen den 1 juni 2004.
          </note>
          <note n="0fa4803d">
            Thomas Östros
          </note>
          <note n="e0c5b908">
            4 § Anmälan om inkomna faktapromemorior om förslag från Europeiska
            kommissionen
          </note>
          <note n="b3af559d">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note n="dd6d2f56">
            KOM(2003)607
          </note>
          <note n="863fb71c">
            KOM(2003)658
          </note>
          <note n="5700f015">
            5 § Förnyad bordläggning
          </note>
          <note n="a471efcf">
            Föredrogs och bordlades åter
          </note>
          <note n="6985ebff">
            6 § Åtgärder för att klarlägga asylsökandes identitet
          </note>
          <note type="speaker" n="ba3474e1">
            Anf. 1 Förste vice talman PER WESTERBERG (m):
          </note>
          <u who="per_westerberg_1_vice_talman" xml:id="i-7d818e6406a162ea-0" n="6386c4f4">
            <seg n="9871d0cd">
              Herr talman! Detta betänkande med rubriken Åtgärder för klarläggande
              av asylsökandes identitet behandlar i huvudsak det så kallade
              transportörsansvaret. I samband med att Sverige gick med i Schengensamarbetet
              inom EU för att ta bort passkontrollerna och underlätta resandet
              mellan länderna åtog vi oss också att genomföra det så kallade
              transportörsansvaret. Redan när kammaren för ett antal år sedan
              antog lagen om transportörsansvar hade vi moderater mycket stora
              betänkligheter på strikt principiell och ideologisk grund. Vi
              tycker inte om att enskilda företag eller personer ska utföra
              myndighetsuppgifter som kontroll av pass eller identitetshandlingar,
              något som egentligen borde åvila ämbetsmän och statliga tjänstemän.
            </seg>
            <seg n="8b22c800">
              Vi genomgick betydande inre konvulsioner innan vi slutligen gick
              med på att godta transportörsansvaret. Redan då påpekade vi dock
              i kammaren att det inte skulle räcka med detta. Det avtal som
              Sverige hade skrivit under på, Schengenavtalet, krävde även strafförelägganden
              i fall där berörda flygbolag eller färjerederier inte fullföljde
              transportörsansvaret. Det som i dag kommer till kammaren är krav
              på en straffavgift som de som inte fullföljer transportörsansvaret
              kommer att träffas av.
            </seg>
            <seg n="c3fd3650">
              Vi är som sagt på strikt ideologisk och principiell grund mycket
              tveksamma till hela transportörsansvaret. Vi ser inte heller att
              det är fråga om en effektiv lagstiftning. När identiteten för
              de asylsökande som kommer hit ska fastställas saknar ändå över
              80 % av dem som kommer identitetshandlingar. Effektiviteten är
              alltså låg. Samtidigt är vi inte minst efter den 11 september
              medvetna om att vi enligt tidigare ingångna avtal och konventioner
              av typen Chicagokonventionen med tanke på rena terroristhot ska
              kontrollera ombordstigande för att skapa ökad ressäkerhet både
              på flygplan och på färjor.
            </seg>
            <seg n="0ee56832">
              Herr talman! Vi har från moderat håll väckt en särskild motion
              om transportörsansvaret. Vi har i den motionen begärt att den
              svenska regeringen ska försöka få till stånd en översyn av transportörsansvaret.
              Vi har i utskottet fått majoritet för ett bifall till detta, vilket
              vi är nöjda med. Vi ser oss tvingade att godta propositionen i
              denna del på strikt legalistisk grund. I och med att Sverige har
              skrivit under Schengenavtalet har vi åtagit oss att genomföra
              transportörsansvaret och accepterat åtföljande strafförelägganden,
              men vi tycker i Sveriges intresse och utifrån våra principiella
              grunder att en översyn bör ske för att få bort att privata företag
              och enskilda personer utsätts för hot om straffavgifter om transportörsansvaret
              inte fullföljs.
            </seg>
            <seg n="b697f3d8">
              I propositionen och i betänkandet tas även upp ett par andra
              frågor, bland annat stimulans vid flyktingmottagande när det gäller
              medhjälp till att fastställa identitet och även klargöra eventuella
              asylskäl. Vi moderater har tillsammans med ett par andra partier
              föredragit Migrationsverkets modell att asylsökande utöver en
              minimisumma som de får för sitt uppehälle också ska kunna få en
              stimulanspeng, om de på ett aktivt sätt medverkar till att fastställa
              identitet och klarlägga andra frågor om asylskäl. Vi tycker att
              detta är en positivare modell än att tillämpa bestraffningar genom
              sänkningar av bidrag. Denna positivare modell skapar ett bättre
              klimat i dessa sammanhang.
            </seg>
            <seg n="45ebfac5">
              Enligt vår uppfattning är det mycket angeläget att positivt försöka
              aktivera asylsökande. Bidragen blir passiviserande, och vi tror
              att en stimulanspeng för ett positivt agerande vore en bättre
              åtgärd.
            </seg>
            <seg n="acd1e96e">
              Herr talman! Jag yrkar bifall till reservation nr 4, som vi har
              skrivit under.
            </seg>
          </u>
          <note type="speaker" n="9a49ca2d">
            Anf. 2 ERIK ULLENHAG (fp):
          </note>
          <note n="aeb86f2e">
            Herr talman! Låt mig inledningsvis yrka bifall till reservation
            nr 5.
          </note>
          <u who="Q4588714" xml:id="i-4ca4d82552a9e6b4-0" n="cc48c4ec">
            <seg n="fc33dd73">
              Det som sannolikt kommer att ske här i kammaren i eftermiddag
              är att den järnaxel som under många år styrt svensk flyktingpolitik,
              det vill säga Socialdemokraterna och Moderaterna, kommer att lägga
              ännu en byggsten till en mur som syftar till att det ska bli svårare
              för asylsökande att ta sig till vårt land. Jag syftar på transportörsansvaret.
              Oavsett vad migrationsministern och andra socialdemokrater eller
              Per Westerberg säger är syftet med transportörsansvaret att se
              till att människor inte kan ta sig till Sverige och andra europeiska
              länder.
            </seg>
            <seg n="175980ab">
              Under de senaste åren har socialdemokratiska migrationsministrar
              kommit och gått. De har hetat Maj-Inger Klingvall, Jan O Karlsson
              och nu Barbro Holmberg. Ibland har retoriken varit lite annorlunda,
              men inriktningen har varit oerhört tydlig, nämligen restriktivitet.
            </seg>
            <seg n="11943d9a">
              Den debatt jag möter bland människor är: Hur kan ni svika i flyktingpolitiken?
              Hur kan Sverige behandla människor som man gör? Hur kan vi skapa
              en flyktingpolitik och en asylprocess som leder till att barn
              tvingas att bli sondmatade på sjukhus för att de slitits sönder
              av asylprocessen? Man skulle kunna tro att fokus sattes på hur
              vi skapar humanitet och medmänsklighet, men i stället sätts fokus
              på att ytterligare skärpa flyktingpolitiken.
            </seg>
            <seg n="48e17e11">
              I dag finns det förslag om sänkta ersättningsnivåer för asylsökande.
              Motiveringen som utskottet har är på sina håll rätt intressant.
              Man säger att detta visserligen kan drabba barnfamiljer, men med
              hänsyn till barnens bästa är det ändå bra att barnfamiljer får
              lägre ersättning eftersom vi tror att det kommer att leda till
              snabbare handläggningstider.
            </seg>
            <seg n="b348c20a">
              Transportörsansvaret motiveras på ett ställe med att det handlar
              om att ge skydd åt de som verkligen behöver det, det vill säga
              att om det kommer hit några färre kanske några av dem som kommer
              kan få stanna.
            </seg>
            <seg n="9fce1270">
              På något sätt känns hela det betänkande som vi behandlar i dag
              som en uppvisning i både hyckleri och stoppa-huvudet-i-sanden-beteende.
              Jag ska ta upp tre argument som förs fram från majoriteten.
            </seg>
            <seg n="cf1475e1">
              På s. 24 i betänkandet står det: Enligt utskottets mening kan
              inskränkningar i rätten att söka asyl aldrig accepteras. Det här
              är mycket viktigt och väldigt bra sagt. Men vad säger UNHCR, FN:s
              vakthund, om transportörsansvaret? Jo, man säger så här: Sanktioner
              mot transportörer och den kontrollskyldighet som hänger samman
              därmed kommer att leda till att rätten för flyktingar att åtnjuta
              asyl undermineras.
            </seg>
            <seg n="b39d35a7">
              Herr talman! Jag ber om ursäkt, men jag litar mer på UNHCR än
              vad jag litar på Per Westerberg och de andra i utskottet som i
              dag tänker rösta igenom transportörsansvaret. Jag litar också
              mer på Amnesty International som riktar samma kritik.
            </seg>
            <seg n="98bf5c0f">
              På s. 23 i betänkandet kan man läsa följande: När det gäller
              frågan om en reglerad kontrollskyldighet innebär myndighetsutövning
              av privata rättssubjekt vill utskottet understryka att transportörerna
              inte skall göra någon egen bedömning av huruvida en person har
              skyddsbehov eller ej. Flygplatspersonalen ska inte göra någon
              egen bedömning, och det låter ju jättebra. Men vad kommer hända
              i praktiken?
            </seg>
            <seg n="18abff6d">
              Det finns samtidigt en reglering om transportörsansvaret som
              säger att om en asylsökande utan handlingar har kommit med på
              ett plan eller en färja till Sverige och sedan får uppehållstillstånd,
              ja, då bortfaller skadeståndsansvaret för transportören. Det är
              klart att transportören kommer att göra en självständig bedömning.
              Transportören kan ju inte göra någonting annat. Han kan inte ringa
              till UD och fråga om en person får följa med. Nej, det kommer
              att bli privata rättssubjekt som ägnar sig åt myndighetsutövning.
            </seg>
            <seg n="7e67b232">
              På s. 23 står det vidare: Bedömningen av en persons rätt att
              resa får naturligtvis inte grundas på exempelvis hudfärg eller
              språkfärdighet eller på något annat sätt vara diskriminerande.
              Ja, det låter sig sägas. Men vad innebär transportörsansvaret?
              Hur skulle någon här i kammaren agera? Vem har störst chans att
              komma med på ett flygplan till vårt land, en person som är vit,
              som talar bra engelska och som verkar vara en person som håller
              ordning på sina handlingar eller en person som är svart och kommer
              från ett land som många lämnar för att söka asyl i något annat
              land? Vem tror ni att man framför allt kommer att kontrollera?
            </seg>
            <seg n="fb07485e">
              Tyvärr är det självklart att det som riksdagen tänker rösta igenom
              i eftermiddag leder till att människor på flygplatser och vid
              färjeterminaler kommer att behandlas diskriminerande och misstänkliggöras.
            </seg>
            <seg n="fbd7d884">
              Herr talman! Syftet med transportörsansvaret är väldigt tydligt.
              Det handlar om att hålla asylsökande borta, och det kan vi ha
              en debatt om. Det har ingenting att göra med att ge skydd åt verkligt
              skyddsbehövande. Det gör att flygplatspersonal och andra kommer
              att hamna i en situation där de tvingas att ägna sig åt myndighetsutövning,
              vilket bland annat SAS har varnat för. Det undergräver också som
              UNHCR säger asylrätten.
            </seg>
            <seg n="4ab4b9bb">
              Normalt sett när restriktivitet röstas igenom i den här kammaren
              brukar en företrädare från regeringen komma hit och säga: Vi är
              tvungna att bli lite mer restriktiva i Sverige eftersom andra
              länder har gått före och stängt sina gränser, och vi kan ju inte
              ta emot alla i vårt land. I det här fallet är det Sverige som
              har varit pådrivande. Transportörsansvaret förhandlades fram under
              det svenska ordförandeskapet i EU. Det var en skicklig förhandlingsinsats,
              men det är ingenting att vara stolt över.
            </seg>
            <seg n="101bf4f4">
              Socialdemokraternas linje är inte förvånande. Man för en allt
              restriktivare politik. Man vill få igenom transportörsansvaret.
              Om man tidigare har förhandlat fram det under det svenska ordförandeskapet
              är det klart att man vill att det ska gå igenom i Sveriges riksdag.
            </seg>
            <seg n="795137c5">
              Däremot är Moderaternas argumentation lite mer förvånande. Per
              Westerberg säger att han inte tycker om transportörsansvaret.
              Han vill göra någonting åt det och vill därför att det ska göras
              en översyn. Det fanns fem andra partier som hade kunnat komma
              överens om det. Vi hade utan problem kunnat få majoritet i utskottet
              för att ge regeringen i uppdrag att åka ned till Bryssel för att
              förhandla om transportörsansvaret.
            </seg>
            <seg n="8f014a9a">
              Jag instämmer med Per Westerberg när han säger att vi ska genomföra
              saker. Moderaterna ska genomföra detta på strikt legalistisk grund
              eftersom vi är tvungna att göra det enligt EG-rätten. Det är mycket
              ovanligt att Folkpartiet inte medverkar till att genomföra ett
              direktiv eller en lagstiftning på EU-nivå detta på just strikt
              legalistisk grund.
            </seg>
            <seg n="6a15bb22">
              I ett läge när UNHCR säger att transportörsansvaret riskerar
              att underminera asylrätten, det vill säga riskerar att undergräva
              Genèvekonventionen som Sverige och andra EU-stater är skyldiga
              att följa, då är det strikt legalistisk grund som gör att man
              ska göra halt och fundera över om vi ska genomföra det här eller
              om det är bättre att rättsligt pröva ifall det stämmer med Genèvekonventionen
              eller inte.
            </seg>
            <seg n="b53e4928">
              Moderaterna för lite grann av de två stolarnas politik. Det låter
              jättebra: Vi gillar inte transportörsansvaret. Ändå kommer den
              moderata riksdagsgruppen att bidra till att Sverige i eftermiddag
              fattar beslut om en lagstiftning som riskerar att leda till att
              asylrätten undergrävs. Dessutom kommer det att leda till att asylsökande
              får det ännu svårare att ta sig till vårt land.
            </seg>
          </u>
          <note type="speaker" n="bea26abb">
            Anf. 3 Förste vice talman PER WESTERBERG (m) replik:
          </note>
          <u who="per_westerberg_1_vice_talman" xml:id="i-7d818e6406a162ea-1" n="6386c4f4">
            <seg n="2c22252a">
              Herr talman! Erik Ullenhag tycker att vi moderater sitter på
              två stolar. Det gör vi inte. Men om man skriver på avtal vill
              vi gärna att de ska fullföljas. Annars faller den normala legalistiska
              grunden. Har man skrivit på ett avtal får man följa detta.
            </seg>
            <seg n="c55f826e">
              Vi är kritiska mot transportörsansvarets principer. Vi är positiva
              till Schengenavtalet och passfriheten. Vi vill gärna att det ska
              finnas goda möjligheter för dem som är reella flyktingar att komma
              hit och söka asyl. Vi är därför beredda att rösta igenom införandet
              av den straffsanktion som vi redan påtalade när transportörsansvaret
              beslutades i Sveriges riksdag. Det är det som transportörsansvaret
              och Schengenavtalet kräver.
            </seg>
            <seg n="2356e660">
              I det som nu föreslås att bli riksdagens beslut har vi fått igenom
              att den svenska regeringen ska se över möjligheter att få till
              stånd en översyn av hela transportörsansvaret.
            </seg>
            <seg n="688a80a7">
              Vi sitter inte på två stolar. Vi håller avtal. Dessutom får vi
              igenom att det ska ske en översyn av det som vi är kritiska emot.
            </seg>
            <seg n="3fdc17dc">
              Handen på hjärtat, Erik Ullenhag, vi ska också vara ärliga mot
              oss själva. Det handlar inte bara om transportörsansvaret, utan
              det handlar till exempel om Chicagokonventionen som vi har undertecknat.
              Den innebär kontroll av ombordstigande på flygplan för att undvika
              terrorister inte minst efter den 11 september och kontroll av
              att man inte har med sig knivar och liknande ombord.
            </seg>
            <seg n="0d71c8ab">
              Säkerheten vill vi inte göra avkall på. Asylrätten vill vi inte
              göra avkall på. Vi tycker att transportörsansvaret är dåligt som
              det nu är utformat. Det är därför vi stöder en översyn av transportörsansvaret,
              och en sådan bör den svenska regeringen begära nere i Bryssel.
            </seg>
          </u>
          <note type="speaker" n="e366cde1">
            Anf. 4 ERIK ULLENHAG (fp) replik:
          </note>
          <u who="Q4588714" xml:id="i-a443aaee724b477d-0" n="cc48c4ec">
            <seg n="4d9087d2">
              Herr talman! Både Per Westerberg och jag befinner oss tyvärr
              i opposition. Det gör att vi har ganska dåliga erfarenheter av
              allmänna uttalanden från utskottet om att en översyn ska göras
              om hur transportörsansvaret slår igenom. Det är gott och väl att
              Moderaterna har förhandlat fram detta med Socialdemokraterna,
              men det fanns ju alla möjligheter att förhandla fram en uppgörelse
              mellan sex partier och ge regeringen i uppdrag att omförhandla
              transportörsansvaret, ifall nu Moderaterna tycker så väldigt illa
              om det. Men det var man inte beredd att göra.
            </seg>
            <seg n="e79b0bff">
              Sedan nämner Per Westerberg i sin replik EG-rätten och Chicagokonventionen,
              men han nämner inte Genèvekonventionen. Jag håller med Per Westerberg
              om att det är oerhört viktigt att Sverige och andra stater uppfyller
              internationella åtaganden.
            </seg>
            <seg n="a1f87223">
              Jag återupprepar vad UNHCR skriver i sitt remissvar angående
              transportansvar: Sanktioner mot transportörer och den kontrollskyldighet
              som hänger samman därmed kommer att leda till att rätten för flyktingar
              att söka och åtnjuta asyl undermineras. Då finns det två frågor
              att ställa till Per Westerberg: Har UNHCR, FN:s vakthund vad gäller
              Genèvekonventionen, fel i sin tolkning? Är annan lagstiftning
              än Genèvekonventionen och vissa internationella avtal viktigare
              att följa än andra? Det är ju trots allt ett antal tiotals år
              som Sverige har varit förpliktigat att följa Genèvekonventionen.
            </seg>
          </u>
          <note type="speaker" n="81cf7c0d">
            Anf. 5 Förste vice talman PER WESTERBERG (m) replik:
          </note>
          <u who="per_westerberg_1_vice_talman" xml:id="i-7d818e6406a162ea-2" n="6386c4f4">
            <seg n="3514b2d9">
              Herr talman! Jag vill upplysa Erik Ullenhag, om han inte har
              läst vår motion eller betänkandet, om att vi i vår motion skriver
              om UNHCR och om den Genèvekonvention som gäller och att vi hyser
              oro för den med anledning av transportörsansvaret. Vi har valt
              den tekniska lösningen att följa den normala legalistiska grunden
              att har vi skrivit på ett avtal följer vi avtalet så långt det
              går, och sedan försöker vi få till stånd omförhandlingar eller
              en översyn av avtalet. Det finns nu en majoritet för en översyn
              av avtalet. Den är vi glada för, och vi hoppas att den kommer
              att bli konstruktiv och leda till de förbättringar som vi vill
              ha.
            </seg>
            <seg n="88e0b05b">
              Genèvekonventionen har vi nämnt, som sagt, och vi tycker att
              den självfallet ska efterlevas. Men vi påpekar även de problem
              det innebär med Chicagokonventionen, säkerheten på flygplanen,
              terrorismbekämpningen, och då gäller det inte bara de asylsökandes
              säkerhet utan också övriga passagerares säkerhet. Det gäller då
              att hitta en princip och metoder som säkrar både asylrätten och
              Genèvekonventionen men även flygsäkerheten och för den delen även
              färjesäkerheten.
            </seg>
            <seg n="13fdda65">
              Den utgångspunkt som vi moderater har är en legalistisk syn och
              att konstruktivt försöka få till stånd en översyn av det transportörsansvar
              som vi har starka ideologiska och principiella invändningar emot.
              Som vi även skriver i vår motion kan detta vara hindrande för
              möjligheten för människor med flyktingstatus att söka asyl i Sverige.
            </seg>
          </u>
          <note type="speaker" n="0bb23e8c">
            Anf. 6 ERIK ULLENHAG (fp) replik:
          </note>
          <u who="Q4588714" xml:id="i-a443aaee724b477d-1" n="cc48c4ec">
            <seg n="87cb8a9a">
              Herr talman! Jag ber om ursäkt, Per Westerberg, ifall jag upprepar
              det, men det är att sitta på två stolar samtidigt. Du är djupt
              kritisk mot transportörsansvaret, men du och andra kommer i eftermiddag
              att sitta och rösta igenom det i Sveriges riksdag. Det är vad
              som kommer att hända.
            </seg>
            <seg n="bc3f35c1">
              Du säger att vi ska följa strikt legalistiska principer, och
              du hyser oro för vad transportörsansvaret kommer att innebära
              för Genèvekonventionen. Men du svarar inte på frågan om UNHCR
              har fel. UNHCR säger att det som du och andra kommer att göra
              i eftermiddag kommer att underminera asylrätten. Och de asylsökande
              som inte kommer att kunna ta sig till Sverige och andra länder
              efter omröstningen i eftermiddag blir inte tröstade av att det
              står att Moderaterna hyser oro i en riksdagsreservation när man
              har genomfört det som gör att de inte kan komma hit.
            </seg>
            <seg n="70bc2432">
              Sverige och andra länder har en skyldighet att följa ingångna
              avtal. Om detta är vi alldeles överens. En organisation som EU
              har i synnerhet en skyldighet att se till att tidigare ingångna
              internationella förpliktelser följs, i det här fallet Genèvekonventionen.
              Vi menar, och UNHCR menar, att så har inte skett.
            </seg>
            <seg n="d3e6cb0e">
              Moderaterna verkar också vara mycket bekymrade över att transportörsansvaret
              kommer att leda till att det blir allt svårare att ta sig hit
              och söka asyl, men man drar inga slutsatser av det. Man röstar
              för det och hyser oro. Det är tyvärr ett tecken på att järnaxeln
              i svensk flyktingpolitik består.
            </seg>
          </u>
          <note type="speaker" n="183fab4c">
            Anf. 7 SVEN BRUS (kd):
          </note>
          <u who="Q5588504" xml:id="i-3f4f7e3a5b404bdd-0" n="d5a7b5c6">
            <seg n="8bf8795a">
              Herr talman! Den här propositionen med rubriken Åtgärder för
              att klarlägga asylsökandes identitet är kanske mest känd som förslaget
              om transportörsansvar.
            </seg>
            <seg n="e7ef6002">
              Förslagen i propositionen är ytterligare några i raden från regeringen
              på migrationspolitikens område under vintern och våren. Förslagen
              har duggat tätt, men bakom alla dellösningar ser man en skriande
              brist på helhet och framför allt på fokusering på problem och
              åtgärder. Regeringen lappar och lagar på en trasig politik och
              förslagen kommer i fel ordning, det vill säga att det viktigaste
              förslaget, det som vi har väntat länge på i den här kammaren,
              om en ny instans- och processordning dras fortfarande i långbänk.
              Förhoppningsvis är vi på väg mot en lösning även där.
            </seg>
            <seg n="b219831e">
              Herr talman! Regeringen vill nu att dag- och bostadsersättningen
              ska kunna sättas ned helt eller delvis för människor som inte
              medverkar i sin process eller till och med medvetet försvårar
              utredning av sitt ärende. Det kan ju te sig både rimligt och kanske
              närmast självklart att människor ska vara beredda att berätta
              vem de är när de söker asyl i ett land. Vi kristdemokrater har
              självfallet ingen annan uppfattning på den punkten. Frågan är
              bara på vilket sätt man angriper det här problemet. Kanske är
              det ändå så att den otrygghet som många människor känner inför
              den nuvarande processordningen, dess utsträckning i tiden, bristen
              på muntlighet och tvåpartsförfarandet ibland leder till frustrerade
              föreställningar om att man kan vinna fördelar genom att dra ut
              på tiden. Naturligtvis är det ingen föreställning att uppmuntra,
              men kanske är den trots allt ett uttryck för frustration och kanske
              till och med desperation. Men lösningen på den här otryggheten
              är inte främst att vidta repressalier mot den enskilde.
            </seg>
            <seg n="da25e27a">
              Frågan är också om handläggningstiderna i ärenden om uppehållstillstånd
              verkligen påverkas i den grad man vill ge sken av när det gäller
              just dokumentlösheten. Det finns ju en rad andra faktorer som
              bidrar till att många fastnar i ett tröstlöst system. Det är inte
              heller sannolikt att en nedsättning av dagersättningen skulle
              utgöra just det incitament till att medverka som man förutsätter
              i förslaget.
            </seg>
            <seg n="ac1417d3">
              Det finns i vissa fall rimliga skäl till att en del länder inte
              utfärdar dokument och att människor inte kan få ut dokument. Den
              som söker asyl på en välgrundad fruktan för förföljelse från myndigheterna
              i sitt land ska naturligtvis inte behöva vända sig till just de
              myndigheterna. Det är inte bara flyktingar som kan känna oro för
              den situationen. Det finns också en risk för repressalier mot
              anhöriga om den asylsökande måste vända sig till myndigheterna
              i hemlandet.
            </seg>
            <seg n="b1d58bc8">
              Om vi nu skulle ansluta oss till regeringens förslag och sänka
              en redan låg ersättning, drabbar det främst barnen i familjerna
              genom att föräldrarna får sänkta bidrag. Det är något som till
              och med Barnombudsmannen har varnat för effekterna av i sitt remissvar
              på förslaget. Det skulle alltså få en icke önskvärd effekt, säger
              Barnombudsmannen, och främst drabba barnen.
            </seg>
            <seg n="4935a92c">
              Förslaget kan också öka risken för svartarbete när legala försörjningsmöjligheter
              omöjliggörs. Förslaget om möjlighet att sätta ned dag- och bostadsersättningen
              för personer som inte medverkar till att klarlägga sin identitet
              bör därför avslås av riksdagen, menar vi kristdemokrater.
            </seg>
            <seg n="57c71482">
              Herr talman! Det andra förslaget i betänkandet handlar om att
              avkräva transportörerna skyldighet att kontrollera att en utlänning
              har pass och andra tillståndshandlingar som krävs för inresa i
              Sverige. Enkelt uttryckt: Vi lägger ett asylprövningsansvar på
              tjänstemannen vid incheckningsdisken på en flygplats i Europa
              eller någon annanstans. Man ska också kontrollera att personen
              har medel för en eventuell hemresa. Allt detta är ett alldeles
              orimligt ansvar att lägga på flygplatspersonal och rederipersonal.
              Det har många varit överens om flygbolagen i sina yttranden och
              så vidare.
            </seg>
            <seg n="ca7f4ba1">
              Det kanske inte är särskilt märkligt att EG-direktivet om transportörsansvar
              har mött en häftig kritik. Det kan till och med ifrågasättas om
              direktivet verkligen står i överensstämmelse med Genèvekonventionen.
              Därför borde en rättslig prövning ske inför EG-domstolen, menar
              vi. Det skulle vi välkomna. Inom EU bör Sverige verka för att
              nya förhandlingar tas upp om transportörsansvaret.
            </seg>
            <seg n="723316ee">
              Genom att införa sanktionsavgifter för flygbolag och rederier
              som inte fullföljer sin kontrollskyldighet tvingar vi företagen
              att ta ett ansvar för bedömningen av vem som är i behov av skydd.
              Det är en orimlig situation, långt bortom allt vad vi kan kräva
              av en rättssäker asylprocess. Om en transportör ska avgöra om
              en person har de resehandlingar som krävs, inte bara för resa
              till utan också inne i Sverige, måste det betraktas som en myndighetsutövning.
              Att det är så visar det sig också när bolaget kan slippa böter
              för passagerare om de får asyl i Sverige.
            </seg>
            <seg n="6f39adcf">
              Förslaget om transportörsansvar kan leda till att asylrätten
              undergrävs. Transportörernas urvalsprocess medför också en ökad
              risk för diskriminering av resenärer exempelvis efter utseende
              eller etnisk tillhörighet.
            </seg>
            <seg n="eebf881b">
              Den verklighet vi ser är att flera länder har vidtagit en rad
              åtgärder som försvårar legala inresor. Transportörsansvaret är
              ett exempel på det. För att det inte ska bli ökad människosmuggling
              finns det också behov av att bland annat förbättra visumsystemen.
            </seg>
            <seg n="144cd48e">
              Herr talman! Förslaget om kontrollansvar och sanktioner mot transportörer
              bör också avslås av riksdagen, menar vi. Regeringen bör söka möjlighet
              till nya förhandlingar om transportörsansvarsdirektivet. Det hade
              naturligtvis förstärkt den svenska positionen när man begär den
              här översynen i Bryssel om vi här i riksdagen också hade sagt
              nej till regeringens förslag i dag. Förhandlingspositionen borde
              rimligen ha varit starkare för regeringen med en sådan utgång.
              Nu ser det inte ut att bli så, tyvärr. Det beklagar vi.
            </seg>
          </u>
          <note n="bbb72676">
            Herr talman! Avslutningsvis yrkar jag bifall till reservation
            5.
          </note>
          <note type="speaker" n="2efc2819">
            Anf. 8 KALLE LARSSON (v):
          </note>
          <u who="Q5937876" xml:id="i-6eee7a6fd229b6d2-0" n="d188d224" next="i-cbf6448e53fe829d-0">
            <seg n="ba2a90f0">
              Herr talman! Jag citerar: Enligt utskottets mening kan inskränkningar
              i rätten att söka asyl aldrig accepteras. Utskottet utgår från
              att regeringen i de fortsatta diskussionerna inom EU om utformningen
              av asylpolitiken kommer att fortsatt värna asylrätten. Så skriver
              i dag socialdemokrater och moderater, och hyckleriet kunde inte
              vara mer uppenbart. För samtidigt som dessa fagra ord yttras kommer
              man i dag med största säkerhet här i riksdagen att ytterligare
              beskära möjligheterna att söka asyl i Sverige. Samtidigt som man
              påstår sig aldrig acceptera att asylrätten inskränks röstar man
              för att den inskränks. Krig är fred. Frihet är slaveri. Och byggandet
              av Fästning Europa kallas i dag för att värna asylrätten.
            </seg>
            <seg n="ea13498f">
              Herr talman! Först ska jag säga något om bestraffningens svarta
              pedagogik, som utskottsmajoriteten av någon anledning gjort till
              sin. Man vill helt eller delvis sätta ned dag- och bostadsersättningen
              för den som inte medverkar till att klarlägga sin identitet. Det
              är enligt vår uppfattning är helt oacceptabelt. Som exempelvis
              Röda Korset har framhållit är det orimligt att begära att asylsökande
              utan identitetshandlingar ska medverka till att sådana utverkas
              från hemlandet innan asylrätten prövats slutligt i två instanser.
              Den som söker asyl på grund av fruktan för förföljelse från hemlandets
              myndigheter kan inte rimligen vända sig till dessa myndigheter
              för att få hjälp med att klarlägga sin identitet inte minst eftersom
              det riskerar att innebära repressalier för de anhöriga i hemlandet.
              Men detta är den svenska regeringens flyktingpolitik i ett nötskal,
              nu i järnaxel med Moderaterna. Hellre fälla än fria.
            </seg>
            <seg n="c6ed4369">
              Herr talman! Så övergår jag till det som väl ändå får betraktas
              som huvudfråga i dagens debatt. Det handlar om det skärpta transportörsansvaret.
              Sällan har väl bygget av Fästning Europa framstått i så uppenbar,
              så rå, dager. Låt oss tala klarspråk: Det är uppenbart att det
              främsta skälet till att införa transportörsansvar, och nu böter
              för det företag som den asylsökande använder sig av, är att stänga
              människor ute. Vi är inte ensamma om den uppfattningen. Europarådet
              har uttalat följande: Sanktioner mot flygbolag undergräver de
              grundläggande principerna för flyktingskydd och flyktingars rätt
              att söka asyl samtidigt som de placerar en avsevärd legal, administrativ
              och finansiell börda på transportörerna och flyttar bort ansvaret
              från immigrationstjänstemännen.
            </seg>
            <seg n="18544e6e">
              Men Sverige har ju redan transportörsansvar, säger den påstådde
              vännen av ordning. Visst. Men redan detta beslut var otillständigt,
              och det är ingen ursäkt för att nu besluta om en ytterligare skärpning.
              Tvärtom är dagens förslag ett djupt stötande angrepp på asylrätten
              och på artikel 14 i FN:s allmänna förklaring om de mänskliga rättigheterna.
              Det handlar om att man genom visumkrav riktade mot alla länder
              från vilka det kan tänkas komma flyktingar, genom utplacering
              av särskilda regeringstjänstemän i EU-samverkan med nyckelflygplatser
              och genom det skärpta transportörsansvaret effektivt kortsluter
              rätten till asyl.
            </seg>
            <seg n="ccea2f58">
              Som UNHCR uttrycker det: Staterna handlar i strid med sina internationella
              förpliktelser mot flyktingar när sådana åtgärder som transportörssanktioner
              hindrar flyktingar från tillträde till asylproceduren och asyl.
              Sanktioner mot transportörer utgör ett hot mot grundläggande principer
              för skydd av flyktingar, mot ett fungerande asylförfarande, mot
              garantier för en rättssäker process och mot internationellt samarbete
              för att lösa flyktingproblem med full respekt för mänskliga rättigheter
              och de berörda människorna. Kan det sägas tydligare? Varför behöver
              det sägas tydligare?
            </seg>
            <seg n="d25bd4cd">
              Herr talman! Det är ett skadeskjutet, ett sönderkritiserat förslag
              som nu har släpats till riksdagen av regeringen med Moderaterna
              lunkande lite grann efteråt, kikande under lugg och viskande:
              Nej, vi tycker egentligen inte om det här. Det är principiellt
              dåligt. Men Schengen är Schengen och härtill är vi nödda och tvungna.
            </seg>
            <seg n="e16ab55b">
              Låt mig ge några exempel. British Airways skriver: Genom att
              hindra människor från att fly till ett land hindrar flygbolag
              dem att söka asyl. Vi vet att sedan 1987 har inte färre än 400
              passagerare tillåtits resa med flygningar hos British Airways
              vilka vid boardingen innehade skenbart korrekta resehandlingar
              men ändå anlände till Storbritannien utan giltiga handlingar och
              beviljades flyktingstatus. Om vi hade insett att dessa passagerare
              hade felaktiga resehandlingar vid avresan skulle vi tvingas vägra
              dem medfölja till Storbritannien på grund av transportörsansvaret
              och således hindrat dem i deras rätt att söka asyl.
            </seg>
            <seg n="ee9aabf9">
              Jag kan också citera SAS: SAS kan tvingas att utfärda riktlinjer
              till personalen på flygplatser för att stoppa vissa typer av passagerare,
              som kan vara misstänkta på oklara grunder. Följden av detta kan
              naturligtvis bli att till exempel flyktingar får svårare att ta
              sig till Sverige och deras möjligheter att söka asyl minskar.
              SAS och andra flygbolag ges nu rätten att stoppa dem innan resan
              till Sverige påbörjas. Vidare kan sådana riktlinjer riskera att
              flygbolagets urvalsprocess att under vissa omständigheter kan
              te sig diskriminerande.
            </seg>
            <seg n="a04e359b">
              Att regeringen med stöd av Moderaterna ibland talar högstämt
              och fint om kamp mot rasism, antisemitism och diskriminering och
              samtidigt nu genomför regler som kommer att få rasistiska konsekvenser
              innebär nya, svårslagna, rekord i hyckleri och skenhelighet.
            </seg>
            <seg n="3c3deef6">
              Herr talman! Låt det också vara sagt att den som stöder förslaget
              samtidigt tar på sig ett enormt moraliskt ansvar för kommande
              flyktingkatastrofer i samband med havererade smugglingsresor.
              När alla legala vägar för att söka asyl med minutiös noggrannhet
              täppts till av regeringarna återstår bara att vända sig till flyktingsmugglare.
              Förslaget gör smugglarna rikare och innebär att flyktingars liv
              sätts i stor fara när de smugglas till EU-länder.
            </seg>
            <seg n="118144ec">
              Herr talman! Förslaget måste avslås. Majoriteten vill i stället
              göra en översyn. Men en översyn, Per Westerberg, gör man ju för
              att man vill veta om något är fel. Om man, vilket Moderaterna
              trots allt verkar tycka, har insett att transportörsansvaret är
              principiellt dåligt förkastar man förslaget.
            </seg>
            <seg n="36bda8ae">
              Brott mot flyktingkonventionen behöver inte ses över. De måste
              förkastas. Visst innebär det att Sverige inte korrekt implementerar
              direktivet. Men låt oss då gå till EG-domstolen. Låt oss pröva.
              Vi har goda argument, och vi har ganska lite att förlora. Direktivet
              strider mot Genèvekonventionen av den 28 juli 1951 och protokollet
              av den 31 januari 1967 om flyktingars rättsliga ställning. Artikel
              63 i Romfördraget stadgar också att all EU-lagstiftning som berör
              asyl ska ske i enlighet med denna konvention. Jag frågar: Varför,
              Barbro Holmberg, ska vi vara bäst i klassen när det gäller att
              införa nya hinder för att förhindra människor på flykt att komma
              till Sverige?
            </seg>
            <seg n="6c106375">
              Herr talman! Kall lyser sommarens sol över dem som inte ens äga
              rätten att söka asyl. Kyla är vad som möter den som i dag flyr
              för sitt liv för att söka skydd undan förföljelse i detta land.
              Det är en skam. Det saknar heder, och det är ett flagrant brott
              mot grundläggande mänskliga rättigheter.
            </seg>
          </u>
          <note n="4d5e5793">
            Jag står bakom Vänsterpartiets samtliga reservationer och yrkar
            bifall till reservation 5 under punkt 4.
          </note>
          <u who="Q5937876" xml:id="i-cbf6448e53fe829d-0" n="d188d224" prev="i-6eee7a6fd229b6d2-0">
            <seg n="f37477d6">
              Låt oss i stället för Orwellskt nyspråk tala klarspråk. Det är
              dags att verkligen vägra acceptera inskränkningar i rätten till
              asyl. Låt oss avslå förslaget om skärpt transportörsansvar. Det
              är att värna asylrätten.
            </seg>
          </u>
          <note type="speaker" n="9d9d5050">
            Anf. 9 Förste vice talman PER WESTERBERG (m) replik:
          </note>
          <u who="per_westerberg_1_vice_talman" xml:id="i-7d818e6406a162ea-3" n="6386c4f4">
            <seg n="c30f3d5c">
              Herr talman! Transportörsansvaret är infört i enlighet med vår
              ingång i Schengenavtalet för att åstadkomma passfriheten. Vi framförde
              då kritik i sak mot transportörsansvaret utifrån strikt principiella
              grunder av ideologin att privatpersoner inte ska ha denna typ
              av kontrolluppgifter. Vi har kritik utifrån Genèvekonventionens
              principer också att det kan inskränka asylprocessen. Vi påpekade
              redan när man i denna riksdag genomförde transportörsansvaret
              att det med stor säkerhet skulle krävas en straffsanktion enligt
              det avtal vi har skrivit på.
            </seg>
            <seg n="2c6d3b3d">
              Vi är ett legalistiskt parti. Har vi skrivit på så har vi skrivit
              på. Men vi har därför också begärt att vi och inte bara vi utan
              hela EU ska se över hela transportörsansvaret i och med att vi
              ser de principiella problemen. Det gäller problemen med att privatpersoner
              ska ha myndighetsutövning och att det i vissa delar är i strid
              med Genèvekonventionen och att vi har en avvägning att göra mot
              andra konventioner vi har skrivit under. Förutom Genèvekonventionen
              är det Chicagokonventionen där man också stadgar kontroll av ID-handlingar
              och annat vid ombordstigning på plan.
            </seg>
            <seg n="6c76579f">
              Vi har inte bara att ta hänsyn till asylsökande utan också till
              flygsäkerhet för att inte få terrorister ombord. Vi vill inte
              ha fler 11 september med vad det innebar. Vi vill värna bägge.
              Vi har ingen enkel patentlösning. Jag vågar säga att ingen har
              det. Men vi är beredda och vill verka och kommer att slåss för
              att vi får en översyn av detta så att det står i överensstämmelse
              med de konventioner vi har undertecknat här i Sverige och från
              moderat håll.
            </seg>
          </u>
          <note type="speaker" n="20ec7b2b">
            Anf. 10 KALLE LARSSON (v) replik:
          </note>
          <u who="Q5937876" xml:id="i-3dac025bdfcd015f-0" n="d188d224">
            <seg n="ffcfd9a9">
              Herr talman! Moderaterna och Per Westerberg har problem. Det
              är klart att det är ganska svårt att få folk att förstå uttalandet:
              Det här är bland det sämsta vi har sett. Det här är principiellt
              dåligt. Låt oss genomföra det.
            </seg>
            <seg n="458558f6">
              Den fråga man måste svara på från moderat håll när man talar
              om legalismen är: Varför är det Schengenavtalet och transportörsansvaret
              man ska följa och inte FN:s flyktingkonvention?
            </seg>
            <seg n="2821416d">
              Den frågan tarvar ett svar, Per Westerberg.
            </seg>
            <seg n="032a1599">
              Så till ett rent sakfel i det Per Westerberg säger. Han påstår
              att man har krävt en översyn inom EU i och med detta dagens möjliga
              beslut. Jag citerar ur utskottsmajoritetens text: Regeringen bör
              därför som anges i motion Sf32 inom kort genomföra en förnyad
              översyn av transportörsansvaret. Regeringen bör därefter återkomma
              till riksdagen med en redovisning och analys varvid även möjligheterna
              att inom EU på nytt behandla frågan om transportörsansvaret bör
              belysas.
            </seg>
            <seg n="c0cabc62">
              Antingen är Per Westerberg grundlurad eller också har han inte
              läst vad den egna utskottsmajoriteten här skriver. I och med detta
              beslut krävs ingen förnyad översyn inom EU. Uppdraget går till
              den svenska regeringen som hela tiden aktivt har drivit på för
              att transportörsansvaret ska genomföras.
            </seg>
          </u>
          <note type="speaker" n="906a5c9d">
            Anf. 11 Förste vice talman PER WESTERBERG (m) replik:
          </note>
          <u who="per_westerberg_1_vice_talman" xml:id="i-7d818e6406a162ea-4" n="6386c4f4">
            <seg n="8d4ed65e">
              Herr talman! Vi uppträder konsekvent precis som när vi godkände
              Schengenavtalet, precis som i vår kritik tidigare mot transportörsavtalet.
              Vi gör det även denna gång. Vi vill ha en översyn. Sedan handlar
              det väl mer om att Kalle Larsson uppenbarligen inte har något
              som helst förtroende för sin samarbetspartner, den socialdemokratiska
              regeringen, och deras göranden och låtanden.
            </seg>
            <seg n="61f0c980">
              Våra skrivningar i utskottet innebär att man återkommer till
              hur man ska kunna göra en sådan här översyn. Så tolkar vi det.
              Vi upplever att vi har en riksdagsmajoritet för det. Jag tror
              att vi även i framtiden kommer att ha en riksdagsmajoritet för
              en översyn utifrån de utgångspunkter och den kritik vi har mot
              transportörsansvaret. Det ska vara förenligt med säkerheten ombord
              på färjor och flygplan, mot terrorister och andra hot, men det
              ska också öppna för en bra asylpolitik och möjligheter att komma
              till Sverige och söka asyl. Det är det vi vill se över. Det gör
              vi inte i en handvändning. Samtidigt står vi på den legalistiska
              grunden, nämligen att det vi har skrivit på är vi trots allt beredda
              att genomföra. Men vi föranstaltar om en översyn som vi tycker
              är nödvändig för att detta ska bli någorlunda bra.
            </seg>
          </u>
          <note type="speaker" n="3fa502dc">
            Anf. 12 KALLE LARSSON (v) replik:
          </note>
          <u who="Q5937876" xml:id="i-3dac025bdfcd015f-1" n="d188d224">
            <seg n="cce8e742">
              Herr talman! Att det inte finns något samarbete mellan Socialdemokraterna
              och Vänsterpartiet när det gäller flyktingpolitiken tror jag står
              klart för samtliga i denna kammare. Efter de debatter vi har haft
              borde det inte vara oklart.
            </seg>
            <seg n="e6c61bc4">
              När det gäller Per Westerbergs uttalande att Moderaterna uppträder
              konsekvent vill jag säga att det möjligen är det som är en del
              av problemet. Det är ju ganska konsekvent så att det i stället
              är Moderaterna som har ställt upp vid Socialdemokraternas sida
              när det gällt att öka restriktiviteten i svensk flyktingpolitik
              de senaste åren. Det är därför Moderaterna återigen gör det, och
              det är därför som fem partier i kammaren enas i en reservation
              som kräver det som Per Westerberg kanske kommer att vilja kräva
              nästa gång, nämligen en omförhandling av transportörsansvaret.
              Det krävs inte i och med dagens beslut. Vill man ha till stånd
              detta finns det en fempartireservation att stödja. Svårare än
              så är det inte.
            </seg>
            <seg n="9ee04f1a">
              Låt mig avslutningsvis konstatera att det enda verkliga argument
              Per Westerberg tycks ha är legalismen. Det här är egentligen ett
              dåligt förslag rent principiellt. Vi har betänkligheter, som han
              sade i sitt huvudanförande. Vi tycker inte om det här, som han
              sade i sin replik. Men vi måste genomföra det.
            </seg>
            <seg n="46365fae">
              Då är det väl på sin plats att i något sammanhang redogöra för
              varför man ska följa just Schengenavtalet, just transportörsansvaret
              men i samma beslut strunta i FN:s flyktingkonvention. Det är det
              beslutet i dag faktiskt kommer att innebära.
            </seg>
          </u>
          <note type="speaker" n="0dd2116a">
            Anf. 13 BIRGITTA CARLSSON (c):
          </note>
          <note n="dfe1e173">
            Herr talman! Först vill jag yrka bifall till reservation nr 5.
          </note>
          <u who="Q4916292" xml:id="i-82bcf3d8638243b9-0" n="7ce70f7e">
            <seg n="f289daac">
              I dag fattar vi beslut som kan innebära att människor inte får
              den grundläggande rättigheten att söka asyl i vårt land. Frågan
              är om vi ska stänga ute fler människor från Sverige och Europa
              eller om vi ska välkomna dem, och om vi vill att människor ska
              diskrimineras eller inte när de står vid gränsen till Sverige.
            </seg>
            <seg n="88a2f791">
              Det handlar om att vi i dag ska besluta om att utöka transportörsansvaret
              med bötesstraff eller inte. Om förslaget blir verklighet kommer
              det att få allvarliga konsekvenser för människor som flyr och
              vill söka skydd. Om bötesstraffet blir verklighet tror vi att
              många människor som har rätt till asyl inte ens kommer att komma
              in över Sveriges gränser. Om bötesstraffet blir verklighet kommer
              diskrimineringen av människor med utländskt utseende och annorlunda
              namn att öka. Är det viktigare att lyda ett EG-direktiv än att
              värna asylrätten?
            </seg>
            <seg n="774977bc">
              Vi i Centerpartiet är kritiska till transportörsansvaret främst
              av fyra skäl. Myndighetsutövningen läggs på transportörerna, asylrätten
              riskerar att undergrävas, det finns stor risk för ökande diskriminering
              och troligtvis kommer människosmugglingen att öka.
            </seg>
            <seg n="0f1af955">
              Om vi får ett utökat bötesstraff för transportörerna kommer helt
              nya arbetsuppgifter att påläggas de personer som står vid gränsens
              incheckningsdiskar. I praktiken innebär förslaget att transportörerna
              på några minuter ska kunna avgöra om en människa kan beviljas
              asyl i Sverige. Detta är ett orimligt krav att ställa på transportörerna.
              Vi ifrågasätter hur de ska kunna skapa sig en uppfattning om en
              persons skyddsbehov under en incheckning som endast tar några
              minuter när det kan ta många månader för Migrationsverket att
              bedöma detta.
            </seg>
            <seg n="893852c7">
              Alla människor har rätt att söka asyl enligt FN:s flyktingkonvention.
              Många människor som har asylskäl kommer att stoppas på flygplatser
              och i färjelägen eftersom transportörerna naturligtvis inte vill
              ta risken att bli bötfällda. I stället för att ge människor möjlighet
              att söka skydd kommer nu fler människor att stängas ute från Sverige
              och från EU.
            </seg>
            <seg n="2fe5624e">
              Herr talman! Redan i dag har vi problem med diskriminering av
              människor med utländsk bakgrund i Sverige. De människor som har
              en annan hudfärg eller ett annorlunda namn riskerar att bli godtyckligt
              diskriminerade. Det kan bli så att de som har ett icke typiskt
              västeuropeiskt utseende blir undersökta betydligt mer än andra.
              Flera organisationer och bland annat FN:s flyktingkommissarie
              har varnat för att flygbolagen kan börja bedöma resenärer efter
              hudfärg och utseende. Flygbolag som SAS har meddelat att de kan
              tvingas utfärda riktlinjer till personalen på flygplatserna att
              stoppa vissa typer av passagerare och urvalsprocessen av dessa
              personer kan te sig diskriminerande. Är det inte mindre diskriminering
              vi vill ha i det här landet i stället för mer, som kan bli konsekvenserna
              av transportörsansvaret?
            </seg>
            <seg n="a396a910">
              Människosmugglingen kommer förmodligen också att öka med ett
              förstärkt transportörsansvar. Personer kan i större utsträckning
              tvingas använda falska identitets- och resedokument och betala
              stora summor pengar till människosmugglare för förfalskade dokument
              för att sedan företa en ofta livsfarlig resa till säker plats.
              Vi ser med oro på en utveckling med ökad människosmuggling och
              ökat mänskligt lidande. Personer som flyr grova brott mot de mänskliga
              rättigheterna riskerar att sållas bort på flygplatsen och i stället
              tvingas i händerna på hänsynslösa smugglare.
            </seg>
            <seg n="bc6e341b">
              Sammantaget kommer transportörsansvaret att få allvarliga konsekvenser
              för människor som flyr undan krig och förtryck. Därför säger Centerpartiet
              bestämt nej till att utöka transportörsansvaret med bötesstraff.
            </seg>
            <seg n="018ef88d">
              Herr talman! Många av de människor som saknar identitetshandlingar
              när de kommer till Sverige för att söka asyl gör det därför att
              de har haft svårt att få med sig sina handlingar när de lämnat
              sitt hemland. Vissa människor kommer från länder där de inte kan
              få identitetshandlingar eller nödvändiga dokument. Att många saknar
              identitetshandlingar när de kommer till Sverige är alltså inget
              ovanligt, men många handlingar kommer fram. Enligt en utredning
              som Riksrevisionsverket har gjort förlängs inte handläggningstiderna
              för de asylsökande särskilt mycket för att personen inte har ID-handlingar
              vid ankomsten. I de allra flesta fall bidrar faktiskt den asylsökande
              till att få fram sina handlingar.
            </seg>
            <seg n="14ba6e25">
              Dessvärre finns det människor som sitter inlåsta i förvar under
              flera månader just för att de vägrar berätta vilka de är eller
              varifrån de kommer. Det är en ohållbar situation som resulterar
              i mänskligt lidande och är destruktivt för personen i fråga. Då
              kan det, anser vi i Centerpartiet, i vissa fall vara nödvändigt
              att sänka dagersättningen något för dessa personer. Det ska dock
              endast vara i de fall där personen uppenbart motsätter sig att
              få fram sina handlingar. I de fall där personen i fråga inte råder
              över de orsaker som gör att personens handlingar inte går att
              få fram ska ersättningen inte under några omständigheter sänkas.
              Likaså ska barn inte kunna drabbas av att deras föräldrar inte
              medverkar till att klargöra sin identitet. Barnfamiljers ersättning
              ska inte kunna sättas ned. Det är alltid barnets bästa som ska
              beaktas.
            </seg>
            <seg n="8054bd7c">
              Herr talman! Naturligtvis är inte dagens system bra, där människor
              regelmässigt ser möjligheten till en ny asylansökan som ett naturligt
              inslag i asylprocessen. Det tycker inte vi i Centerpartiet. Men
              att stoppa möjligheten till en andra ansökan är inte rätt väg
              att gå för att få bukt med problemet. Det som behövs är snarare
              en rättssäker asylutredning hos Migrationsverket. Dessutom måste
              riksdagens beslut att lägga ned Utlänningsnämnden bli verklighet
              så att vi kan få ett domstolsförfarande baserat på en muntlig
              tvåpartsförhandling. Då får vi per automatik bort problemet att
              människor lämnar in ansökan efter ansökan.
            </seg>
            <seg n="97070d72">
              Herr talman! Dagens asylutredningar måste bli bättre. Framför
              allt måste psykologisk expertis komma in i ett tidigt skede i
              utredningarna för att man ska kunna avgöra om den asylsökande
              har upplevt saker som ger personen skydd i Sverige.
            </seg>
            <seg n="e296f328">
              Eva Norström, som har skrivit en avhandling om asylprocessen,
              påpekar att det ges förhållandevis litet utrymme till frågor som
              handlar om de förhållanden som orsakat flykten för den asylsökande
              under asylutredningen. Det är ju väsentligt att orsaken till flykten
              ska vara det centrala i asylutredningarna. I dag är det inte ovanligt
              att människors asylskäl inte uppdagas i den första och inte heller
              i den andra asylutredningen. Informationen till den asylsökande
              att uppge alla sina skäl till att denne kommit till Sverige måste
              också förtydligas så att den asylsökande förstår hur viktigt det
              är att berätta allt som man varit med om.
            </seg>
            <seg n="bb39d26d">
              Om vi kan få mer gedigna asylutredningar där rätt förutsättningar
              ges så att de asylsökande känner tilltro till Migrationsverket
              och där utredarna inte bemöter den asylsökande med misstro, då
              tror jag att vi får bra förutsättningar för att korta ned handläggningstiderna
              och en situation där asylskälen kommer fram i första instans.
            </seg>
            <seg n="4c1d6868">
              En förbättrad process hos Migrationsverket och en nedläggning
              av Utlänningsnämnden medför att vi kan få ett rättvist domstolsförfarande
              där den asylsökande får komma till tals. Men till dess måste vi
              behålla den säkerhetsventil som finns i dag, trots att det råder
              ett överutnyttjande. Vi kan inte skicka tillbaka människor som
              har asylskäl, något som faktiskt sker i dag.
            </seg>
            <seg n="ca6def49">
              Utlänningsnämnden ska läggas ned. Regeringen har ett uppdrag
              att verkställa nedläggningen, och det väntar vi på. Naturligtvis
              är det inte ett enkelt uppdrag att ersätta Utlänningsnämnden med
              förvaltningsdomstolar. Men det måste ske, och det är först då
              som man som asylsökande efter ett avslag har fått en fullgod prövning.
            </seg>
            <seg n="4c1d7b73">
              Vi väntar på att regeringen återkommer med ett samlat förslag
              om de reformer och eventuella övergångslösningar som behövs för
              att nedläggningen av Utlänningsnämnden ska kunna genomföras. Det
              handlar om att säkerställa de asylsökandes rätt till en fullgod
              prövning det får vi inte glömma bort i den här debatten.
            </seg>
          </u>
          <note type="speaker" n="8e1ff3b7">
            Anf. 14 GUSTAV FRIDOLIN (mp):
          </note>
          <u who="Q2029325" xml:id="i-aa845d1dd7d3197c-0" n="fd993c1f">
            <seg n="cfdf3540">
              Herr talman! Regeringen och dess axelmakter verkar resonera som
              så, att ibland måste man se verkligheten i vitögat och förneka
              den.
            </seg>
            <seg n="05000945">
              I vårt land ligger ungdomar och små barn, på grund av svåra trauman
              i ett asylsystem som havererat, apatiska och sondmatas. Varje
              år dör tusentals människor på väg in i Europa i lastutrymmen på
              flygplan, i nödtorftigt byggda båtar, instängda, kvävda i försök
              att få en fristad, att åtnjuta rätten till asyl i vår världsdel.
              Runt vårt land och runt EU reser sig alltmer en mur, en Fästning
              Europa. I den miljön kunde man hoppas att Sveriges riksdag debatterade
              hur man skulle förbättra asylpolitiken, hur man skulle ta steg
              framåt, värna asylrätten och införa humanism och människovärde
              återigen. Men i stället handlar debatterna om att lägga ytterligare
              stenar till muren runt vår världsdel, om att stänga ute.
            </seg>
            <seg n="e9563d67">
              Herr talman! Transportörsansvaret, att transportföretag som bär
              med sig flyktingar som senare ej får asyl ska bötfällas, är ett
              av fundamenten i Fästning Europa. Det leder till en urholkning
              av asylrätten, bryter mot internationella konventioner och allmänt
              vedertagna rättsprinciper och innebär en ren privatisering av
              asylprövningen. Ja, det är just som Moderaterna skriver i sitt
              särskilda yttrande, att det aldrig får läggas ett ansvar på transportören
              att göra en bedömning av resenärens möjligheter att erhålla ett
              uppehållstillstånd i destinationslandet. I enlighet med internationell
              rätt skall stater, inte privata bolag, göra denna bedömning. Trots
              denna skrivning väntas Moderaterna i eftermiddag rösta med Socialdemokraterna
              och införa sanktionsmöjligheter som en del av transportörsansvaret.
            </seg>
            <seg n="a88e14be">
              Borgerligheten gör mig trött. Om det inte är Folkpartiet som
              flummar om ny ansökan eller övergångsregler så är det Moderaterna
              som säger en sak men trycker på en annan knapp. Varför vågar man
              inte bilda gemensam front mot regeringens flyktingpolitik? Varför
              vågar man inte stå upp för det man säger sig tro på? Vad betyder
              egentligen frihet, fri rörlighet eller ens viljan att utmana regeringen
              för en moderat som är villigt regeringsstöd när murarna runt Europa
              ska höjas och tätas? Varför vill Moderaterna vara Socialdemokraternas
              flyktingpolitiska axelmakt? Jag förstår inte, Per Westerberg.
            </seg>
            <seg n="24ef6241">
              Herr talman! EG-direktivet om transportörsansvar står inte i
              överensstämmelse med Genèvekonventionen och med våra internationella
              förpliktelser för asylrätten. FN:s flyktingorgan UNHCR och Europarådet
              har tydligt klargjort att det helt enkelt inte är i överensstämmelse
              med asylrätten att överlåta på tjejerna i kassan i ett flygbolag
              någonstans i världen eller biljettkontrollanten på en båt att
              pröva människors asylrätt och flyktingskäl.
            </seg>
            <seg n="4a044de1">
              Har Sverige skrivit under ett avtal som Schengenavtalet så ska
              vi följa det. Ska vi införa transportörsansvar medför det sanktionsmöjligheter,
              säger Per Westerberg. Men om Sverige har skrivit under Genèvekonventionen
              så är det tydligen strunt samma om vi följer den eller inte. Det
              är inte så viktigt.
            </seg>
            <seg n="45754973">
              Även i FN:s deklaration om de mänskliga rättigheterna är rätten
              att lämna sitt hemland upptagen. Det var Västeuropas mycket riktiga
              kritik mot de kommunistiska diktaturernas järnridå som föranledde
              denna viktiga punkt bland de mänskliga rättigheterna. Ironiskt
              nog är det nu Västeuropa som genom sin kriminalisering av oönskad
              migration bryter mot de principer man en gång befäste.
            </seg>
            <seg n="fa5fe827">
              Inte heller de rättsstatens principer vi brukar vilja säga om
              oss själva att vi beskyddar står i överensstämmelse med det förslag
              om transportörsansvar som man nu tänker driva igenom. Det kan
              inte på någon grund vara acceptabelt att statens ansvar att pröva
              asylskäl överlåts till transportörsföretag och deras anställda.
            </seg>
            <seg n="c8c80fbe">
              När EG-direktivet om transportörsansvar drevs igenom gjorde Sveriges
              förhandlare ett stort nummer av att ha fått igenom att böter inte
              ska behöva betalas för dem som så småningom får uppehållstillstånd,
              något som nu upprepas i betänkandet. Men vad innebär det? Jo,
              att flygbolagens personal förväntas förutsäga resultatet av asylprocessen
              redan vid boardingkontrollen. Hur ska det gå till utan rent och
              skärt rasistiskt sållande, utan diskriminering, utan att man går
              efter utseende?
            </seg>
            <seg n="94b014e1">
              British Airways, och därefter SAS, avslöjar redan att man i praktiken
              kommer att tvingas diskriminera dem med afrikanskt utseende som
              vill flyga till Europa. Transportörsansvaret tillåter helt enkelt
              inget annat. Utskottsmajoriteten skriver i sitt ställningstagande
              att man vill här poängtera att kontrollen av pass och andra erforderliga
              handlingar inte får utföras på ett sådant sätt att den strider
              mot internationella åtaganden och att bedömningen av en persons
              rätt att resa naturligtvis inte får grundas på exempelvis hudfärg
              eller språkfärdighet eller på något sätt vara diskriminerande.
            </seg>
            <seg n="f205ebe6">
              Det låter onekligen fint. Jag har bara en fråga. Hur? Hur ska
              det gå till, Göte Wahlström? Svara nu, för flygbolagen vill gärna
              veta och flyktingarna ännu hellre.
            </seg>
            <seg n="40e3fc10">
              Herr talman! Det är alltså detta transportörsansvaret, och sanktionsmöjligheterna
              som nu läggs till, innebär. Brott mot internationella konventioner,
              avsteg från rättssamhället, diskriminering och rasism. Om detta
              brukade vi vara tämligen eniga i denna kammare. Nu har alltså
              Moderaterna svängt, och om man lyssnar på argumenten till varför
              är det möjligen ännu svårare att förstå. Man ser verkligheten
              i vitögat, man beskriver problemen, och sedan förnekar man dem.
            </seg>
            <seg n="bf03e206">
              I praktiken motsäger man inte att diskrimineringen kommer att
              öka eller att internationella konventioner kommer att frånträdas.
              Nej, i stället hänvisar man till EG-direktivet. Vi måste, heter
              det. Så resonerar bara den som inte har förstått hur EU fungerar.
            </seg>
            <seg n="a2d35b2c">
              För det första: Sverige var pådrivande för att få igenom transportörsansvaret
              en gång i tiden. För det andra: Att, som riksdagen nu vill, lägga
              sig platt och säga ja och amen till EG-direktivet gör oss till
              en lydstat under dem i EU som inte vill släppa in några som helst
              flyktingar. Vi måste, enligt reglerna för hur EU-politik faktiskt
              formas, stå upp för asylrätten och för de positioner vi har. Europas
              flyktingrörelse vädjar till Sverige att vägra införa sanktionsmöjligheterna.
            </seg>
            <seg n="119b52ff">
              Låt frågan hamna i EG-domstolen. Låt oss där argumentera för
              vår sak, stå upp för den internationella asylrätten, för Romfördragets
              principer och för humanism. Låt domstolen pröva vilket som väger
              tyngst EG-rätt eller internationell rätt, Brysselmakt eller rätten
              att söka och åtnjuta skydd, den europeiska främlingsfientliga
              flyktingpolitiken eller att stater, inte flygbolag, ska sköta
              asylprövningen.
            </seg>
            <seg n="887e1414">
              Herr talman! I debatten låter det som om de som nu på sitt samvete
              lägger sanktionsmöjligheterna i transportörsansvaret säger: "Hit
              men inte längre. Så här långt kan vi acceptera, men nu är det
              minsann stopp, inte mer. Då har man ingen koll vare sig det gäller
              hur EU-politik formas eller vad som händer i EU. I de direktiv
              som nu godkänts går man ännu längre. Flygbolagen ska tvingas lämna
              in passagerarlistor, listor upprättas över påstått säkra länder
              och summariska asylprövningar direkt vid gränsen är snart verklighet.
              Hit, men inte längre. Men vi har redan gått längre. Om vi inte
              säger stopp nu fortsätter muren att växa. Herr talman! Riv muren
              runt Europa bifall till reservation 5.
            </seg>
            <seg n="d3914a49">
              Herr talman! I betänkandet behandlas några fler frågor av intresse.
              I enlighet med propositionen lagfästs nu att verkställighet av
              avvisade flyktingar ska ske till det land som anges i beslutet
              om avvisning eller utvisning, eller till ett land som personen
              själv väljer. Detta är så självklart att det nästan blir löjeväckande,
              men så har det inte alltid fungerat. Och fortfarande vill majoriteten
              att man ska kunna sända personer till ett land som han eller hon
              lite diffust har anknytning till. Vi ser en risk med att detta
              blir en gummiparagraf färgad av godtycke och att människor kommer
              att fortsätta att i några fall sändas till länder där de aldrig
              varit.
            </seg>
            <seg n="028a7cc2">
              I stället måste Sverige ta krafttag för att stoppa EU-länder,
              och hela EU, från att upprätta listor över säkra ursprungsländer
              och tredjeländer. Ansvaret för flyktingmottagande måste väga tyngre
              på oss i den rika världen än på de fattigaste. Det är detta reservation
              1 handlar om.
            </seg>
            <seg n="2935fb03">
              Herr talman! Regeringen föreslår också att dag- och bostadsbidrag
              ska kunna nedsättas för den flykting som saknar identitetshandlingar.
              Jag får erkänna att jag fick läsa förslaget flera gånger för att
              inse att det var det som regeringen, och nu utskottet, föreslår.
              Många flyktingar flyr givetvis från länder där det inte utfärdas
              några dokument. Den som söker asyl för förföljelse kan väl inte
              väntas vända sig till myndigheter, som ofta är just förföljarna,
              för att få pass för att kunna fly från desamma.
            </seg>
            <seg n="de4cba66">
              Vem tror egentligen, på fullaste allvar, att människor i större
              utsträckning kommer att fixa alla papper för att dag- och bostadsersättningen
              annars riskerar att sänkas? Kommer den flykting, som tror att
              fullgoda papper innebär risk för avvisning, att plocka fram dem
              för att slippa få sänkt dagersättning? Kommer en förföljd flykting
              att begära ut papper före flykten för att vara säker på att väl
              framme i Sverige få mesta möjliga bostadsbidrag?
            </seg>
            <seg n="fdade5f7">
              Förslaget är helt ineffektivt. Det är fullständigt irrationellt
              eftersom svartarbetet riskerar att öka till följd av lägre ersättningar.
              Det är dessutom fruktansvärt barnovänligt, som också BO konstaterat,
              då barn i redan fattiga förhållanden kommer att drabbas hårt när
              de låga ersättningarna sänks. Det är inte utan att man funderar
              över varför regeringen lägger fram ett sådant förslag. Finns det
              några andra skäl när man blinkar med högerögat än att verka handlingskraftig
              inför en liten men högljudd främlingsfientlig grupp?
            </seg>
            <seg n="fb896878">
              Herr talman! Det vi kan avsluta med att konstatera är: Det vi
              sett av regeringens agerande är att den är väldigt handlingskraftig
              när det gäller att försvåra för flyktingar, hålla människor ute,
              utarma asylrätten och resa murar. Men den är helt handlingsförlamad
              när det kommer till rättssäkerhet, humanism och öppenhet.
            </seg>
          </u>
          <note type="speaker" n="095b3ecd">
            Anf. 15 ERIK ULLENHAG (fp) replik:
          </note>
          <u who="Q4588714" xml:id="i-a443aaee724b477d-2" n="cc48c4ec">
            <seg n="a417c35c">
              Herr talman! Det är ofta intressant att lyssna på Gustav Fridolins
              retorik, som är ganska svepande. Om man lyssnade noggrant på vad
              han sade kunde man höra att borgerligheten gör honom trött. Om
              inte Folkpartiet flummar om en ny ansökan under övergångsregler
              så agerar Moderaterna stödparti.
            </seg>
            <seg n="0e98fa77">
              Jag är mycket kritisk till Moderaterna, Gustav Fridolin, för
              att de utgör en järnaxel med Socialdemokraterna i fråga om flyktingpolitiken.
              Gustav Fridolin vet att det förslag som Folkpartiet lagt fram
              i denna riksdag handlar om att lägga ned Utlänningsnämnden, föra
              asylärendena till domstol och i samband därmed ersätta systemet
              med ny ansökan med en smalare säkerhetsventil. Det är något som
              jag tror att också Miljöpartiet tycker vore bra. Argumentationen
              var ganska raljant.
            </seg>
            <seg n="e4b636ef">
              Gustav Fridolin vet också att det inte blev några övergångsregler
              i Sverige. Han vet dessutom, och här kommer min fråga, att det
              är på grund av hans röst i denna kammare som vi har en socialdemokratisk
              migrationsminister i Sverige. Det är på grund av hans röst i denna
              kammare som Socialdemokraterna styr migrationspolitiken. Sedan
              sitter han vid sidan av, argumenterar och opponerar, och det är
              mycket bra. Men om vi går tillbaka ett antal år hade vi en liberal
              flyktingminister i detta land och det bedrevs en liberal migrationspolitik.
            </seg>
            <seg n="4faa1d7d">
              Min konkreta fråga till Gustav Fridolin är: Vad gjorde Miljöpartiet
              i förhandlingarna med Socialdemokraterna, med den regering ni
              stöder, för att se till att vi fick en humanare och mer medmänsklig
              migrationspolitik? Gjorde ni någonting?
            </seg>
          </u>
          <note type="speaker" n="98ac2643">
            Anf. 16 GUSTAV FRIDOLIN (mp) replik:
          </note>
          <u who="Q2029325" xml:id="i-aa845d1dd7d3197c-1" n="fd993c1f">
            <seg n="1b0539e7">
              Herr talman! Det gläder mig att mitt anförande tvingar upp Erik
              Ullenhag till replikskifte. Nu fick vi nämligen återigen fört
              till protokollet att Folkpartiet minsann inte vill bli någon axelmakt
              i den socialdemokratiska flyktingpolitiken. Om man inte valt den
              rollen som Moderaterna traditionellt haft, och tyvärr riskerar
              att befästa vid voteringen senare i dag, borde ni också dra tillbaka
              den motion ni har vad gäller ny ansökan.
            </seg>
            <seg n="356a5d5c">
              Ni borde inte ens ge bilden av att ni kan tänka er att ställa
              upp på att begränsa möjligheten till ny ansökan i dagens rättsosäkra
              system. Ni borde inte gå på linjen att ni genom att överraska
              hoppas få lite uppmärksamhet, och därmed kanske kunna uppnå något
              jag vet inte riktigt vad. I stället borde ni stå tillsammans med
              oss andra som säger att dessa förändringar över huvud taget inte
              är aktuella att diskuteras innan vi har en ny instans för processordning
              på plats och Utlänningsnämnden är ett minne blott. Men tyvärr
              har Folkpartiet inte riktigt haft den linjen.
            </seg>
            <seg n="e3216b96">
              Vi fick höra att det är Miljöpartiets fel att vi har en migrationsminister
              som heter Barbro Holmberg. Vi fick också höra att det tidigare
              fanns en liberal migrationsminister. De bosnier som under Birgit
              Friggebos tid fick visumtvång på sig tyckte kanske inte riktigt
              att det var liberalt. Jag är inte säker på, speciellt inte när
              jag ser hur borgerligheten turas om att samarbeta med socialdemokratin,
              att en borgerlig regering skulle vara bättre för flyktingpolitiken.
            </seg>
            <seg n="0ad37e8f">
              Jag hoppas dock att vi kan få ett alternativ till den socialdemokratiska
              flyktingpolitiken. Jag hoppas att vi som faktiskt har majoritet
              i den här kammaren kan forma en gemensam front mot flyktingpolitiken.
              Men i dag är det knappast Miljöpartiet som kan beskyllas för att
              så inte sker, utan Moderaterna. Jag hoppas att det inte blir Folkpartiet
              som bär den manteln nästa gång.
            </seg>
          </u>
          <note type="speaker" n="219d365a">
            Anf. 17 ERIK ULLENHAG (fp) replik:
          </note>
          <u who="Q4588714" xml:id="i-a443aaee724b477d-3" n="cc48c4ec">
            <seg n="f99852ab">
              Herr talman! Till att börja med noterar jag att Gustav Fridolin
              inte svarar på min fråga. Det är Gustav Fridolin och hans parti
              som ser till att vi har en socialdemokratisk regering i Sverige
              som driver den migrationspolitik som både jag och Gustav Fridolin
              är djupt kritiska till.
            </seg>
            <seg n="30a3efdb">
              Jag ställde frågan, och jag ställer den en gång till: Finns det
              någonting som Miljöpartiet gjorde i förhandlingarna innan man
              röstade fram regeringen för att se till att påverka migrationspolitiken
              i Sverige? Jag är rädd för att svaret på den frågan är nej.
            </seg>
            <seg n="21d30cc3">
              Gustav Fridolin är fortfarande väldigt svepande. Det ges intryck
              av att Folkpartiet skulle göra det ena eller det andra. Det finns
              inget exempel på att Folkpartiet har gjort någonting och har tryckt
              på en knapp i Sveriges riksdag som lett till att man inte har
              gått i riktning mot en mer human och medmänsklig flyktingpolitik.
            </seg>
            <seg n="813b4580">
              Sedan vore det tacknämligt ifall Gustav Fridolin kunde ägna sig
              åt att läsa på lite grann. Du kan läsa den motion som Folkpartiet
              har lagt fram till Sveriges riksdag igen. Det handlar om att lägga
              ned Utlänningsnämnden, att föra asylärenden till domstol och samtidigt
              göra någonting åt systemet med ny ansökan. Vi vill på något sätt
              försöka att forma en majoritet i en riksdag som säger sig vilja
              göra detta även Gustav Fridolins parti för att se till att asylsökande
              i Sverige behandlas på ett vettigt sätt i asylprocessen.
            </seg>
            <seg n="6832d4c2">
              Vi kan gå tillbaka i historieskrivningen. Det är intressant.
              Man kan kritisera en del av det Birgit Friggebo gjorde. Men faktum
              är att Birgit Friggebo stod för en politik som gav 80 000 personer
              asyl i Sverige på ett år. Birgit Friggebo stod för en politik
              som innebar att man gav amnesti till tiotusentals människor som
              sökt asyl i Sverige. Birgit Friggebo stod för en politik där vi
              hade en anhöriginvandring värd namnet i detta land. Birgit Friggebo
              stod för en politik där vi hade en annan viseringspraxis än vad
              vi har i dag.
            </seg>
            <seg n="b62f7291">
              Gustav Fridolin och hans parti släpper fram en regering som har
              skärpt flyktingpolitiken gång på gång. Det vore spännande att
              höra: Vad gjorde ni i förhandlingarna? Gjorde ni något försök
              att påverka flyktingpolitiken över huvud taget innan ni såg till
              att den socialdemokratiska regeringen fick makten?
            </seg>
          </u>
          <note type="speaker" n="87a0a4b5">
            Anf. 18 GUSTAV FRIDOLIN (mp) replik:
          </note>
          <u who="Q2029325" xml:id="i-aa845d1dd7d3197c-2" n="fd993c1f">
            <seg n="1f5deee9">
              Herr talman! Jag konstaterar återigen att det är bra att Erik
              Ullenhag får in dessa ord i protokollet. Han säger att man aldrig
              har tryckt på en knapp som stött den socialdemokratiska flyktingpolitiken.
              Jag hoppas att det står sig också när frågan om den nya ansökan
              kommer att debatteras.
            </seg>
            <seg n="4ec06fad">
              Jag konstaterar att när den frågan kom till riksdagen, och vi
              trodde att vi hade en enighet mellan de sex riksdagspartier som
              säger sig vilja ha en mer human flyktingpolitik, var det Folkpartiet
              som bröt den enigheten. Folkpartiet lämnade in en motion som gav
              bilden av att Socialdemokraterna nu minsann kan få igenom stopp
              för ny ansökan. Det var inte något annat parti än Folkpartiet
              som lämnade in den motionen. Jag beklagar det fortfarande.
            </seg>
            <seg n="fcbf95b1">
              Jag hoppas dock det är därför vi för den här debatten att det
              som Erik Ullenhag nu säger om att det inte kommer att vara så
              att man någonsin trycker på en knapp som stöder en socialdemokratisk
              flyktingpolitik också gäller när propositionen väl behandlas,
              även om den nu är framflyttad.
            </seg>
            <seg n="95831188">
              Erik Ullenhag kommer in på historieskrivningen. Det är spännande
              att just viseringspolitiken kommer upp när han talar om Birgit
              Friggebo. Hon sjösatte en politik som innebär att man alltmer
              har försökt att stänga ute flyktingar genom att införa viseringstvång.
            </seg>
            <seg n="8c75cc79">
              I det betänkande vi ska behandla härnäst, SfU12, kommer vi att
              debattera bland annat ett yrkande från Miljöpartiet om att tillsätta
              en kommission som en nystart för flyktingpolitiken. Den ska få
              till uppgift att granska vilka som bär ansvaret för att svensk
              flyktingpolitik gått från något som går att likna vid solidaritet
              till mer eller mindre rent flyktingförakt. Den kan moraliskt fria
              eller fälla de regeringar som suttit från slutet av 80-talet till
              i dag.
            </seg>
            <seg n="0f28aa4e">
              Den motionen väljer Folkpartiet att inte rösta för. Jag hoppas
              Erik med tanke på den historiska debatt vi har haft här kan tänka
              sig att ändra sig på den punkten tills eftermiddagens votering.
            </seg>
          </u>
          <note type="speaker" n="1648f7e0">
            Anf. 19 Förste vice talman PER WESTERBERG (m) replik:
          </note>
          <u who="per_westerberg_1_vice_talman" xml:id="i-7d818e6406a162ea-5" n="6386c4f4">
            <seg n="bf4f9425">
              Herr talman! Först ska jag kanske lite överraskande säga att
              jag instämmer med Gustav Fridolins åsikter när det gäller bestraffningar
              med sänkta arvoden för asylsökande i Sverige. Vi har i vår reservation
              följt linjen att det är bättre att i enlighet med Migrationsverkets
              förslag genomföra att det ska vara en form av ersättning efter
              prestation utöver miniminivån. Det ska uppmuntra till svenskundervisning
              och olika saker som kan förbättra asylprocessen i sig.
            </seg>
            <seg n="072f06f4">
              Sedan talar Gustav Fridolin om en axel bestående av Moderaterna
              och Socialdemokraterna. Gustav Fridolin vet att den inte finns.
              Det finns heller ingen axel mellan Moderaterna, Miljöpartiet och
              Vänstern. Vi sakprövar varje enskild fråga och tar vår enskilda
              ståndpunkt efter vad vi kommer fram till. Så gör vi även i det
              ärende som behandlas i dag.
            </seg>
            <seg n="3bc8d832">
              Det är ingen tvekan om att det fanns vissa delar som inte var
              bra när riksdagen fattade beslutet som Schengensamarbetet. Det
              gäller bland annat transportörsansvaret. Jag beklagar att detta
              inte har setts över redan nu, för så borde ha skett. Den sista
              del som nu kommer med en straffsanktion förutsåg vi redan när
              man antog bestämmelsen om transportörsansvar. Vi har sagt och
              det har upprepats ett antal gånger denna förmiddag att vi vill
              ha en översyn inom EU av transportörsansvaret. Men vi ser också
              problemen.
            </seg>
            <seg n="5bf1c38f">
              Jag måste därför ställa frågan: Är Gustav Fridolin beredd att
              frånträda Chicagokonventionen, som även den kräver kontroll av
              pass och resehandlingar för flygsäkerheten? Är Gustav Fridolin
              beredd att frånträda flygsäkerheten i bredare delar när det gäller
              terroristbekämpning och liknande? Den frågan måste han också svara
              på.
            </seg>
            <seg n="32f18b37">
              Vi har en eftertanke. Vi är osäkra i vissa delar på hur man löser
              det. Men vi ser problemen och vill ha en översyn. Vi ser både
              flygsäkerheten och behovet av en rättssäker och human asylprocess.
            </seg>
          </u>
          <note type="speaker" n="ab092b98">
            Anf. 20 GUSTAV FRIDOLIN (mp) replik:
          </note>
          <u who="Q2029325" xml:id="i-aa845d1dd7d3197c-3" n="fd993c1f">
            <seg n="f3ca30b5">
              Herr talman! Det existerar inte någon axel mellan Socialdemokraterna
              och Moderaterna i flyktingpolitiken, säger Per Westerberg. Det
              är spännande att det så ofta har varit just Socialdemokraterna
              och Moderaterna som gjort upp om försämringar av flyktingpolitiken.
            </seg>
            <seg n="3ee3777a">
              Under en tid har sex partier kunnat enas mot förslag om inskränkningar
              i flyktingpolitiken. Under en tid har vi haft Moderaterna med
              oss. Men i beslutet i eftermiddag markerar man återigen en vändning
              till den gamla järnaxeln. Ni har fortfarande en möjlighet att
              se till att det inte blir på det sättet, att det inte ska finnas
              någon axel mellan er och Socialdemokraterna. Men då måste ni rösta
              med fempartireservationen i eftermiddag.
            </seg>
            <seg n="ffc70ed0">
              Det är återigen väldigt intressant när Per Westerberg argumenterar
              för den linje han företräder. Å ena sidan är det fel på transportörsansvaret,
              å andra sidan är det fel på sanktionsmöjligheterna, men å tredje
              sidan ska vi ändå införa dem.
            </seg>
            <seg n="60c3b7a0">
              Man talar om Chicagokonventionen och flygsäkerheten men säger
              inte ett ord om Genèvekonventionen och de problem i asylsystemet
              som sanktionsmöjligheterna kommer att innebära enligt Europarådet,
              UNHCR och inte bara Miljöpartiet och Vänstern utan också tre andra
              partier i den här kammaren. Man väljer att inte tala om det.
            </seg>
            <seg n="68f287d7">
              Man påstår att man fattar beslutet på legalistiska grunder. Vad
              är det för legalism i att strunta i Genèvekonventionen? Varför
              väger EU:s Schengensamarbete tyngre än FN:s asylrätt och flyktingkonventionen?
              Du har fått frågan tidigare. Jag ger dig en ytterligare möjlighet
              att svara på det, Per Westerberg.
            </seg>
            <seg n="ec180483">
              Du kan samtidigt svara på varför det ni föreslår i betänkandet
              inte är att som fem partier kräva att frågan återgår till EU och
              att man åter får igång förhandlingar i EU. Ni föreslår att regeringen
              ska göra en översyn, som möjligen leder till en skrivelse till
              riksdagen, som möjligen leder till en översyn i EU. Om ni vill
              ha en översyn i EU, rösta då med dem som kräver det. Säg inte
              bara att ni vill ha det, utan rösta på den reservationen.
            </seg>
          </u>
          <note type="speaker" n="4b3b93ee">
            Anf. 21 Förste vice talman PER WESTERBERG (m) replik:
          </note>
          <u who="per_westerberg_1_vice_talman" xml:id="i-7d818e6406a162ea-6" n="6386c4f4">
            <seg n="1e4fd274">
              Herr talman! Allt tal om axlar är en ganska fånig del, Gustav
              Fridolin. Vi har ingen axel med Miljöpartiet och Vänstern, och
              kommer aldrig att få det såvitt jag kan se, och inte heller med
              Socialdemokraterna. Vi fattar våra beslut och gör våra ställningstaganden
              på saklig grund. Det gör vi utifrån vad vi anser vara bäst för
              både asylpolitiken och ett antal andra saker.
            </seg>
            <seg n="e6e4a0b6">
              Jag upprepar min fråga till Gustav Fridolin, som han nogsamt
              inte svarade på: Vill han upphäva vårt deltagande i Chicagokonventionen?
              Där krävs att man ska kontrollera pass och färdhandlingar innan
              människor går ombord på flygplan. Det gör man av flygsäkerhetsskäl
              och antiterroristskäl.
            </seg>
            <seg n="4aa316dd">
              Vi ser att det finns ett problem. Vi blundar inte med bägge ögonen.
              Vi ser problemet med transportörsansvaret. Vi kan väl förstå att
              man även från regeringen bör reda upp hur man ska få en förändring
              av transportörsansvaret som klarar passagerarnas berättigade krav
              på flygsäkerhet och säkerhet på båtar. Samtidigt ska man klara
              en bra asylprocess där man följer Genèvekonventionen. Den har
              vi för övrigt talat om rätt många gånger här i kammaren under
              förmiddagen. Den nämns även i vår motion med anledning av propositionen.
            </seg>
            <seg n="5e134123">
              Svara på frågan om flygsäkerheten och båtsäkerheten och smit
              inte undan den. Däri ligger en icke oväsentlig del av komplexiteten
              i denna fråga.
            </seg>
          </u>
          <note type="speaker" n="deeca3db">
            Anf. 22 GUSTAV FRIDOLIN (mp) replik:
          </note>
          <u who="Q2029325" xml:id="i-aa845d1dd7d3197c-4" n="fd993c1f">
            <seg n="ba8a1674">
              Herr talman! Moderaterna har inga axlar. Man kan möjligen säga
              att de också är fullständigt ryggradslösa. De bygger sin politik
              fullständigt på saklig grund, sägs det här. Jag är ledsen, men
              jag har svårt att förstå den sakliga grunden till att man säger
              att transportörsansvaret är fel, att det är ännu mer fel att införa
              sanktionsmöjligheter och att vi därför ska göra det! Den sakliga
              grunden förefaller tämligen tunn.
            </seg>
            <seg n="4ecdd879">
              Man väger flygsäkerheten, Chicagokonventionen och EU:s Schengenavtal
              mot Genèvekonventionen. Vi säger: Låt oss vägra införa sanktionsmöjligheterna
              så att frågorna hamnar i EG-domstolen och så att vi där med våra
              tunga argument kan argumentera för flyktingars rättigheter och
              för asylrätten! Där kan vi visa att vi värnar Genèvekonventionen
              och Romfördragets statsrätt så att ingen flyktingpolitik inom
              EU ska bryta mot Genèvekonventionen. Låt oss få frågan till EG-domstolen!
              Det är den prövningen ni omöjliggör.
            </seg>
            <seg n="d51e6b1d">
              Moderaterna säger att de inte är blinda på bägge ögonen. Men
              de är uppenbarligen blinda på det ena ögat gentemot Genèvekonventionen.
              Man ser Chicagokonventionen och Schengenkonventionen. Vi ser alla;
              låt oss därför få detta prövat i EG-domstolen. Öppna båda ögonen,
              Per Westerberg!
            </seg>
            <seg n="11262560">
              Jag upptäcker att jag inte fick något svar på frågan om varför
              man påstår att man vill föra frågan till EU, men sedan går med
              på skrivningar i betänkandet som inte innebär det utan att regeringen
              ska få i uppdrag att göra en översyn av vad transportörsansvaret
              leder till. Detta kan möjligen leda till en skrivelse till riksdagen
              som möjligen leder till ett annat beslut nästa gång som möjligen
              leder till en process inom EU. Om man vill få i gång en process
              i EU och om man inte gillar transportörsansvaret så är det givetvis
              det man ska rösta för här. Att överlåta till regeringen, som var
              en av de drivande för att få igenom transportörsansvaret och sanktionsmöjligheterna
              under Sveriges ordförandeskap i EU, att göra översynen är att
              sätta vargen på att vakta fåren. Det är en konstig politik. Jag
              trodde inte att Moderaterna hade så stort förtroende för den socialdemokratiska
              regeringen.
            </seg>
          </u>
          <note type="speaker" n="9bd60250">
            Anf. 23 GÖTE WAHLSTRÖM (s):
          </note>
          <u who="Q6229070" xml:id="i-55d678b95c9e3246-0" n="0e2372da" next="i-fdc74c73c87c5a9c-0">
            <seg n="a849419c">
              Herr talman! Det betänkande som vi nu ska behandla, Åtgärder
              för att klarlägga asylsökandes identitet , 2003/04:SfU11, har
              sin grund i den problematik som finns i förhållandet med dokumentlöshet
              hos resenärer och asylsökande.
            </seg>
          </u>
          <note n="70704f34">
            Jag vill inledningsvis yrka bifall till utskottets förslag i
            betänkandet och avslag på samtliga reservationer.
          </note>
          <u who="Q6229070" xml:id="i-fdc74c73c87c5a9c-0" n="0e2372da" prev="i-55d678b95c9e3246-0">
            <seg n="da2dffd1">
              Under större delen av 1900-talet har dokumentlöshet bland resenärer
              utgjort ett problem. Det har varit ett problem i form av att transportörer
              över hela världen inte har haft full kontroll över vem man transporterar.
              Det kan härigenom också sägas vara ett problem för medresenärer,
              som inte har kunnat lita på den transportör som man har anlitat
              vad gäller kunskap om vilka som utgör medresenärer.
            </seg>
            <seg n="8b567af6">
              För det land resenären har för avsikt att besöka innebär dokumentlöshet
              ett problem i och med att man inte utan större prövning kan ge
              den resande rätt att komma in i landet.
            </seg>
            <seg n="55ffefcb">
              En större rörlighet i världen har således starkt påverkat situationen
              och ställt krav på kontrollfunktioner.
            </seg>
            <seg n="32434c11">
              För svensk del är frågan på inget sätt ny. Vad gäller flygtrafik
              har Sverige sedan 1947 tillämpat Chicagokonventionen, och har
              även i utlänningslagstiftningen haft skrivningar för att klargöra
              transportörers kostnadsansvar för återtransport.
            </seg>
            <seg n="e4118e15">
              Inom ramen för Schengenkonventionen har Sverige förbundit sig
              att vidta åtgärder för att transportörsansvaret ska efterlevas.
              Såväl vid det svenska inträdet i EU som vid inträdet i Schengensamarbetet
              har Sverige åtagit sig att leva upp till EU-gemensamma krav.
            </seg>
            <seg n="7f81ba65">
              Det nu föreslagna transportörsansvaret är ett led i att förtydliga
              svensk lagstiftning på området, men också ett led i att leva upp
              till de åtaganden som Sverige iklätt sig genom EU-medlemskapet
              och Schengensamarbetet.
            </seg>
            <seg n="fc924564">
              Med tanke på denna redogörelse är reservation 5 något märklig.
              Genom de beslut om medlemskap i EU och Schengensamarbetet som
              fattats i denna kammare med bred majoritet har Sverige förbundit
              sig att leva upp till gemensamma krav. En underlåtenhet kan få
              märkliga konsekvenser inte minst vad gäller den fria rörligheten
              inom unionen, som reservanterna i annat fall så starkt slår vakt
              om. Det gäller även ett svenskt krav på snabb omförhandling av
              frågan. I skenet av de förhållanden som övriga EU-länder för fram
              är en snabb omförhandling knappast möjlig.
            </seg>
            <seg n="5059c91c">
              Förhållandet med dokumentlöshet har drastiskt ökat under senare
              år i Sverige liksom i övriga Europa. De olika staterna söker såväl
              enskilt som tillsammans lösningar för att minimera de problem
              som dokumentlöshet bland inte minst asylsökande medför. I vissa
              fall är det, som framförts i motioner, problem för människor att
              erhålla resedokument i form av pass eller motsvarande på grund
              av ursprungslandets svaga ställning eller motvilja att utfärda
              dokument. I andra fall är det dock andra förhållanden som är avgörande.
            </seg>
            <seg n="a044a5a0">
              Många handläggare inom den svenska migrationsmyndigheten liksom
              inom andra staters motsvarighet säger att dokument lyfts fram,
              detta dock i ett mycket senare skede av utredningen. Detta framkom
              även när utskottet besökte Kanada under vintern för att titta
              på frågor om bland annat migrations- och asylpolitiken.
            </seg>
            <seg n="c4a3dceb">
              Den utdragna process som dokumentlöshet innebär är problematisk
              för såväl handläggande myndighet som för den berörda. För barn
              som berörs av långa handläggningstider beroende på bland annat
              dokumentlöshet är situationen särskilt oroande. Man kan inte bortse
              från föräldrarnas ansvar för uppkomna situationer och långa handläggningstider.
            </seg>
            <seg n="fb0d9ac4">
              Bland riksdagens partier råder stor samsyn om behovet av förkortade
              handläggningstider och åtgärdande av de problem som lång väntan
              på beslut innebär för den enskilde.
            </seg>
            <seg n="ad76c892">
              Det får aldrig råda något tvivel om att resedokument är en mycket
              viktig del i asylprocessen. För att klargöra identitet kan även
              andra dokument vara av värde, liksom övriga upplysningar som kan
              komma fram för att fastställa identiteten.
            </seg>
            <seg n="a24ccd50">
              Att medverka i processen för att klargöra identitet och härigenom
              också eventuell rätt till asyl bör vara en viktig del i den asylsökandes
              åtgärder enligt UNHCR. Detta framgår också av UNHCR:s handbok
              vad gäller flyktings rättsliga ställning.
            </seg>
            <seg n="91b7a3d6">
              För att markera den enskildes skyldighet att vara behjälplig
              i fråga om identifikation föreslår nu regeringen åtgärder som
              kan påskynda hanteringen. Genom att kunna utge lägre dagersättning
              vill regeringen och utskottsmajoriteten ge en klar signal om skyldigheten
              att bistå myndigheten med identifikation.
            </seg>
            <seg n="0c0b48a1">
              I en reservation vill några partier gå den motsatta vägen genom
              att ge låga ersättningar vilka kan kompletteras via motprestationer
              från den enskilde. Utskottet ser denna omväg i hanteringen som
              tveksam, och vill se vad föreslagna åtgärder kan ge för effekt
              innan denna form av premierande ersättning utreds.
            </seg>
            <seg n="2d7942d4">
              Herr talman! Sammantaget kan konstateras att frågan om transportörers
              ansvar på inget sätt är en ny fråga i det svenska samhället, vilket
              man emellanåt har försökt påskina. Under snart sagt hela 1900-talet
              har ett stort ansvar legat på transportörerna. Den nu föreslagna
              åtgärden är ett sätt att förtydliga tidigare förhållningssätt
              och en signal till transportörerna att vidta det arbete som ålegat
              dem sedan länge. Förslaget innebär inte , som det emellanåt har
              framhållits i den mediala debatten, att transportörerna åläggs
              ett myndighetsansvar. Det är ett synsätt som av vissa partier
              har gjorts till näst intill en vandringssägen. Regeringens hållning
              har varit att tidigare förhållningssätt har legat inom ramen för
              Schengenkonventionen, men den konstaterar nu liksom utskottsmajoriteten
              att man måste komplettera med en straffavgift för transportörer
              vid underlåtenhet att genomföra överenskomna åtgärder. Härigenom
              tillmötesgår Sverige uppställda krav från övriga Schengenstater.
            </seg>
            <seg n="0b28389e">
              För att se effekterna av föreslagna åtgärder ska regeringen återkomma
              till riksdagen med en analys och redovisning av erfarenheterna
              vad gäller transportörsansvaret.
            </seg>
            <seg n="60fee943">
              Den ökande dokumentlösheten har från många i denna kammare setts
              som ett problem. Detta problem ses också som ett av flera skäl
              till de långa handläggningstiderna i asylprocessen.
            </seg>
            <seg n="17fc55bb">
              Det nu framlagda förslaget är en del i en rad åtgärder för att
              tillmötesgå riksdagens krav på korta handläggningstider.
            </seg>
            <seg n="5d4e8bfb">
              Herr talman! Jag vill än en gång yrka bifall till utskottets
              förslag i betänkandet och avslag på reservationerna.
            </seg>
          </u>
          <note type="speaker" n="b198e81c">
            Anf. 24 KALLE LARSSON (v) replik:
          </note>
          <u who="Q5937876" xml:id="i-3dac025bdfcd015f-2" n="d188d224">
            <seg n="e9b4564c">
              Herr talman! Göte Wahlström säger att det råder stor enighet
              i denna kammare om att vi ska korta handläggningstiderna i asylärenden,
              och det är alldeles riktigt. Det är bara det att väldigt få av
              oss hävdar att det ska ske genom att vi hindrar människor från
              att komma hit. Det är den diskussionen som vi för i dag.
            </seg>
            <seg n="7f9cb94d">
              Göte Wahlström säger vidare att det skulle vara en vandringssägen
              att man skulle överlåta åt privata företag att sköta delar av
              asylprocessen. Är det då en vandringssägen som sprids av fem partier
              i denna kammare, Europarådet, UNHCR, SAS och British Airways?
              Listan kan göras lång på den omfattande kritik som nu riktas mot
              det här förslaget.
            </seg>
            <seg n="e0d26eaa">
              Min första fråga är: Menar du att vi alla sprider vandringssägner,
              eller kan det möjligen ligga någonting i den kritik som riktas
              mot detta av framstående organisationer och intressenter på området?
            </seg>
            <seg n="0dc879f5">
              Den andra frågan rör det beslut om en översyn som förväntas fattas
              i dag. Vi har tidigare hört att Moderaterna uppfattar detta beslut
              så att man ska kräva en översyn inom EU. Jag vill gärna höra hur
              Göte Wahlström tolkar det som står i utskottsmajoritetens text.
              Han sade själv att någon snabb omförhandling inte var aktuell.
              Min fråga är: Uppfattar Göte Wahlström det så att man i och med
              dagens beslut kommer att lyfta fram frågan i EU, eller är det
              uteslutande ett uppdrag till regeringen att göra en översyn av
              transportörsansvaret?
            </seg>
          </u>
          <note type="speaker" n="a125cc4b">
            Anf. 25 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-0" n="0e2372da">
            <seg n="f3c100ba">
              Herr talman! Kalle Larsson inledde med att lyfta fram frågan
              om den samsyn som finns om korta handläggningstider i asylprocessen.
              Jag upplever att vi i denna kammare och i överläggningar i utskott
              och i andra sammanhang starkt har markerat behovet av korta handläggningstider.
              Skälet till det är att vi ser effekterna för de enskilda asylsökande
              och andra som finns i systemet. De hamnar i en situation som ibland
              går så långt som till vanmakt. Det har beskrivits här av tidigare
              talare.
            </seg>
            <seg n="474a0424">
              Jag tycker att vi har bevisat detta i debatten. Tyvärr har Kalle
              Larsson och hans parti valt att ställa sig lite grann vid sidan
              av den här diskussionen om att hitta lösningar och komma vidare
              i processen. Skälet till det ställer jag mig ibland lite frågande
              inför. Vi får återkomma till detta.
            </seg>
            <seg n="2d5f131a">
              Kalle Larsson markerade för en liten stund sedan här i talarstolen
              att någon samsyn med socialdemokratin i migrationspolitiken inte
              föreligger. Att inte vara med och diskutera vidare är väl en del
              i den process som man har tagit ställning för.
            </seg>
            <seg n="7c374c6b">
              När det gäller frågan om transportörernas ansvar blir naturligtvis
              frågorna direkt tillbaka till Kalle Larsson: På vilket sätt upplever
              Kalle Larsson att transportörerna tar det ansvar som man redan
              nu har ålagts enligt de konventioner som de olika staterna har
              tagit ställning för? På vilket sätt förändrar det så radikalt
              förhållandet att man nu kan åläggas en ytterligare straffavgift
              i förhållande till de åtgärder som redan tidigare har funnits
              i form av återtransporteringsskyldighet och annat? Är detta så
              avgörande för Kalle Larsson att han absolut inte kan ställa upp
              på transportörers ansvar över huvud taget utifrån det ansvar man
              borde ha för övriga medresenärer i exempelvis ett flygplan eller
              liknande?
            </seg>
          </u>
          <note type="speaker" n="da598b6b">
            Anf. 26 KALLE LARSSON (v) replik:
          </note>
          <u who="Q5937876" xml:id="i-3dac025bdfcd015f-3" n="d188d224">
            <seg n="763ae2ec">
              Herr talman! Det är riktigt att Socialdemokraterna och Vänsterpartiet
              inte samarbetar om flyktingpolitiken i dag. Det är fullt möjligt
              att göra det om Socialdemokraterna är beredda att i grunden ompröva
              sin politik och ansluta sig till internationella konventioner.
            </seg>
            <seg n="4137ac2a">
              Jag är medveten om hur debatter i denna kammare går till. Ibland
              säger man att du har inte svarat på frågan fast svaret är ganska
              uppenbart. Ibland kringgår man frågor helt enkelt därför att man
              inte har något särskilt bra svar. Jag ställde två frågor till
              Göte Wahlström. Ingen av dessa är besvarad.
            </seg>
            <seg n="74693a58">
              Den första är: Anser Göte Wahlström att UNHCR, Europarådet, SAS,
              British Airways och fem partier i denna kammare kommer dragande
              med vandringssägner? Svara nu på den frågan!
            </seg>
            <seg n="be765e92">
              Den andra frågan är: Anser Göte Wahlström att vi i och med dagens
              beslut kräver en omförhandling, en översyn, inom EU eller inte?
              Det är ju det vägledande argumentet för Moderata samlingspartiet,
              som jag i många sammanhang kommer att kunna diskutera detta med,
              att över huvud taget stå bakom det här beslutet. Finns det här
              någon samstämmighet i sak, eller finns det inte det?
            </seg>
            <seg n="93a7d685">
              Låt mig så svara på Göte Wahlströms fråga, för det ska man göra.
              Har jag någon gång tyckt att man bör kontrollera vem som kliver
              ombord på ett plan? Finns det anledning att göra det? Ja, självfallet,
              men den fråga vi diskuterar i dag är: Varför räcker inte hittillsvarande
              konventioner på området? Varför ska det också vara nödvändigt
              att kunna bestraffa transportörer med böter på upp till 46 000
              kr? Enligt framträdande människorättsorganisationer står det helt
              i strid med flyktingkonventionen.
            </seg>
          </u>
          <note type="speaker" n="7aeb95aa">
            Anf. 27 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-1" n="0e2372da">
            <seg n="bfde17d4">
              Herr talman! I den diskussion som har varit rörande transportörernas
              ansvar har det ansvar som transportörerna redan i dagsläget har
              knappast lyfts fram vid något tillfälle. Det har inte skett från
              de partier som nu går ut och säger att det skulle vara en så revolutionerande
              förändring att man utöver tidigare ansvarstagande också kan få
              ett ansvar som innebär att man kan få ett bötesbelopp. Sverige
              är den sista Schengenstat som inför detta, och vi gör egentligen
              den här processen på övertid. Vi skulle ha fattat det här beslutet
              redan tidigare. Nu har vi också fått föra en diskussion om skälen
              till varför vi har en något längre handläggningsprocess i frågeställningen.
            </seg>
            <seg n="2cc7acdb">
              Jag upplever därför att det är en felsyn när inte minst Kalle
              Larssons parti går ut och säger att det här är en så drastisk
              förändring som skulle skapa diskriminering, ge oss en inhuman
              flykting- och asylpolitik och blockera möjligheterna att ta sig
              till Sverige. Man lyfter bara fram en liten del av frågeställningen
              och inte helheten. Genom det argumenterandet blir detta en form
              av vandringssägen. Det är alltså inte en full sanning när man
              lyfter fram frågeställningen på det viset.
            </seg>
            <seg n="ac207745">
              I skenet av det som händer ute i Europa finns det naturligtvis
              ytterligare problem i frågan om översyn. Det är inte länge sedan
              som vi hade en situation i Spanien som gjorde att det spanska
              samhället och den spanska befolkningen ifrågasatte den stora fria
              rörligheten. Man kan fundera på vad det skulle innebära om Sverige
              helt plötsligt skulle säga nej till detta. Skulle det innebära
              att möjligheterna för övriga Schengenstaters invånare att ta sig
              till Sverige skulle blockeras? Frågeställningen är vidare än Kalle
              Larsson emellanåt ger sken av. Vi måste se helheten för att kunna
              bygga politik, precis som Per Westerberg uttryckte det.
            </seg>
          </u>
          <note type="speaker" n="b06be82a">
            Anf. 28 BIRGITTA CARLSSON (c) replik:
          </note>
          <u who="Q4916292" xml:id="i-c60c0b6e3832e221-0" n="7ce70f7e">
            <seg n="0cdea802">
              Herr talman! I den förra repliken fick jag delvis svar på en
              fråga jag hade tänkt att ställa. Men jag vill ändå fråga Göte
              Wahlström om det inte finns någon som helst oro för att detta
              kommer att innebära att asylrätten kommer att undergrävas. Finns
              det inte en risk för ökad diskriminering? Jag har själv varit
              med på flygplatser och sett hur man i princip har plockat bort
              alla av ett folkslag för att kontrollera dem särskilt. Är det
              detta vi vill se?
            </seg>
            <seg n="8b499646">
              Är inte Göte Wahlström ett dugg rädd för att människosmugglingen
              kommer att öka genom detta?
            </seg>
          </u>
          <note type="speaker" n="98f2c2f0">
            Anf. 29 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-2" n="0e2372da">
            <seg n="ad4457fb">
              Herr talman! Jag ska vara ärlig, Birgitta Carlsson. I det samhälle
              vi lever i och med den utveckling som sker finns det alltid risk
              för att asylrätten undergrävs. Det kan ske genom åtgärder som
              vi får vidta för att skydda andra människor i samhället. Det sker
              också genom det sätt som världen i dag utvecklas på. Det gör att
              man måste vara väldigt vaksam på detta. Jag upplever att vi i
              den svenska riksdagen och i de svenska riksdagspartierna är väldigt
              medvetna om det.
            </seg>
            <seg n="aee0db1b">
              Vid vårt besök i Bryssel för bara någon vecka sedan uttryckte
              man att man upplevde att Sverige gick i spetsen i de här viktiga
              frågorna som gäller de stora rörelserna i världen. Det är 175
              miljoner människor som migrerar på olika sätt.
            </seg>
            <seg n="acf86cbd">
              Det är klart att det i det perspektivet alltid finns en risk.
              Den ska vi vara medvetna om, vilket vi också är när vi tar ställning
              till det betänkande som vi i dag jobbar med.
            </seg>
            <seg n="7bcb9510">
              Människosmugglingen är naturligtvis ett bekymmer. För bara någon
              månad sedan behandlade vi här i kammaren en proposition och ett
              betänkande om just människosmuggling. Vi försökte där att liksom
              markera ut de människosmugglare som i dag av rent ekonomiska skäl
              försöker sko sig på människors behov av ett bättre liv och en
              bättre värld att leva i.
            </seg>
            <seg n="23b7b44f">
              Det här är givetvis bekymmersamt. Men jag upplever att vi är
              medvetna, och vi processar detta från både riksdagsmajoriteten
              och riksdagen i dess helhet och framför allt från ansvarig ministers
              sida. Jag känner därför att de här frågorna redan fullt ut finns
              på dagordningen, Birgitta Carlsson!
            </seg>
          </u>
          <note type="speaker" n="47f65fd8">
            Anf. 30 BIRGITTA CARLSSON (c) replik:
          </note>
          <u who="Q4916292" xml:id="i-c60c0b6e3832e221-1" n="7ce70f7e">
            <seg n="6ef26072">
              Herr talman! Jag hade egentligen en fråga till, nämligen om risken
              för diskriminering av människor som har en annorlunda hudfärg.
              Vi vet ju att man behandlar folk på lite olika sätt. Vi har redan
              i dag diskriminering. Ser inte Göte Wahlström en risk i detta?
            </seg>
          </u>
          <note type="speaker" n="4164f63e">
            Anf. 31 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-3" n="0e2372da">
            <seg n="2f6bc3da">
              Herr talman! Jo, på samma sätt som jag uttryckte mig som svar
              på de ytterligare frågor som Birgitta Carlsson ställde säger jag
              också nu att det alltid finns en risk för diskriminering. Det
              är därför som vi har lagstiftning om diskriminering och om hur
              vi ska motverka diskriminering. Den lagstiftningen ska naturligtvis
              också vara verksam på det här området. Vi ska bevaka situationen
              och se till att människor ges möjlighet att komma till Sverige,
              få sin asylrätt prövad och så vidare precis som framgår av det
              betänkande som lagts fram och som i dag behandlas.
            </seg>
            <seg n="3b5f929a">
              Jag upplever att vi i grund och botten har en väldigt stor samsyn
              kring problematiken. Vi diskuterar en hel del på vilket sätt vi
              ska nå fram till att kunna åtgärda de här problemen för att kunna
              få en bättre asyl- och migrationspolitik. Vi är inne i en process,
              i ett arbete, där jag upplever att vi försöker bredda majoriteten
              till att inte bara, som det tidigare uttrycktes, vara en majoritet
              bestående av socialdemokrater och moderater. I stället ska det
              vara en majoritet där också fler partier finns med.
            </seg>
            <seg n="e18406fc">
              Jag tycker att vi är på väg åt det hållet, och vi processar.
              Tyvärr har inte alla partier velat ställa upp i det här arbetet.
              Detta är bekymmersamt. Men jag är glad över den breda majoritet
              som kan skapas och som vi försöker finna för att nå resultat på
              just de problemområden som Birgitta Carlsson och Centerpartiet
              lyfter fram här i debatten.
            </seg>
          </u>
          <note type="speaker" n="cefe8234">
            Anf. 32 ERIK ULLENHAG (fp) replik:
          </note>
          <u who="Q4588714" xml:id="i-a443aaee724b477d-4" n="cc48c4ec">
            <seg n="6703288c">
              Herr talman! Jag har, tyvärr, noterat att Göte Wahlström inte
              riktigt svarar på de frågor som ställs. För tydlighetens skull
              säger jag därför att jag ställer tre frågor. Jag hoppas att Göte
              Wahlström svarar på dessa tre frågor.
            </seg>
            <seg n="c082c244">
              Den första frågan ställs mot bakgrund av att Göte Wahlström nu
              återigen, som Socialdemokraterna alltid försöker göra i flyktingpolitiken,
              gömmer sig bakom EU: Anser Göte Wahlström att transportörsansvaret
              är bra?
            </seg>
            <seg n="88190ecd">
              Den andra frågan, som Kalle Larsson var inne på, är i dag ganska
              avgörande. Ena delen av den majoritet som tänker rösta igenom
              transportörsansvaret säger att utskottets beslut innebär att man
              ska omförhandla transportörsansvaret på EU-nivå. Anser Göte Wahlström
              att det beslut riksdagen i dag sannolikt fattar kommer att innebära
              att regeringen tar initiativ till en omförhandling av transportörsansvaret?
            </seg>
            <seg n="f35421a8">
              Den tredje frågan är lite mer komplicerad. Den återfaller på
              det som Göte Wahlström alldeles nyss sade att vi ska bevaka att
              diskrimineringslagstiftningen följs även vad gäller transportörsansvaret.
              Men, Göte Wahlström, hur ska vi klara att bevaka att svensk diskrimineringslagstiftning
              följs när man på en flygplats någonstans i världen nekar svarta
              människor inträde på flygplanet?
            </seg>
          </u>
          <note type="speaker" n="00dfc393">
            Anf. 33 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-4" n="0e2372da">
            <seg n="aff47e57">
              Herr talman! Det uttrycktes tidigare här från talarstolen inte
              från Erik Ullenhag utan från en annan talare riktat mot Erik Ullenhag
              att man var väldigt trött på borgerligheten.
            </seg>
            <seg n="015e2d07">
              Jag har nyss svarat på tre frågor. Samtliga tre ställdes av Birgitta
              Carlsson och Centerpartiet. När sedan första repliken från nästa
              talare handlar om att jag inte svarar på ställda frågor blir jag
              något bekymrad. Men jag ska försöka svara på Erik Ullenhags frågor.
            </seg>
            <seg n="4906d2a9">
              Är transportörsansvaret bra? Ja, det är bra att vi har ett transportörsansvar,
              inte minst utifrån situationen att medresenärer som använder sig
              av en transportör flygbolag eller båtföretag, rederier, eller
              vad vi nu kallar det ska veta att de kan transporteras under trygga
              förutsättningar. Detta är viktigt. I det läget är det bra att
              vi har ett transportörsansvar.
            </seg>
            <seg n="b55b92b0">
              Är det då bra att vi får ett transportörsansvar i enlighet med
              vad regeringen nu lägger fram förslag om? Ja, det är bra därför
              att det ger oss förutsättningar att få en stabilitet som också
              öppnar upp mot precis det som Erik Ullenhag själv ställt krav
              på inte minst för en vecka sedan då vi diskuterade övergångsreglerna
              nämligen den fria rörligheten. I den mån vi i det läge som vi
              nu befinner oss i inte skulle vara beredda att skriva på transportörsansvaret
              löper vi risken att få en situation där övriga stater inom Schengen
              säger: Stopp, vi accepterar inte Sveriges utanförskap och därmed
              inte möjligheten att transportera sig över gränsen mellan Sverige
              och övriga Schengenstater.
            </seg>
            <seg n="5249e2e2">
              Sedan gäller det diskrimineringslagstiftningen. Ja, jag tror
              att vi kan bevaka den. Men låt oss se på detta i samband med den
              översyn och bevakning som vi tidigare diskuterat här och som ifrågasatts
              av Kalle Larsson och nu också av Erik Ullenhag. Låt oss se på
              effekterna av transportörsansvaret och se på vilket sätt vår lagstiftning
              kan hantera de frågeställningar som dyker upp. Jag tror att vi
              klarar det.
            </seg>
          </u>
          <note type="speaker" n="f6dd8147">
            Anf. 34 ERIK ULLENHAG (fp) replik:
          </note>
          <u who="Q4588714" xml:id="i-a443aaee724b477d-5" n="cc48c4ec">
            <seg n="bdbf10e0">
              Herr talman! Jag är tacksam för Göte Wahlströms svar på två av
              tre frågor. Jag återkommer till den fråga som Kalle Larsson två
              gånger ställde: Innebär dagens beslut att det, som Per Westerberg
              säger, kommer att bli en omförhandling av direktivet om transportörsansvaret
              på EU-nivå att regeringen kommer att ta ställning till det? Det
              vore det lite intressant att höra så att vi vet vad majoriteten
              röstar fram.
            </seg>
            <seg n="8ae0ea6f">
              Sedan kan jag inte låta bli att fastna i det här med att diskrimineringslagstiftningen
              ska fungera. Vi kan tänka oss situationen att en båt ska avgå
              från norra Marocko och att personal på plats, genom att Sverige
              och andra infört transportörsansvar, konsekvent nekar svarta människor
              inträde därför att man är rädd att de kommer från Somalia, Eritrea
              eller något land där de senare eventuellt kommer att söka asyl
              och man därmed ådrar sig dryga böter på det här båtbolaget. Du
              säger att vi ska se över detta. Men hur ska det ens i teorin gå
              till att svensk diskrimineringslagstiftning blir tillämplig när
              de här människorna diskrimineras på grund av att vi infört transportörsansvar?
            </seg>
            <seg n="f767a553">
              Jag har, med förlov sagt, lite svårt att förstå det. Vem ska
              anmäla? Hur ska vi utreda det? Vem ska kallas som vittne? Hur
              ska det gå till? De här människorna slängs av båten och har inte
              haft möjlighet att söka asyl i Sverige eller i något annat land.
            </seg>
          </u>
          <note type="speaker" n="40f0db8e">
            Anf. 35 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-5" n="0e2372da">
            <seg n="e63975ac">
              Herr talman! När det gäller omförhandlingsfrågan tror jag inte
              att Per Westerberg vill springa in i en omedelbar omförhandling
              i ett läge där vi löper risken att hamna i en situation där Sverige
              stängs utanför den fria rörligheten.
            </seg>
            <seg n="d6f16816">
              Om problemställningar dyker upp på ett sådant sätt att risken
              finns att det får sådana konsekvenser som vi i riksdagen fattat
              beslut om och som framför allt drevs inte minst av Erik Ullenhags
              parti för bara någon vecka sedan finns det kanske skäl att ifrågasätta
              om den frågeställning vi just nu diskuterar är så viktig att den
              ska lyftas fram på ett sådant sätt att det får konsekvenser på
              andra politikområden.
            </seg>
            <seg n="767499b0">
              Jag är inte säker på att Per Westerberg, men vi får låta honom
              själv svara, är beredd att göra på nämnda vis. Jag tror inte att
              ens Erik Ullenhags parti är beredd att göra på så vis.
            </seg>
            <seg n="ee5d61a5">
              Låt mig när det gäller diskrimineringslagstiftningen ödmjukt
              säga att jag naturligtvis ser problem här, precis som jag sade
              till Birgitta Carlsson. Men min omedelbara motfråga till Erik
              Ullenhag måste bli: Är Erik Ullenhag inte beredd att acceptera
              den lagstiftning och de konventioner som vi redan i dag har och
              som ger transportörerna en skyldighet att tillse att man har pass
              och andra handlingar när man ska transporteras över gränsen in
              i exempelvis Sverige eller en annan Schengenstat? Jag tycker att
              det finns skäl att fundera över den frågeställningen ytterligare
              en gång innan den hållning intas som Erik Ullenhag just nu intar.
            </seg>
          </u>
          <note type="speaker" n="00d059bc">
            Anf. 36 SVEN BRUS (kd) replik:
          </note>
          <u who="Q5588504" xml:id="i-3f4f7e3a5b404bdd-1" n="d5a7b5c6">
            <seg n="7adb5d9d">
              Herr talman! Ställningstagandet till sakfrågorna beror i väldigt
              hög grad också på vilket perspektiv man har och på vilket sätt
              man närmar sig dem. Jag skulle här vilja ta upp frågan om dokumentlösheten
              och det som föreslås i betänkandet om att pressa fram dokument
              från människor genom att sätta ned dagersättningen.
            </seg>
            <seg n="9f9e4bbc">
              Jag kan tänka mig att det för många människor är så att orsaken
              till dokumentlösheten, till att man inte är beredd att visa upp
              sina dokument, är att man inte känner tilltro till och förtroende
              för den svenska asylprocessen.
            </seg>
            <seg n="41bc0cce">
              De långa handläggningstiderna beror enligt Göte Wahlströms sätt
              att se på det här på dokumentlösheten. Men låt mig få vända på
              det och säga att det kan vara så att dokumentlösheten också beror
              på de långa handläggningstiderna och den otrygghet man känner
              inför ett system som inte garanterar rättstrygghet, som inte består
              av det tvåpartsförfarande och den muntliga handläggning som vi
              vill ha. Ser inte Göte Wahlström ett samband i de förhållandena?
              Och är det då en verksam åtgärd att sätta ned dagersättningen?
            </seg>
          </u>
          <note type="speaker" n="4325dc85">
            Anf. 37 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-6" n="0e2372da">
            <seg n="63470f8e">
              Herr talman! Jag upplever att vi från den här kammaren har markerat
              att dokumentlösheten är ett problem. Det är naturligtvis bekymmersamt
              utifrån perspektivet att vi inte vet vem personen i fråga är som
              kommer in i det svenska samhället. Men det är också bekymmersamt
              utifrån processen för de människor som har att arbeta med att
              klargöra situationen. Jag sade tidigare här att jag har förståelse
              för de motioner som har lagts fram när det gäller att klargöra
              att vissa stater inte har vilja eller möjlighet att utfärda ID-handlingar,
              pass eller annan dokumentation. Men både Sven Brus och jag har
              ju utifrån erfarenheten i utskottet och den utredning vi tillsammans
              sitter i, men också utifrån den process i Migrationsverket där
              vi finns, kännedom om Migrationsverkets tjänstemäns handläggning
              och önskemål. Kanske är det, i den mån det inte är fråga om pass
              eller annan ID-handling, ett förhållningssätt som innebär att
              man på annat sätt är behjälplig med att klargöra identiteten.
              Det är i det perspektivet som vi ska se att det handlar om att
              på olika sätt locka, men naturligtvis också markera den skyldighet
              man har som individ att klargöra vem man är för att därigenom
              också kunna klargöra skälen till asyl eller annan rätt att få
              stanna i Sverige.
            </seg>
            <seg n="bc4b4a50">
              Här upplever jag att vi egentligen har en ganska stor samsyn
              och därigenom förhållningssätt till problematiken. Jag uttrycker
              än en gång glädjen över att vi har kunnat processa det här på
              ett sätt som innebär att jag tycker att vi närmar oss varandra
              för att kunna nå ett resultat och bibehålla en stark politik på
              det här området.
            </seg>
          </u>
          <note type="speaker" n="d7299cfb">
            Anf. 38 SVEN BRUS (kd) replik:
          </note>
          <u who="Q5588504" xml:id="i-3f4f7e3a5b404bdd-2" n="d5a7b5c6">
            <seg n="0cf62a7d">
              Herr talman! Låt mig få vara väldigt tydlig på den punkten. Jag
              delar naturligtvis oron och frustrationen över att så många som
              söker asyl i vårt land inte är beredda att visa sina dokument.
              Det är en orimlig och oacceptabel situation. Men frågan är vad
              som är orsak och verkan.
            </seg>
            <seg n="05de77c2">
              Vi kan se det här från två olika perspektiv. Jag menar fortfarande
              att den bristande tilltro till den svenska asylprocessen som människor
              har också medför att man inte är lika benägen att visa sina dokument.
              Man kan till och med spekulera i att en lång handläggningstid
              skulle förbättra personens situation.
            </seg>
            <seg n="2cf3a7f9">
              Jag skulle också vilja fråga Göte Wahlström en annan sak. Nu
              har ju Barnombudsmannen riktat en väldigt stark kritik mot det
              här förslaget och pekat på att det här i slutändan kanske inte
              främst drabbar de vuxna utan barnen i familjen. Jag skulle vilja
              be Göte Wahlström kommentera detta: Var finns barnperspektivet
              i det här förslaget?
            </seg>
          </u>
          <note type="speaker" n="1196f514">
            Anf. 39 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-7" n="0e2372da">
            <seg n="d85d922a">
              Herr talman! Det finns alltid ett barnperspektiv i bedömningar
              som görs. Men som jag uttryckte i mitt anförande finns det också
              ett föräldraansvar i situationen. Här får naturligtvis saker vägas
              samman.
            </seg>
            <seg n="fbb944bb">
              Jag upplever att vi har gjort en bedömning som vi också uttryckte.
              Vi är beredda att titta på i vilken mån det skulle få de negativa
              konsekvenser som Sven Brus befarar. Jag tror dock inte att det
              kommer att få de negativa konsekvenserna, utan att vi i stället
              kan öka möjligheten att få fram de dokument som behövs för att
              klargöra identiteten.
            </seg>
            <seg n="0f5e7c21">
              Barnombudsmannens inlägg i det här är naturligtvis en intressant
              och viktig del i den här processen. Men jag upplever likväl att
              vi tar hänsyn till barns speciellt utsatta situation när vi gör
              den här bedömningen.
            </seg>
            <seg n="ad42af09">
              Det finns, som jag uttryckte det tidigare i ett replikskifte
              med Erik Ullenhag, ett behov av att se en helhetslösning för att
              komma till rätta med problematiken, och det är i skenet av det
              som vi säger ja till det betänkande som i dag ska behandlas här
              i kammaren.
            </seg>
          </u>
          <note type="speaker" n="b1d4d339">
            Anf. 40 GUSTAV FRIDOLIN (mp) replik:
          </note>
          <u who="Q2029325" xml:id="i-aa845d1dd7d3197c-5" n="fd993c1f">
            <seg n="78d53c41">
              Herr talman! Ja, det är sant Göte Wahlström: Vi är eniga om att
              vi ska ha förkortade handläggningstider. Men när vi kritiserar
              de långa handläggningstiderna riktas kritiken mot regeringen och
              utlänningsmyndigheterna, inte mot de flyktingar som söker en fristad
              från förföljelse i vår del av världen. Det är mot myndigheterna
              åtgärder ska sättas in, inte mot flyktingarna.
            </seg>
            <seg n="49f8b5fb">
              Göte Wahlström fick tidigare i replikväxlingen frågan varför
              man ska införa de här sanktionsmöjligheterna, vilka argument man
              har och om man kan plocka fram några argument och inte gömma sig
              bakom EG-direktiven. Då svarade Göte Wahlström att anledningen
              till att man i strid mot sakkunskapen, i strid mot Europarådet
              och i strid mot UNHCR ska införa sanktionsmöjligheterna är att
              annars kanske andra Schengenstater möjligen försvårar för svenskar
              att åka dit.
            </seg>
            <seg n="57781dbe">
              För det första är det här en rent hypotetisk skräckbild, uppmålad
              i den Wahlströmska skräckvärlden. För det andra är argumentationen
              tragiskt tunn. Vi ska alltså göra det svårare, i stort sett omöjligt,
              för flyktingar att ta sig till Sverige för att Göte Wahlström
              och andra ska kunna åka på semester till Kreta utan pass! Det
              är alltså det som är argumentationen bakom det här. Det måste
              ju finnas några tyngre argument till varför Sverige ska införa
              de här sanktionsmöjligheterna nu och varför Socialdemokraterna
              vägrar stå upp för flyktingars rättigheter och för Genèvekonventionen
              och föra frågan till EG-domstolen såsom flykting- och människorättsrörelsen
              vädjar till Sverige. Det är alltså min första fråga: Vilka andra
              argument finns det från Göte Wahlström för transportörsansvaret
              och sanktionsmöjligheterna?
            </seg>
            <seg n="5b319102">
              Min andra fråga ställde jag redan i mitt anförande, och den handlar
              om diskriminering. Utskottsmajoriteten skriver i ett ställningstagande
              att man vill poängtera att kontrollen av pass och andra erforderliga
              handlingar inte får utföras på ett sådant sätt att den strider
              mot internationella åtaganden och att bedömningen av en persons
              rätt att resa naturligtvis inte får grundas på exempelvis hudfärg
              eller språkfärdigheter eller på något sätt vara diskriminerande.
              Hur? Kan Göte Wahlström svara på det inför de svenska och andra
              flygbolagen som påstår att det här inte går och att man måste
              börja diskriminera eftersom man inte har kompetensen att avgöra
              vem som har flyktingskäl eller inte? Hur ska det här göras? Hur
              ska man se till att detta inte blir diskriminerande?
            </seg>
          </u>
          <note type="speaker" n="0ad4534e">
            Anf. 41 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-8" n="0e2372da">
            <seg n="4975426d">
              Herr talman! Jag har vid ett antal tillfällen nu försökt uttrycka
              hur jag upplever att nuvarande regler fungerar och ska fungera
              och på vilket sätt de nya reglerna ska sättas i perspektiv till
              dem som redan gäller.
            </seg>
            <seg n="76796f2d">
              I detta försöker nu Gustav Fridolin föra in att detta skulle
              vara en så revolutionerande förändring att det är helt avgörande
              för om vi ska ha något som helst transportörsansvar över huvud
              taget. Jag upplever att i tidigare replikskiften, bland annat
              med Per Westerberg, har han fått svar på att det finns skäl, många
              skäl, till varför man ska ha ett ansvarstagande från transportörernas
              sida. Det kan innebära, som uttryckts tidigare i ett replikskifte
              med Birgitta Carlsson, att det får en del negativa konsekvenser,
              men dem ska vi naturligtvis också beakta i den översyn som alltid
              sker i processer och förändringar som görs.
            </seg>
            <seg n="9fdabab4">
              Gustav Fridolins argumentation går ju ut på att det är ett Fästning
              Europa som gäller och att vi som framhärdar och försöker leva
              upp till fattade beslut, bland annat i den här kammaren, inte
              vet hur det fungerar i Europa, inte vet hur beslutsfunktioner
              gått fram, inte vet hur andra stater skulle reagera i den mån
              vi säger nej till att införa transportörsansvar och så vidare.
            </seg>
            <seg n="f91a479c">
              Som sagt: Jag har svarat på transportörsfrågan, jag har uttryckt
              bekymmer över diskrimineringen och jag har därigenom försökt att
              också vara öppen i det svar som jag ger till Gustav Fridolin i
              de frågeställningar som han har.
            </seg>
          </u>
          <note type="speaker" n="7d77f32c">
            Anf. 42 GUSTAV FRIDOLIN (mp) replik:
          </note>
          <u who="Q2029325" xml:id="i-aa845d1dd7d3197c-6" n="fd993c1f">
            <seg n="562dec21">
              Fru talman! Visst har flygbolag och alla som transporterar människor
              ett ansvar för de människor man transporterar, och visst har de
              haft det väldigt länge. Det finns ingen som motsäger det, och
              det är inte speciellt konstigt, därför att det är inte det debatten
              handlar om. Debatten handlar om ifall man ska införa sanktionsavgifter
              för dem som med sina transporter i flygplanet tar med sig människor
              som senare visar sig inte ha fullgoda flyktingskäl utan utvisas
              och ifall man ska överlåta på personalen vid en boardingkontroll
              att göra en första flyktingbedömning.
            </seg>
            <seg n="fb28ea56">
              Vi tror inte på det. Vi tror att det kommer att leda till ökad
              diskriminering, precis som British Airways, SAS och även många
              andra har utökat den.
            </seg>
            <seg n="681ad890">
              Jag ställde ett par frågor till Göte Wahlström: Hur ska man se
              till att stoppa den diskrimineringen? Hur ska flygbolag kunna
              göra en kontroll utan att den blir diskriminerande? De frågorna
              hade man inget svar på. Tidigare pekade man på svensk diskrimineringslagstiftning,
              och när vi pratar om flygplatser långt ute i världen blir det
              givetvis aningen löjeväckande.
            </seg>
            <seg n="e86ac0c0">
              Jag ställde en annan fråga till Göte Wahlström. Jag bad om argument
              för att införa den här sanktionsmöjligheten. Men återigen upprepades
              bara ett argument. Vi vet inte hur andra Schengenstater skulle
              reagera om vi inte införde detta. Man kanske skulle ha problem
              med att låta svenskar åka dit utan pass kanske, möjligen.
            </seg>
            <seg n="dbfe8554">
              Här har vi alltså flyktingens rättigheter, Genèvekonventionen,
              UNHCR, Europarådet och vad de uttalar i ena vågskålen, möjligheten
              att pröva om det här faktiskt står i överensstämmelse med internationell
              asylrätt. I den andra har vi risken att behöva ha med sig passet
              om man vill åka på semester till Kreta därför att några stater
              i Europa blir sura. Jag tycker nog att den avvägningen är ganska
              enkel, om inte Göte Wahlström kan redovisa några andra argument.
            </seg>
          </u>
          <note type="speaker" n="b29bfe8b">
            Anf. 43 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-9" n="0e2372da">
            <seg n="2af410a0">
              Fru talman! I en debatt här för några månader sedan tvingades
              jag i ett replikskifte med Vänsterpartiets Ulla Hoffmann konstatera
              att man ibland osynliggör problemställningar. Det är lite grann
              av det som också Gustav Fridolin gör. Han glömmer bort de problemställningar
              som finns när det gäller att hantera det här på ett bra, humant
              och riktigt sätt som skapar trygghet och stabilitet totalt sett
              i samhället, i Sverige, i Europa och i världen i stort.
            </seg>
            <seg n="bbbce2e7">
              Jag skulle vilja gå lite ytterligare utanför dagens debatt för
              att lite grann belysa det som Gustav Fridolin har sagt tidigare.
              Han pratade i ett replikskifte med Erik Ullenhag om att aldrig
              stödja en socialdemokratisk regering i fråga om migrationspolitiken.
              Man blir naturligtvis lite fundersam när man tittar på det här,
              därför att långt innan Miljöpartiet kom in i denna riksdag och
              denna kammare bedrevs en migrations- och asylpolitik, bland annat
              genom en socialdemokratisk regering, som nu lyfts fram som kanske
              den allra bästa i världen. Givetvis har den vissa problem, men
              varje förändring lyfts från Gustav Fridolins sida fram som att
              nu kommer världen att gå under.
            </seg>
            <seg n="ad8af600">
              Jag tycker att vi har skäl att känna stolthet över den politik
              som vi för i landet på det här området. Jag är stolt över att
              vi har en så bred majoritet i de grova dragen för politikområdet.
              Och jag upplever att vi på det viset kan vandra vidare och flytta
              fram positionerna. Vi kan behålla den position som UNHCR framhärdar
              i när vi har våra diskussioner, att Sverige ligger i spetsen när
              det gäller detta politikområde.
            </seg>
          </u>
          <note type="speaker" n="2e4409c5">
            Anf. 44 Statsrådet BARBRO HOLMBERG (s):
          </note>
          <u who="unknown" xml:id="i-a555e5e1fa5a067e-0" n="459ba9b0">
            <seg n="96ed470d">
              Fru talman! Debatten i dag handlar om någonting av det mest grundläggande
              för att asylprocessen ska fungera. Det handlar nämligen om kärnan
              i asylrätten, den asylsökandes identitet och ursprung. Vem man
              är och varifrån man kommer är en av de första och även en av de
              mest avgörande frågorna i en asylutredning.
            </seg>
            <seg n="81a46554">
              Ett av de allra största problemen som vi i dag står inför är,
              som många talare här har varit inne på, att alltfler asylsökande
              kommer utan pass, utan identitetshandlingar och utan resehandlingar.
              Vi talar om 92 % som i dag kommer till Sverige utan pass. Går
              man några år tillbaka i tiden, till 1996, ser man att motsvarande
              siffra var 34 %.
            </seg>
            <seg n="74059ece">
              Det här är naturligtvis ett problem. Det leder till väldigt långa
              och väldigt komplicerade utredningar och handläggningar. Migrationsverket
              måste lägga ned mycket tid på att utreda de asylsökandes resvägar,
              hur man har rest till Sverige. Man måste göra språkanalyser för
              att på något sätt få indikationer på varifrån den asylsökande
              kommer och få fram något som kan styrka den asylsökandes identitet.
            </seg>
            <seg n="eaa26adb">
              Bristen på ID-handlingar leder också till att det blir svårare
              och svårare att verkställa beslut om avvisning, eftersom nästan
              alla länder helt naturligt kräver bevis på att det verkligen är
              landets egna medborgare som avvisats och som ska komma tillbaka.
              Det här ökar naturligtvis antalet personer i vårt mottagningssystem.
              Det ökar antalet personer som blir kvar i mottagningssystemet
              och som naturligtvis mår sämre och sämre.
            </seg>
            <seg n="a269b9f6">
              Detta menar också FN:s flyktingkommissarie på sikt är ett hot
              mot asylrätten. Flyktingkommissarien har flera gånger pekat på
              att rättigheterna enligt Genèvekonventionen förutsätter att en
              asylsökande medverkar till att klargöra sin identitet. Det är
              därför det också slås fast i flyktingkommissariens handbok att
              en asylsökande har skyldighet att bistå utredningarna så att alla
              fakta i asylärendet klarläggs.
            </seg>
            <seg n="51be1b31">
              Fru talman! I dag har vi inga verktyg alls för att påverka asylsökande
              att klargöra sin identitet. Med det här betänkandet, med förslaget
              som debatteras i dag, får vi ett sådant verktyg. Vi föreslår att
              man i lagen om mottagande av asylsökande inför en möjlighet att
              sätta ned dagersättningen helt eller delvis, och även bostadsersättningen,
              om den asylsökande inte medverkar till att klargöra sin identitet.
              Det här ger myndigheterna ett påtryckningsinstrument för att påverka
              asylsökande att göra sitt yttersta för att styrka sin identitet.
            </seg>
            <seg n="cf7338c3">
              Vad som också är viktigt att säga i de här sammanhangen, precis
              som i alla andra sammanhang, är att myndigheterna naturligtvis
              måste ta hänsyn till varje enskilt ärende. Det finns naturligtvis,
              och det ligger också i sakens natur, asylsökande som kommer från
              länder där det är väldigt svårt, kanske till och med omöjligt,
              att få fram identitetshandlingar. Därför ligger också tyngdpunkten
              i regeringens förslag just på den asylsökandes vilja att samarbeta.
              Det ger oss en möjlighet att göra en åtskillnad mellan dem som
              aktivt bidrar till att asylutredningarna ska bli så grundliga
              och korrekta som möjligt och de som faktiskt inte gör det.
            </seg>
            <seg n="67676371">
              Fru talman! Det här betänkandet innehåller också en utvidgning
              av transportörsansvaret. Vi genomför nu det EU-direktiv som antogs
              2001 och som är en direkt följd av Schengensamarbetet. Det innebär
              att vi för in en bestämmelse som säger att en transportör som
              inte uppfyller sin skyldighet att kontrollera om passagerare har
              pass eller andra tillstånd ska betala en avgift på upp till 46
              000 kr.
            </seg>
            <seg n="0d2b045b">
              Den här avgiften tas ut först om en person har fått ett avvisningsbeslut.
              Det betyder att om det handlar om en person som har fått uppehållstillstånd
              så påförs ingen avgift.
            </seg>
            <seg n="8c260a37">
              Det utvidgade transportörsansvaret ska ses mot bakgrund av två
              saker. Först och främst kravet på flygsäkerhet. Vilka som är ombord
              på våra flygplan och fartyg är viktigt, inte minst mot bakgrund
              av händelserna den 11 september 2001. Det ska också ses mot bakgrund
              av det som vi talar om här, nämligen problemet med dokumentlöshet.
            </seg>
            <seg n="4b42677e">
              Vad som är viktigt att säga är att transportörsansvar inte är
              någonting nytt. Sverige har, precis som de flesta andra länder,
              ända sedan 40-talet varit bundet av en särskild konvention om
              säkerhet vid civil luftfart. Enligt den konventionen är transportörer
              skyldiga att tillse att alla passagerare har pass och andra handlingar.
              Vi har också i utlänningslagen angivet ett transportörsansvar,
              och det har funnits sedan 20 år tillbaka. Redan i dag är transportörer
              ekonomiskt ansvariga för resan tillbaka för den person som har
              kommit till landet utan pass. Det nya med förslaget är att det
              går att ta ut en avgift om transportören inte uppfyller den kontrollskyldigheten.
            </seg>
            <seg n="7f80fe48">
              Fru talman! Det utvidgade transportörsansvaret har diskuterats
              mycket, både under tiden för förhandlingarna inom EU, under tiden
              som vi har berett förslaget och här i kammaren i dag. Det finns,
              som jag upplever det, en oro för det utvidgade transportörsansvaret.
              Jag skulle vilja ta upp några saker som har framförts i debatten.
            </seg>
            <seg n="e90ed73f">
              Det hävdas att flygbolag och rederier med ett utvidgat transportörsansvar
              skulle få ett myndighetsansvar. Så är det naturligtvis inte alls.
              Transportbolagen har ansvar för att göra en rimlig kontroll av
              passagerarnas resehandlingar. Det ansvaret finns redan i dag.
              De ska kontrollera två saker. Dels ska de kontrollera att passagerarna
              över huvud taget har handlingar, dels ska de kontrollera att handlingarna
              inte uppenbart är förfalskade.
            </seg>
            <seg n="6fe5bf3b">
              Det har också hävdats att flygbolag skulle tvingas göra asylutredningar.
              Så är det naturligtvis inte heller. Personer som reser med båtar
              och flygplan ska uppge vilka de är, och de ska ha giltiga handlingar.
              Det är ingenting annat.
            </seg>
            <seg n="294689dc">
              Fru talman! Asylrätten är individuell. Mänskliga rättigheter
              bygger på en individuell prövning. Asylskäl grundar sig på händelser
              och situationer i det land man kommer från. En rättssäker asylprocess
              bygger på att vi vet vem det är som kommer hit och att vi vet
              vem det är som söker asyl. Det förslag i det betänkande vi har
              att ta ställning till i dag kommer att stärka asylrätten.
            </seg>
          </u>
          <note type="speaker" n="ec8cfb8d">
            Anf. 45 SVEN BRUS (kd) replik:
          </note>
          <u who="Q5588504" xml:id="i-3f4f7e3a5b404bdd-3" n="d5a7b5c6">
            <seg n="ef71e95c">
              Fru talman! Intrycket av debatten är att vi alla egentligen tycker
              att transportörsansvaret är dåligt. Nu ska vi förstärka detta
              dåliga tillstånd genom att skärpa ansvaret ytterligare.
            </seg>
            <seg n="b83b499e">
              Nu sägs det i betänkandet att regeringen ska komma tillbaka till
              riksdagen med redovisning och analys samt även beakta möjligheten
              att inom EU behandla frågan om hur transportörsansvaret ska belysas.
            </seg>
            <seg n="8c0942d7">
              Om svenska regeringen tänker sig försöka påverka EU i en annan
              riktning i frågan, statsrådet Barbro Holmberg, skulle det inte
              då vara en styrka att komma till de samtalen och förhandlingarna
              med ett beslut i svenska parlamentet i ryggen som går i en annan
              riktning än det beslut vi nu uppenbarligen kommer att fatta här
              om några timmar? Skulle inte Sveriges förhandlingsposition stärkas
              av ett entydigt nej från svenska riksdagen?
            </seg>
          </u>
          <note type="speaker" n="fbcacdf9">
            Anf. 46 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-1" n="459ba9b0">
            <seg n="45bf4325">
              Fru talman! Direktivet om ett utvidgat transportörsansvar har
              redan förhandlats i EU. Vi är bundna till att införa detta utifrån
              Schengenavtalet. Det har förhandlats i EU under det svenska ordförandeskapet,
              och det har också antagits av EU:s ministerråd efter ett godkännande
              och en diskussion i svenska riksdagen i EU-nämnden.
            </seg>
          </u>
          <note type="speaker" n="4c6f95ab">
            Anf. 47 SVEN BRUS (kd) replik:
          </note>
          <u who="Q5588504" xml:id="i-3f4f7e3a5b404bdd-4" n="d5a7b5c6">
            <seg n="7f1d696a">
              Fru talman! Det måste väl ändå finnas någon substans i det som
              sägs i slutet av sammanfattningen i betänkandet, det vill säga
              att regeringen tänker återkomma med en redovisning och också beakta
              möjligheten att inom EU på nytt behandla frågan om transportörsansvaret.
            </seg>
            <seg n="b70e3fac">
              Barbro Holmberg har nu sagt att hela frågan är körd. Det finns
              inget mer att förhandla och samtala om. Vad är då meningen med
              det som sägs här om att på nytt behandla frågan?
            </seg>
            <seg n="c4a0df7d">
              Om det som står i betänkandet är allvar, är det då inte en styrka
              att ha svenska riksdagens beslut i ryggen?
            </seg>
          </u>
          <note type="speaker" n="01eec1aa">
            Anf. 48 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-2" n="459ba9b0">
            <seg n="b0dd91c6">
              Fru talman! Jag brukar inte ta ut riksdagens beslut i förskott.
              Det här betänkandet är ännu inte beslutat.
            </seg>
            <seg n="b8f0cfb3">
              Självklart måste alla fattade beslut följas upp, och det måste
              göras en översyn av dem. Det gäller andra beslut, och det kommer
              också att gälla det här beslutet. Det finns en oro som har uttryckts
              tydligt i debatten i kammaren i dag om transportörsansvaret. Det
              är ytterligare ett skäl till att väldigt noga följa tillämpningen
              av det beslut vi fattar i dag.
            </seg>
            <seg n="ba438499">
              Jag vill återigen säga att transportörsansvaret är inget nytt.
              Det är någonting vi har haft under lång tid. Det nya är enbart
              att man kan lägga på en avgift om transportörer inte uppfyller
              sin skyldighet att kontrollera pass och andra handlingar.
            </seg>
          </u>
          <note type="speaker" n="827af3ec">
            Anf. 49 KALLE LARSSON (v) replik:
          </note>
          <u who="Q5937876" xml:id="i-3dac025bdfcd015f-4" n="d188d224">
            <seg n="0f4add56">
              Fru talman! Nu börjar det bli riktigt intressant. Jag ska därför
              koncentrera mig på att följa upp Sven Brus fråga till statsrådet.
              Nu får vi höra att frågan redan har förhandlats, och jag tror
              det nämndes att den redan har antagits i riksdagen efter diskussioner
              i EU-nämnden. Då blir ju den skarpa frågan i dag viktig.
            </seg>
            <seg n="57344850">
              Det finns en allians i kammaren mellan socialdemokrater och moderater,
              som jag upplever det kanske kommer att tolka det beslut vi i eftermiddag
              möjligen ska fatta lite olika. Då är det bra om det görs klart
              och tydligt för kammaren vad beslutet egentligen innebär.
            </seg>
            <seg n="e4a5cbff">
              Regeringen bör därför som anges i motion Sf32 inom kort genomföra
              en förnyad översyn av transportörsansvaret. Regeringen bör därefter
              återkomma till riksdagen med en redovisning och analys, varvid
              även möjligheterna att inom EU på nytt behandla frågan om transportörsansvaret
              bör belysas.
            </seg>
            <seg n="08882d31">
              Uppfattar statsrådet att om detta beslut fattas får man ett klart
              och tydligt mandat och en uppgift att inom EU lyfta fram frågan
              om en översyn?
            </seg>
          </u>
          <note type="speaker" n="43de94d8">
            Anf. 50 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-3" n="459ba9b0">
            <seg n="ebd89e4b">
              Fru talman! Regeringen kommer naturligtvis att efterfölja det
              som riksdagen fattar beslut om, göra den översyn som riksdagen
              fattar beslut om och vidta de åtgärder som riksdagen fattar beslut
              om.
            </seg>
          </u>
          <note type="speaker" n="f653ea98">
            Anf. 51 KALLE LARSSON (v) replik:
          </note>
          <u who="Q5937876" xml:id="i-3dac025bdfcd015f-5" n="d188d224">
            <seg n="1666982a">
              Fru talman! Det är i vissa sammanhang uppenbart inte minst när
              det gäller nedläggningen av Utlänningsnämnden att man gör allt
              vad som är möjligt för att skyndsamt åtgärda det riksdagen beslutar.
              Men det var inte min fråga, och det kräver heller inget svar i
              detta läge.
            </seg>
            <seg n="a4c084ce">
              Snarare vill jag ställa min fråga och nu faktiskt be om ett svar.
              Det är riktigt att man måste svara som statsrådet gör, men nu
              är det viktigt för riksdagens beslut att veta hur regeringens
              företrädare i kammaren uppfattar det beslut som riksdagen eventuellt
              ska fatta. Anser statsrådet att om riksdagen fattar det beslut
              jag nyss klart och tydligt har citerat, att man då får uppdraget
              att lyfta fram frågan om en översyn inom EU eller inte? Det är
              på den, möjligen svaga, grunden som alliansen mellan socialdemokrater
              och moderater står. Kommer statsrådet, om detta beslut fattas,
              att lyfta fram frågan om översyn inom EU av transportörsansvaret
              eller är Moderaterna helt enkelt grundlurade?
            </seg>
          </u>
          <note type="speaker" n="1a5d0725">
            Anf. 52 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-4" n="459ba9b0">
            <seg n="79de7e56">
              Fru talman! Jag har svarat på frågan flera gånger. Regeringen
              kommer definitivt att följa de förslag som läggs fram och de beslut
              som riksdagen fattar. Vi kommer att göra en översyn av det här
              beslutet precis som vi kommer att göra en översyn av det andra
              beslutet. Visar det sig att frågan måste lyftas fram i EU kommer
              vi naturligtvis att göra det. Men vi måste se vad beslutet får
              för konsekvenser.
            </seg>
          </u>
          <note type="speaker" n="aa7eb91c">
            Anf. 53 ERIK ULLENHAG (fp) replik:
          </note>
          <u who="Q4588714" xml:id="i-a443aaee724b477d-6" n="cc48c4ec">
            <seg n="e3695bb8">
              Fru talman! Statsrådet ger intrycket av att man inte riktigt
              vill genomföra transportörsansvaret. Vi är bundna att genomföra
              det. Det tål att upprepa det som sades i en bisats av statsrådet,
              nämligen att det var under svenskt ordförandeskap som transportörsansvaret
              förhandlades fram. Det var en skicklig förhandling. Man gick i
              mål. Men man är också ansvarig för resultatet.
            </seg>
            <seg n="06b4e4a6">
              Statsrådet slutade med att säga att de förslag vi nu diskuterar
              kommer att stärka asylrätten. Jag blir tvungen att citera UNHCR
              igen: Sanktioner mot transportör och den kontrollskyldighet som
              hänger samman därmed kommer att leda till att rätten för flykting
              att söka och åtnjuta asyl undermineras. Har UNHCR helt fel?
            </seg>
            <seg n="8904bea1">
              Jag har en andra fråga. Vi kan leka med tanken att migrationsministern
              inte är migrationsminister utan flygplatspersonal som ska ta emot
              en person som kommer med tveksamma dokument men säger att han
              är förföljd och kommer att söka asyl i Sverige. Hur skulle du
              då agera, när du vet att om denna person inte får uppehållstillstånd
              i Sverige drabbas din arbetsgivare av 46 000 kr i böter? Hur skulle
              statsrådet som flygplatspersonal i det läget agera?
            </seg>
          </u>
          <note type="speaker" n="601eac77">
            Anf. 54 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-5" n="459ba9b0">
            <seg n="85e8fe28">
              Fru talman! När det gäller asylrätten har UNHCR väldigt tydligt
              markerat att grunden för asylrätten är identiteten. Man måste
              veta vilka det är som kommer och som man ska utreda och behandla
              asylansökan på. Det är oerhört viktigt. Det är bakgrunden till
              det förslag som vi har, samt också flygsäkerheten.
            </seg>
            <seg n="40c80f99">
              Jag skulle vilja ställa en fråga till Erik Ullenhag: Är det orimligt
              att ställa krav på rederier och flygbolag att människor ska ha
              med sig pass och identitetshandlingar? Är detta en orimlig begäran?
              Det låter nästan som om vi skulle lösa världens flyktingproblem
              om flygbolag inte ställde sådana krav. Jag menar att det är bra.
              Vi måste ställa sådana krav. Jag menar också att det är bra att
              vi har en avgift på de flygbolag som inte uppfyller de kraven.
            </seg>
            <seg n="2163a255">
              När det sedan gäller flygplatspersonal är det, som jag sade tidigare,
              två saker som man ska kontrollera. Det är om människor över huvud
              taget har handlingar, vilket är ganska rimligt. Jag tror att alla
              som ser på detta och som lyssnar på den här debatten tycker att
              det är rimligt, precis lika rimligt som det är att man har en
              biljett när man reser. Det är det ena man ska kontrollera. Det
              andra man ska kontrollera är att handlingar inte är uppenbart
              förfalskade. Det betyder inte att man måste vara specialist på
              förfalskade handlingar, men man ska kunna skilja en uppenbart
              förfalskad handling från en som inte är det. Det är det krav vi
              ställer på flygplatspersonal, och jag tycker att det är ett rimligt
              krav.
            </seg>
          </u>
          <note type="speaker" n="12d22e28">
            Anf. 55 ERIK ULLENHAG (fp) replik:
          </note>
          <u who="Q4588714" xml:id="i-a443aaee724b477d-7" n="cc48c4ec">
            <seg n="e975e1d1">
              Fru talman! Jag får tyvärr återigen ställa de två citaten mot
              varandra. Migrationsministern säger att de beslut vi kommer att
              fatta i eftermiddag stärker asylrätten. UNHCR, FN:s vakthund vad
              gäller flyktingkonventionen, säger att det förslag om transportörsansvar
              som socialdemokrater och moderater i eftermiddag kommer att rösta
              igenom kommer att leda till att asylrätten undermineras. Det är
              ett ganska kraftigt uttalande för att komma från UNHCR.
            </seg>
            <seg n="06e71120">
              Jag ska försöka svara på Barbro Holmbergs fråga. Nej, det är
              inte orimligt att man ska kontrollera pass och resedokument. Men
              både jag och Barbro Holmberg vet att det vi i eftermiddag röstar
              igenom är något mycket vidare. Det handlar om att se till att
              asylsökande inte kommer till Sverige och andra europeiska länder.
              Det är syftet.
            </seg>
            <seg n="e0e1ca78">
              Jag noterade att migrationsministern inte ville svara på frågan
              vad flygplatspersonalen ska göra. Om jag jobbade som flygplatspersonal
              och fick ta emot en person som sade att han flyr för sitt liv
              och behöver söka asyl men som hade tveksamma handlingar, är jag
              rädd för att min chef innan hade sagt till mig att jag inte får
              släppa på den personen därför att det kan riskera att han som
              arbetsgivare får 46 000 kr i böter. Menar Barbro Holmberg att
              jag gör en felaktig tolkning?
            </seg>
          </u>
          <note type="speaker" n="2e35dd7d">
            Anf. 56 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-6" n="459ba9b0">
            <seg n="fc04a7be">
              Fru talman! Erik Ullenhag bortser från att vi under 5060 års
              tid har haft dessa regler, som är uppenbart rimliga. Vi har haft
              transportörsansvar under väldigt lång tid. Det här är avvägningar
              som transportbolag har gjort under väldigt lång tid.
            </seg>
            <seg n="8b20c7c1">
              Det vi nu för på är enbart en avgift, som säger att om man inte
              uppfyller detta, om man inte kontrollerar att människor har sina
              handlingar med sig eller om man över huvud taget inte vet vilka
              det är som åker med flygplanen, kan man få en avgift. Det är skillnaden.
              Det principiella kring transportörsansvaret har vi haft under
              väldigt lång tid.
            </seg>
            <seg n="de2a9838">
              När det gäller flygplatspersonalen svarade jag på frågan. Det
              är två saker man ska kontrollera. Man ska kontrollera att det
              över huvud finns handlingar, vilket är rimligt, och man ska kontrollera
              att de inte uppenbart är förfalskade, vilket också är rimligt.
            </seg>
          </u>
          <note type="speaker" n="46149049">
            Anf. 57 GUSTAV FRIDOLIN (mp) replik:
          </note>
          <u who="Q2029325" xml:id="i-aa845d1dd7d3197c-7" n="fd993c1f">
            <seg n="7cf9b5c3">
              Fru talman! Till skillnad från Moderaterna är regeringen inte
              tagen på sängen av de beslut vi fattar i dag, utan regeringen
              var med och drev igenom de här reglerna under sitt ordförandeskap.
              Det är nog värt att betona, när migrationsministern själv riktar
              viss kritik mot vad som håller på att hända.
            </seg>
            <seg n="f518e33a">
              Migrationsministern sätter flygsäkerhet å ena sidan mot flyktingrätt,
              asylrätt och Genèvekonventionen å andra sidan. Det är en spännande
              om än icke existerande motsättning.
            </seg>
            <seg n="508be27d">
              British Airways har kunnat följa 400 personer som under de senaste
              åren har varit på deras plan, som vid ankomsten har saknat giltiga
              handlingar men som sedan fått uppehållstillstånd och en fristad
              i Europa från förföljelse. Det är 400 personer som uppenbarligen
              borde få komma hit om asylrätten ska vara något värd, därför att
              de har fått uppehållstillstånd till och med i dagens svåra situation
              och svåra flyktingpolitik. Om det nu är så, vilket British Airways
              pekar på, att dessa 400 personer med sanktionsmöjligheter aldrig
              kan bli insläppta på flygplanen därför att man helt enkelt inte
              vågar ta den ekonomiska risken att släppa på dem, kommer de inte
              att kunna få en fristad i Europa.
            </seg>
            <seg n="5a7e5900">
              Om Barbro Holmberg vill sätta flygsäkerhet mot flyktingrätt måste
              hon kunna peka på någon person som det har gått att följa som
              har äventyrat flygsäkerheten på grund av att det i dag inte finns
              sanktionsmöjligheter inom transportörsansvaret. Annars faller
              hela argumentationen.
            </seg>
            <seg n="882fe06c">
              Det är 400 flyende personer som behöver en fristad, som har kommit
              på plan, som har saknat handlingar men som senare har fått uppehållstillstånd
              som nu inte kommer ombord på dessa plan, mot någon påstådd flygsäkerhetsfara.
              Vilka personer är det? Vilka flyende är det som Barbro Holmberg
              är rädd ska äventyra flygsäkerheten? Har regeringen kunnat följa
              några sådana fall?
            </seg>
          </u>
          <note type="speaker" n="9e37ff0b">
            Anf. 58 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-7" n="459ba9b0">
            <seg n="763a23ee">
              Fru talman! Jag menar att flygsäkerhet och säkerhet på de båtar
              som vi åker med naturligtvis är helt avgörande. Det finns ingen
              motsättning här, precis som Gustav Fridolin säger. Jag tror att
              var och en förstår att starka krav på att man ska veta vilka som
              åker med våra flygplan är väldigt viktigt. Det finns ingen motsättning
              mellan detta och den internationella flyktingrätten.
            </seg>
            <seg n="6fb297a4">
              Ibland när man hör den här debatten är det som om UNHCR, FN:s
              flyktingkommissariat, över huvud taget inte existerar. Människor
              söker sig ut och söker sig till första bästa säkra asylland. Man
              får skydd av UNHCR. Flyktingrätten är internationell. Vi måste
              se till att flyktingar i flyktingläger i fattiga länder som söker
              skydd får det stöd och det skydd som de behöver. Den motsättning
              som nu målas upp mellan flygsäkerhet å ena sidan och flyktingrätt
              å andra sidan tycker jag är falsk.
            </seg>
          </u>
          <note type="speaker" n="f327c087">
            Anf. 59 GUSTAV FRIDOLIN (mp) replik:
          </note>
          <u who="Q2029325" xml:id="i-aa845d1dd7d3197c-8" n="fd993c1f">
            <seg n="ff8cd7bc">
              Fru talman! Det här var spännande! Nu är vi eniga, jag och ministern:
              Det finns ingen motsättning mellan flyktingsäkerhet och flyktingrätt.
              Nej, absolut! Då ska vi inte rösta igenom det här.
            </seg>
            <seg n="ae61346e">
              Flygsäkerheten är god. Det kan behövas förstärkningar på vissa
              områden, och det kan behöva laboreras med det, men det ska inte
              göras på ett sådant sätt att det uppstår en motsättning till flyktingrätten.
              Den motsättningen är det inte bara fem partier i Sveriges riksdag
              som pekar på och inte bara flygbolagen som pekar på, utan också
              just UNHCR.
            </seg>
            <seg n="8ecdf103">
              Det är just UNHCR som säger att det som Socialdemokraterna och
              Moderaterna tyvärr verkar vilja rösta igenom i eftermiddag leder
              till att det globala asylsystemet försvagas, att asylrätten försvagas
              och urholkas. Det är ni som skapar motsättningen mellan flygsäkerhet
              och flyktingrätt. Om du inte vill ha den har du ett enkelt val
              för att få bort den: Se till att få din riksdagsgrupp att inte
              rösta för er proposition!
            </seg>
          </u>
          <note type="speaker" n="b30c0705">
            Anf. 60 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-8" n="459ba9b0">
            <seg n="dff93401">
              Fru talman! Nej, det finns ingen motsättning mellan flygsäkerhet
              och flyktingrätt. Vi ska förstärka flygsäkerheten därför att det
              är någonting som är väldigt viktigt. Vi måste veta vilka människor
              som åker i våra flygplan. Om flygbolag skulle missa att kontrollera
              att människor har handlingar eller om man inte vet vilka som åker
              med våra flygplan tycker jag att det är rimligt att man också
              kan ta ut en avgift för detta ja.
            </seg>
          </u>
          <note type="speaker" n="9ff0b61b">
            Anf. 61 BIRGITTA CARLSSON (c) replik:
          </note>
          <u who="Q4916292" xml:id="i-c60c0b6e3832e221-2" n="7ce70f7e">
            <seg n="2f7ba78b">
              Fru talman! Jag har fått svar på en del av de frågor som jag
              hade, men det är någon kvar.
            </seg>
            <seg n="dcfd9e87">
              Jag funderar på vilken möjlighet en förföljd person har som i
              sitt hemland inte kan få ut de handlingar som krävs. Vi vet ju
              att det finns vissa länder som inte kan serva sina invånare med
              detta. Hur ska den personen bete sig om den personen gör bedömningen
              att den inte kan fortsätta att leva i sitt eget land? Hur ska
              den personen kunna ta sig till exempel till Sverige om man inte
              kan få ut sina handlingar?
            </seg>
            <seg n="4edffa18">
              Och sedan undrar jag: Hur snart kommer regeringen tillbaka till
              riksdagen och informerar om hur det går inom det här området?
            </seg>
          </u>
          <note type="speaker" n="e69f5879">
            Anf. 62 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-9" n="459ba9b0">
            <seg n="b27394c6">
              Fru talman! Vilka möjligheter har en person att ta sig till Sverige
              om den personen inte har några handlingar? Ja, det är en väldigt
              intressant diskussion. Den diskussionen kan man föra, men jag
              tycker på ett sätt att den egentligen inte har med det här att
              göra.
            </seg>
            <seg n="220d2dd8">
              Vad vi nu diskuterar är den flygsäkerhet som vi alla naturligtvis
              värnar om. Vi måste veta vilka det är som åker med våra flygplan.
              Om det är en person som inte kan få ut sina handlingar i sitt
              hemland kan vi inte lösa den personens problem genom att säga
              att alla flygbolag behöver inte kontrollera flygpassagerares handlingar
              över huvud taget. Jag tycker inte riktigt att det har med saken
              att göra. Det ena löser inte det andra problemet.
            </seg>
          </u>
          <note type="speaker" n="d3142038">
            Anf. 63 BIRGITTA CARLSSON (c) replik:
          </note>
          <u who="Q4916292" xml:id="i-c60c0b6e3832e221-3" n="7ce70f7e">
            <seg n="dad2ca71">
              Fru talman! Det vi lyfte fram var risken för att människosmugglingen
              genom detta kommer att öka och allt vad det innebär av otrygghet
              för den person som ser det här som sin absolut enda möjlighet
              att ta sig från sitt eget hemland.
            </seg>
            <seg n="d01e4d47">
              Det kanske finns handlingar men inte giltiga handlingar. Och
              den transportör är väl knappast skapt som vågar ta den risken.
              Det handlar ju om att de måste göra bedömningen: Kommer den här
              personen att få asyl eller inte när den tar sig till ett annat
              land?
            </seg>
            <seg n="538fc849">
              Då menar jag att det finns för stora risker i detta. Det är det
              som gör att vi från Centerpartiet säger nej till det här med transportörsansvar.
            </seg>
          </u>
          <note type="speaker" n="ac594be2">
            Anf. 64 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-10" n="459ba9b0">
            <seg n="7d797884">
              Fru talman! När det gäller risker för människosmuggling ser vi
              ju i dag att människosmugglingen ökar. Det är någonting som vi
              diskuterade i riksdagen för någon månad sedan när vi också höjde
              straffen för människosmuggling. Det handlar om en organiserad
              brottslighet där man faktiskt utnyttjar utsatta människor i väldigt
              svåra situationer i rent och skärt vinstsyfte.
            </seg>
            <seg n="aa873231">
              Men, återigen, man kan inte lösa problemet med människosmuggling
              genom att säga att vi inte ska ha något transportörsansvar. Det
              löser inte det problemet. Men problemet med människosmuggling
              finns, och nu har vi diskuterat höjda straff. Vi kanske måste
              diskutera andra åtgärder också för att lösa det problemet. Det
              är, som Birgitta Carlsson också säger, ett viktigt problem som
              vi måste följa, och vi måste se om vi kan hitta andra åtgärder
              för att lösa de problemen.
            </seg>
          </u>
          <note type="speaker" n="f0112f6f">
            Anf. 65 KALLE LARSSON (v):
          </note>
          <u who="Q5937876" xml:id="i-3dac025bdfcd015f-6" n="d188d224">
            <seg n="64822324">
              Fru talman! Jag begärde ordet igen därför att det nu framstår
              som ganska uppenbart att majoriteten i den här kammaren vilar
              på olika tolkningar av vad som verkligen ska beslutas.
            </seg>
            <seg n="1081d434">
              Socialdemokraterna å sin sida vill gärna ha transportörsansvar.
              Man tycker att det är alldeles utmärkt därför att det är just
              det som gör att man kontrollerar identiteten.
            </seg>
            <seg n="200fa31c">
              Moderaterna anser att det man har fått igenom är att det ska
              göras en översyn inom EU när det gäller transportörsansvaret,
              vilket Socialdemokraterna säger att man bara ska göra om det visar
              sig nödvändigt.
            </seg>
            <seg n="29ea31a7">
              Majoriteten vilar alltså på en grund som är olika beroende på
              hur man tolkar dagens beslut.
            </seg>
            <seg n="611977eb">
              Låt mig också säga att det är direkt felaktigt när Barbro Holmberg
              säger att vi argumenterar som om UNHCR inte fanns. UNHCR finns.
              Jag citerade i mitt anförande, och jag säger det igen för kammarens
              protokoll. UNHCR säger: Staterna handlar i strid mot sina internationella
              förpliktelser mot flyktingar när sådana åtgärder som transportörssanktioner
              hindrar flyktingar från tillträde till asylprocessen. Sanktioner
              mot transportörer utgör ett hot mot grundläggande principer för
              skydd av flyktingar, mot ett fungerande asylförfarande, mot garantier
              för en rättssäker process och så vidare.
            </seg>
            <seg n="14a4170d">
              Det som är helt klart är att kritiken från UNHCR är entydig mot
              transportörsansvaret, som är den fråga som vi i dag ska fatta
              beslut om. Det handlar inte om att upphäva andra tidigare ingångna
              konventioner. Det är en skärpning av transportörsansvaret som
              vi i dag talar om. Det räcker inte att bemöta det med att vi som
              är kritiska mot den skärpningen skulle vilja upphäva andra konventioner.
              De är inte uppe till vare sig debatt eller beslut i dag, och få
              hållbara argument, om några, har egentligen presenterats för att
              den här skärpningen borde göras. Moderaterna har gjort ett sådant
              försök, men det grundar sig på en argumentation som egentligen
              inte delas av det parti som man har majoritet med.
            </seg>
          </u>
          <note type="speaker" n="6382c678">
            Anf. 66 Förste vice talman PER WESTERBERG (m) replik:
          </note>
          <u who="per_westerberg_1_vice_talman" xml:id="i-7d818e6406a162ea-7" n="6386c4f4">
            <seg n="c6b99cd7">
              Fru talman! Vi är väl medvetna om den skrivning som finns. Det
              handlar om att regeringen ska göra en översyn av den här lagstiftningen
              och återkomma till riksdagen när det gäller förutsättningar för
              att kunna få en översyn inom EU. Därmed har vi en klar kontrollstation
              när regeringen återkommer till riksdagen, och det är det som vi
              vill åstadkomma.
            </seg>
          </u>
          <note type="speaker" n="30dd02d2">
            Anf. 67 KALLE LARSSON (v) replik:
          </note>
          <u who="Q5937876" xml:id="i-3dac025bdfcd015f-7" n="d188d224">
            <seg n="02cafdcc">
              Fru talman! Nu backar Per Westerberg, mån om att kunna försvara
              sin position i parti och kammare, kanske. Det här är ett annat
              besked än vad han gav i en tidigare replikväxling, och han använde
              nu ungefärligen samma argumentation. Problemet blir att sätta
              detta i samband med det som tidigare har framförts från moderat
              håll. Man har betänkligheter. Det här är principiellt dåligt.
              Man vill inte ha transportörsansvar. Så har citaten kunnat uttydas,
              och så kan de också läsas i morgondagens protokoll.
            </seg>
            <seg n="0a7992c5">
              Frågan som Per Westerberg då behöver svara på är: Är han nöjd
              med att det som är dåligt, det som inger betänkligheter och det
              som är principiellt felaktigt först ska ses över av regeringen,
              som vill ha transportörsansvar? Därefter ska man återkomma till
              riksdagen för att sedan eventuellt lyfta frågan inom EU-sammanhang,
              som egentligen var det som han ursprungligen hävdade skulle ske
              i och med dagens beslut.
            </seg>
          </u>
          <note type="speaker" n="e6974831">
            Anf. 68 Förste vice talman PER WESTERBERG (m) replik:
          </note>
          <u who="per_westerberg_1_vice_talman" xml:id="i-7d818e6406a162ea-8" n="6386c4f4">
            <seg n="845b87d0">
              Fru talman! Jag tror inte att Kalle Larsson behöver göra sig
              okunnigare än vad han är. Det står tydligt och det är väl känt
              i socialförsäkringsutskottets betänkande exakt vad som ska göras.
              Och det är det som vi har kommit överens om, nämligen att regeringen
              ska se över lagstiftningen. Man ska se över den för att återkomma
              till kammaren när det gäller förutsättningarna för att få en förändring
              inom EU. Vår målsättning är utomordentligt entydig. Vi vill ha
              en förändring av transportörsansvaret så att vi klarar både flygsäkerheten
              och en anständig asylprocess. Det ska finnas möjligheter att komma
              hit och söka asyl på ett rimligt sätt.
            </seg>
          </u>
          <note type="speaker" n="8287aa9f">
            Anf. 69 KALLE LARSSON (v) replik:
          </note>
          <u who="Q5937876" xml:id="i-3dac025bdfcd015f-8" n="d188d224">
            <seg n="279704be">
              Fru talman! Flygsäkerheten är garanterad genom tidigare fattade
              beslut. Därom råder, tror jag, ingen tvekan och inte heller någon
              oklarhet mellan mig och Per Westerberg. Av den anledningen behöver
              man inte införa ett skärpt transportörsansvar med böter på tiotusentals
              kronor. Det finns andra konventioner som hanterar detta.
            </seg>
            <seg n="e31a0819">
              Men nu gör Per Westerberg frågan ganska tydlig, trots allt. Nu
              är det upp till varje enskild ledamot i det socialdemokratiska
              partiet och till varje enskild ledamot i det moderata partiet
              att här ta ställning till om man tycker att det som moderaterna
              själva skriver i sitt särskilda yttrande ska gälla eller om det
              som Per Westerberg har gjort upp med Socialdemokraterna om ska
              gälla. Det är faktiskt två olika inställningar till transportörsansvaret.
            </seg>
            <seg n="b5beba0d">
              Min uppfattning är inte längre och jag ber kammaren om ursäkt
              för mitt missförstånd att Moderaterna är grundlurade. Man har
              med öppna ögon frånträtt sin politiska uppfattning att transportörsansvaret
              är dåligt och inträtt i en allians med Socialdemokraterna om en
              översyn som är till intet förpliktigande. Det är synd. Nu får
              vi se vad kammaren beslutar och hur detta i historien kommer att
              utvärderas.
            </seg>
          </u>
          <note type="speaker" n="d576535d">
            Anf. 70 Förste vice talman PER WESTERBERG (m):
          </note>
          <u who="per_westerberg_1_vice_talman" xml:id="i-7d818e6406a162ea-9" n="6386c4f4">
            <seg n="d8a9f9d4">
              Fru talman! Protokollet ska bli korrekt. Det råder ingen tvekan
              om vad vi har skrivit. Vår grundade inställning till transportörsansvaret
              innebär betydande kritik av bristerna i det. Det handlar om myndighetsutövningen
              och åläggande på transportörerna av saker som vi inte tycker de
              ska hantera. Det är en principiell ideologisk kritik. Men vi har
              också en tydlig syn när det gäller terroristbekämpning och säkerheten
              på flyg och fartyg. För att kunna klara detta finns det naturligtvis
              behov av någon form av kontroll av färddokument och identitetshandlingar.
            </seg>
            <seg n="8445357a">
              Vi har gjort den skrivning som är, och den återkommer egentligen
              från vår motion där vi skrivit att vi vill ha en översyn. Om man
              då väljer att regeringen först får göra översynen av lagstiftningen
              i landet för att sedan återkomma till riksdagen om vilka förutsättningar
              man har för att kunna få översyn inom EU är vi nöjda med det.
              Det är i konsekvens med vårt särskilda yttrande, våra principer
              och den åsikt vi har fört fram i motionen.
            </seg>
          </u>
          <note n="fae57fdd">
            Föredrogs
          </note>
          <note n="d8464984">
            Överläggningen var härmed avslutad.
          </note>
          <note n="e65a3afc">
            7 § Migration och asylpolitik
          </note>
          <note type="speaker" n="284c974d">
            Anf. 71 Förste vice talman PER WESTERBERG (m):
          </note>
          <u who="per_westerberg_1_vice_talman" xml:id="i-7d818e6406a162ea-10" n="6386c4f4">
            <seg n="3af0993a">
              Fru talman! Migrations- och asylpolitiken är en lång följetong
              i denna kammare. Den har redan under denna vår debatterats ett
              antal omgångar. Likartade frågor kan sägas ha varit uppe i kammaren
              så sent som den 28 april i år. Låt mig ändå kort, fru talman,
              få göra några konstateranden.
            </seg>
            <seg n="4d82c999">
              För mig är det alldeles uppenbart att immigrations- och asylpolitiken
              i Sverige har misslyckats. Jag är väl medveten om att alla riksdagens
              partier i större eller mindre utsträckning har ansvar för misslyckandet,
              men det regerande partiet som har suttit vid makten de sista tio
              åren har det avgörande och största ansvaret för misslyckandet.
            </seg>
            <seg n="ddd85202">
              Det har inte varit illvilja. Det har varit humanistiska tankar
              och välvilja i försöken att skapa en bra immigrations- och asylpolitik.
              Det har varit ett försök till frihet, att människor som behöver
              skydd ska kunna komma till Sverige och söka asyl. Men resultaten
              står inte i överensstämmelse med de avsikter som har varit. Processen
              har kommit att bli tämligen grym.
            </seg>
            <seg n="201cb55a">
              Av dem som vi i dag tar in i Sverige har ungefär 10 % flyktingstatus,
              40 % i runda tal får stanna av humanitära skäl och resterande
              50 % i runda tal är en form av familjeåterföreningar av olika
              slag som får lov att göras med anledning av de första som har
              tagits in. För en mycket stor andel av dem som får stanna av humanitära
              skäl har skälen uppkommit i själva processen i och med att det
              har varit en långdragen process innan avgörandet har fallit. Människor
              mår dåligt under processens gång i väntan på ett besked om de
              får stanna eller inte.
            </seg>
            <seg n="c8736a7b">
              Man kan även rikta mycket stark kritik mot delar av den asylprövning
              som görs av huruvida en människa ska få stanna i Sverige eller
              inte. Denna kammare har med stor enighet begärt en ny instansordning
              i behandlingen av asylärenden. Det är för oss moderater uppenbart
              att en ny instansordning är ytterst välbehövlig. Det är för oss
              ur rättssäkerhetssynvinkel tre saker som måste uppnås.
            </seg>
            <seg n="1b531f65">
              Det är centralt att det blir tvåpartsförhandlingar som i vilken
              annan domstol som helst i samband med asylprövningen för att asylsökande
              ska kunna få en bra behandling och sin sak prövad på ett bra sätt.
            </seg>
            <seg n="59dde5a1">
              Det är också viktigt att det finns möjligheter i mycket stor
              utsträckning att kunna få en muntlig process med rätten att kunna
              få uttrycka sig själv, föra sin sak och även kunna se sina domare
              i ögonen.
            </seg>
            <seg n="e59bb352">
              Den tredje punkten är att en sådan process måste gå fort. Om
              processen inte är snabb blir den grym och tappar i rättssäkerhet
              i och med att en lång tidsutdräkt kan komma att ske.
            </seg>
            <seg n="5b0c7ac7">
              Vi har inte tvåpartsförhållande i nuvarande processer. Vi har
              muntlig förhandling i en ynka procent av asylförhandlingarna.
              Därmed har vi inte en anständig eller rättssäker process, vilket
              också utskottet kunde konstatera under sina studier av det stora
              invandrarlandet Kanada. Deras konstitutionsdomstol hade tidigare
              dömt ut deras rättsprocess i asylärenden av exakt samma skäl som
              vi nu kritiserar den svenska.
            </seg>
            <seg n="0d0f21a0">
              Vi anser att det brådskar att komma fram till en rättssäker process
              med snabbhet i processen och flexibilitet att kunna ta emot många
              eller få beroende på hur många som dyker upp vid våra gränser
              olika år. Vi ska ha en muntlig förhandling i de dominerande fallen.
              Det ska även finnas ett tvåpartsförhållande.
            </seg>
            <seg n="b8e0a641">
              Detta handlade om de asylsökande. För oss moderater är det uppenbart
              att Sverige i gången tid har varit ett land dit många har kommit
              för att arbeta. Vi säger ja till arbetskraftsinvandring, självfallet
              med egenförsörjning som grund. Däremot kan vi inte ha öppen dörr
              för bidragsinvandring då man inte kan försörja sig. Så är heller
              inte den fria rörligheten inom EU konstruerad. Hjälp till människor
              som har ekonomiska problem ger vi nog bättre genom u-landsbistånd
              och handelsbistånd som bättre kan utveckla och hjälpa många människor.
              Vi säger självfallet även nej till ett överutnyttjande av bidragssystem.
              Det gäller oavsett nationalitet.
            </seg>
            <seg n="5234c58c">
              Fru talman! I detta betänkande har vi moderater även två reservationer
              som bygger på lite specifika frågor. Den ena handlar om rätten
              och möjligheten att kunna göra DNA-analyser för att kunna fastställa
              om barn till föräldrar verkligen är barn till föräldrar eller
              om de är inlånade av olika skäl. Detta har ställts på sin spets
              när några av mina partikamrater nere i Etiopien träffat på barn
              som föräldrarna, invandrare boende i Sverige, inte vill kännas
              vid. Det har ställts frågor om det är barn till de föräldrar som
              påstås vara föräldrar eller ej. Vi tycker att DNA-test bör kunna
              göras för att säkerställa att vi ägnar oss åt en riktig, korrekt
              och human invandring.
            </seg>
            <seg n="9f16b20c">
              Vi vill även ha möjlighet till prover med fingeravtryck. Asylprocesser
              ska inte drivas i många länder, i det ena landet efter det andra,
              för att vi inte känner till att processer har drivits i de andra
              länderna. Det belastar systemet och förhindrar därmed andra människor
              med stark flyktingstatus eller asylskäl att få sin sak prövad
              i Sverige på ett snabbt, rättssäkert och bra sätt.
            </seg>
            <seg n="4abee1ca">
              Fru talman! Vi moderater står självfallet bakom samtliga de reservationer
              som vi har undertecknat, men för tids vinnande, enligt vår tradition,
              nöjer vi oss med att yrka bifall till reservation nr 9.
            </seg>
          </u>
          <note type="speaker" n="ef5a1cee">
            Anf. 72 ERIK ULLENHAG (fp):
          </note>
          <note n="c4078960">
            Fru talman! Låt mig inledningsvis yrka bifall till reservation
            nr 19.
          </note>
          <u who="Q4588714" xml:id="i-4ca4d82552a9e6b4-1" n="cc48c4ec">
            <seg n="dd650b52">
              Den migrationspolitiska skrivelse som kammaren nu ska diskutera
              är på många sätt ett mycket bra dokument. Vi ser vad som har skett
              på flyktingpolitikens område. Vi ser vad som inte har skett. Det
              ger en möjlighet för oss här i riksdagen att ta ett samlat grepp
              och fundera över hur svensk migrationspolitik ser ut. När vi gör
              det ser vi hur Sverige gång på gång sviker medmänskligheten.
            </seg>
            <seg n="d387b3e3">
              Av skrivelsen framgår att denna riksdag har fattat beslut, ungefär
              som varje år, om att vi ska ta emot 1 840 kvotflyktingar, det
              vill säga de allra mest utsatta flyktingar som sitter i FN:s flyktingläger
              runtom i världen. Förra året blev det ungefär 1 000 man klarade
              att ta emot sannolikt inte på grund av att det inte finns flyktingar
              som har behov av att komma till Sverige. Det måste finnas en annan
              förklaring.
            </seg>
            <seg n="739daeb5">
              Tittar vi tillbaka på förra året vet vi att bangladeshiska kvinnor
              som våldtagits av polisen under förra året fått avslag på sin
              asylansökan med beskedet att de måste åka hem till Bangladesh
              och gå in på samma polisstation där de tidigare drabbades och
              polisanmäla våldtäkten.
            </seg>
            <seg n="8b021ec5">
              Vi vet att iranska homosexuella under förra året avvisades, vilket
              skett ett antal år, till ett land där homosexualitet är belagt
              med dödsstraff.
            </seg>
            <seg n="7ac8c085">
              Vi vet att vi har en asylprocess som lite grann fungerar som
              ett lotteri. Beroende på ifall det är en folkpartist eller en
              socialdemokrat med i rätten blir det olika beslut. När det var
              en socialdemokrat härförleden blev det beslut om att avvisa en
              dödsdömd person till Syrien, en person som hade ett dödsstraff
              hängande över sig. Man intervjuade den här socialdemokratiska
              kvinnan och frågade: Hur känner du ifall den här personen verkligen
              dödas i Syrien? Ja, sade hon, det kan inte jag göra så mycket
              åt. Då är han ju redan död.
            </seg>
            <seg n="820572ce">
              Denna asylprocess får återkommande kritik av Justitieombudsmannen
              för senfärdighet och misslyckad handläggning. Ändå har vi den
              kvar.
            </seg>
            <seg n="dc30b2cb">
              Tittar man tillbaka på förra året, vilket är vad vi ska göra,
              vet vi att Sverige fortfarande har världsrekordet i antalet fällningar
              i FN:s kommitté mot tortyr. Samtliga nio fall där vi är fällda
              handlar om asylärenden.
            </seg>
            <seg n="6b589d34">
              Vi vet att människor runtom i Sverige under förra året, precis
              som året innan dess, drabbades av den skärpta anhöriginvandring
              som infördes för ett antal år sedan. Människor som lever i Sverige
              och vill ta hit sin förälder, som kanske inte har någon i hemlandet
              som kan ta hand om honom eller henne, får beskedet: Din förälder
              får inte komma hit. Personen kanske säger: Ja, men jag kan svara
              för försörjningen. De kan bo hemma hos mig. Det ska inte kosta
              svenska staten någonting. Trots det avvisar man föräldern.
            </seg>
            <seg n="f094b3c0">
              Vi vet också att personer som har ett arbete i Sverige avvisas
              gång efter annan. Det ringde mig en kvinna från västkusten häromdagen.
              Hon berättade att hennes make var helt förstörd. Han hade fem
              anställda i sitt företag, och en av dessa var en asylsökande som
              hade fått avslag. Hon sade: Den här personen är jätteviktig för
              vårt företag, men svensk migrationspolitik säger att han ska utvisas
              trots att han har ett arbete i landet.
            </seg>
            <seg n="f080ec13">
              Vi vet också, och det kanske är den jobbigaste delen av migrationspolitiken,
              hur illa asylsökande barn far i dagens system. Rädda Barnen har
              visat att myndigheterna, trots beslut om annat, inte i särskilt
              stor utsträckning prövar asylsökande barns egna skäl. Vi vet att
              de allt längre handläggningstiderna framför allt drabbar asylsökande
              barn.
            </seg>
            <seg n="a2ac5899">
              De sista veckorna har vi också sett hur människor, däribland
              barn, fullständigt har trasats sönder av processen. De ligger
              apatiska, sondmatade och helt utan livsglädje på sjukhus.
            </seg>
            <seg n="6408e79d">
              Vi vet också, ifall vi tittar tillbaka på förra året, att de
              allt högre murar som ett antal rika länder i Europa och på andra
              håll har byggt upp leder till att människor tvingas i händerna
              på flyktingsmugglare. Varje gång vi ser en nyhet om hur människor
              dör i en rostig container i jakten på ett bättre liv eller hur
              människor dör på en båt på väg till Europa ska vi fundera på:
              Vem bär ansvaret? Varje gång rycker ansvariga politiker ut och
              är jättechockade och säger att det är fruktansvärt att dessa människor
              har hamnat i händerna på flyktingsmugglare. Men orsaken är den
              förda politiken. Orsaken är att det har blivit allt svårare att
              på laglig väg ta sig till den rika världen.
            </seg>
            <seg n="70f664a4">
              Med tanke på den här bilden borde man se en febril aktivitet
              när man läser den migrationspolitiska skrivelsen. Menar man allvar
              med att stå upp för humanitet och medmänsklighet borde vi ha en
              regering som systematiskt försökte åtgärda de problem jag har
              beskrivit. Det är dock ganska slött, om man tittar på det som
              skulle vara lösningar.
            </seg>
            <seg n="c4bf35e0">
              Man har lovat ett vidgat flyktingbegrepp, det vill säga att de
              som förföljs på grund av kön eller sexuell läggning också ska
              omfattas och få flyktingstatus. I skrivelsen kan vi hitta den
              kraftfulla åtgärden att den utredning som har pågått ett tag har
              fått förlängd tid.
            </seg>
            <seg n="a2d04a14">
              När det gäller kvotflyktingar är budskapet, som jag redan varit
              inne på, detsamma som förra året: Man når inte målet.
            </seg>
            <seg n="d3a3ba66">
              När det gäller asylsökande barn och i synnerhet ensamkommande,
              de som kommer utan föräldrar eller andra anhöriga, gavs i februari
              2002 ett uppdrag till myndigheten att skyndsamt förbättra mottagandet.
              Jag minns hur Jan O Karlsson i denna kammare talade om att krafttag
              skulle tas för att förbättra situationen för asylsökande barn.
              Fortfarande har väldigt lite hänt i praktiken.
            </seg>
            <seg n="3dbe3366">
              Den vidgade anhöriginvandring som sex partier var överens om,
              inklusive Socialdemokraterna, skulle ha varit i kraft den 1 juli
              2003. Nu kan vi läsa i skrivelsen att regeringen tänker ta ställning
              senare.
            </seg>
            <seg n="fb5ddf82">
              När det gäller arbetskraftsinvandring har regeringen blivit tvingad
              att tillsätta en utredning som ska ta fram ett regelverk för att
              öppna Sverige för arbetskraftsinvandring. Man gjorde sitt bästa
              för att se till att det tog väldigt lång tid att tillsätta denna
              utredning.
            </seg>
            <seg n="1a97f84c">
              När det gäller att lägga ned Utlänningsnämnden och föra asylärendena
              till domstol ser man ständigt nya problem, aldrig några lösningar,
              från regeringens sida.
            </seg>
            <seg n="37d48355">
              Man är alltså handlingsförlamad i att lösa de problem som handlar
              om att skapa humanitet och medmänsklighet. Samtidigt är man dock
              handlingskraftig vad gäller restriktivitet och hårda krav. Vi
              har alldeles nyss diskuterat det transportörsansvar man ska införa.
              Det kommer ett separat förslag om att avskaffa ny ansökan, frikopplat
              från den asylprocess som hela riksdagen är överens om ska förändras.
              Socialdemokraterna och Moderaterna kommer i eftermiddag att rösta
              igenom att vi ska bötfälla asylsökande som saknar handlingar.
              Efter det att Göran Persson hade tittat på TV kom han på att det
              skulle vara omfattande övergångsregler för polacker, ungrare och
              slovaker. I skrivelsen flaggar man också för att nu avskaffa systemet
              med eget boende, som är en teknisk term men som innebär att asylsökande
              som kommer till Sverige har möjlighet att själva styra sitt boende.
            </seg>
            <seg n="660f2453">
              Det är en enorm handlingskraft vad gäller hårda tag. Det är en
              vilja från regeringens sida att gå i restriktiv riktning.
            </seg>
            <seg n="bf60a7cc">
              Jag brukar ibland fundera, fru talman, på vad vi ska säga till
              våra barn när de frågar hur det Europa som var tänkt att riva
              murar mellan länder samtidigt kunde bygga murar mot den fattiga
              världen. Jag vet faktiskt inte vilket svar jag ska ge.
            </seg>
            <seg n="85aebf39">
              Jag hoppas innerligt att nästa års migrationspolitiska skrivelse
              ska leverera att något av dessa löften om medmänsklighet och humanitet
              faktiskt har uppfyllts. På den punkten ser årets migrationspolitiska
              skrivelse nämligen exakt likadan ut som förra årets: Regeringen
              tittar, överväger, försenar och förhalar.
            </seg>
          </u>
          <note type="speaker" n="f3523b5e">
            Anf. 73 SVEN BRUS (kd):
          </note>
          <u who="Q5588504" xml:id="i-3f4f7e3a5b404bdd-5" n="d5a7b5c6">
            <seg n="d11d1d95">
              Fru talman! I den här skrivelsen redogör regeringen för den svenska
              migrations- och asylpolitiken sedan december 2002. Det är en period
              där debatten har gått hög men där i sak väldigt lite har skett.
              Regeringen redogör också för Sveriges roll i Europasamarbetet
              och i det internationella sammanhanget.
            </seg>
            <seg n="2fadadce">
              Det är många områden som berörs i skrivelsen och några som saknas.
              Regeringen vill gärna ge intryck av att ha en hög ambitionsnivå
              på migrationspolitikens område. Förslagen till riksdagen har varit
              flera, som vi vet. Några har vi debatterat här i dag. Det man
              saknar är dock fokusering på problem och åtgärder.
            </seg>
            <seg n="cebcd36c">
              Vi ser till och med en brist på respekt för riksdagen när det
              gäller att uppfylla vad riksdagen faktiskt har uttalat. Det gäller
              den nya instans- och processordningen, som vi talande nog inte
              återfinner i den här skrivelsen.
            </seg>
            <seg n="feccd9ed">
              Fru talman! Det är få politikområden som är så känsloladdade
              som det vi behandlar i kammaren i dag. Kring informations- och
              attitydfrågorna behöver vi samla oss tillsammans, alla goda krafter
              i vårt samhälle. En förutsättning för en generös tolkning av asylrätten
              och en lyckad integration av nya svenskar är nämligen att denna
              politik också har en bred folklig förankring.
            </seg>
            <seg n="5af5d150">
              Asylrätten hotas förvisso av restriktivitet och hårdnande praxis,
              men den hotas också om den skulle missbrukas av och till, om systemet
              helt enkelt inte fungerar. Vi måste ta båda dessa hot på allvar
              och möta dem med en trovärdig politik.
            </seg>
            <seg n="14d17ec1">
              Just nu befinner sig regeringen på kollisionskurs med verkligheten.
              Vi ser hur remissinstanser, folkrörelser och organisationer, till
              och med företag, som vi nyss har debatterat om här, är starkt
              kritiska mot den förda politiken.
            </seg>
            <seg n="2e468231">
              De politiska signalerna är viktiga. För oss kristdemokrater är
              målet en asylpolitik där varje människa, barn eller vuxen, ska
              bedömas individuellt, humant och rättssäkert. Vi ska inte ha fleråriga
              processer, och det ska inte dröja år att få en plats i det svenska
              samhället.
            </seg>
            <seg n="37a023d4">
              Fru talman! FN:s barnkonvention har ratificerats av Sverige.
              I portalparagrafen säger man att alla beslut ska beakta barnets
              bästa. I den lagöversyn som vi nu gör i Utlänningslagskommittén
              måste de humanitära skälen i alla ärenden där barn förekommer
              ges en särskild tyngd. Barn måste höras om sina egna asylskäl,
              och självklart ska de skälen tas på stort allvar. För barn och
              barnfamiljer måste ribban sänkas vid tillståndsprövningen.
            </seg>
            <seg n="5aaa7a03">
              Det finns i dag en berättigad upprördhet över inhumana beslut
              och verkställigheter, inte minst när dessa drabbar oskyldiga barn,
              som alltför ofta sker. Hanteringen av de ensamkommande barnens
              utsatta situation har manglats i åratal utan att den har fått
              en tillfredsställande lösning. Den frågan återfinns inte i den
              här skrivelsen. Inte heller om detta har regeringen någonting
              att berätta. Ibland är det intressant att konstatera vad som står
              i en skrivelse, men ibland är det också talande att konstatera
              vad som inte återfinns där.
            </seg>
            <seg n="36488429">
              Fru talman! Låt mig beröra vår syn på några av de frågor som
              ändå berörs i den här skrivelsen. Det behövs ett förbättrat och
              formaliserat återvändandeprogram med seriös och tydlig information
              om stöd vid frivillig återvandring. Tiden i Sverige måste göras
              meningsfull med studier och praktik, även om insatserna ibland
              görs med tanke på ett återvändande. Fokus måste naturligtvis då
              ligga på kunskaper som kan användas för att vara med om att återuppbygga
              hemlandet eller det land som man återvänder till.
            </seg>
            <seg n="03917df4">
              Vi kristdemokrater menar att EU bör utforma en gemensam migrations-
              och asylpolitik på Genèvekonventionens grund och att asylrätten
              i Sverige och i Europa måste värnas. Åtgärder för ökad solidaritet
              och öppenhet mot omvärlden behövs liksom en mer solidarisk och
              rättighetsbaserad europeisk flyktingpolitik med full respekt för
              internationella åtaganden. Om konventets förslag till gemensamma
              regler på asylområdet antas, måste Sverige verka för humanitet
              och rättssäkerhet och för att vårt land inte tvingas anpassa sin
              flyktingpolitik i restriktiv riktning.
            </seg>
            <seg n="bfa7729a">
              Vi menar också att de nya medlemsländerna i EU måste få hjälp
              och stöd att bygga upp system och kapacitet för att ta emot asylsökande.
              Kompetent personal måste utbildas i gränskontroller av migrationsmyndigheter.
              Flyktingfonden bör utökas för att stödja och uppmuntra en generös
              flyktingpolitik, inte minst för nya medlemsstater med knappa resurser.
            </seg>
            <seg n="93b0ebb7">
              Anhöriginvandringen i Sverige och i EU bör vidgas. Sista-länken-bestämmelsen
              bör återinföras och familjebegreppet i utlänningsärenden utvidgas.
              Det antagna direktivet om familjeåterförening anger bara minimivillkor,
              och Sverige bör inte vara förhindrat att ha en generösare lagstiftning.
            </seg>
            <seg n="95d6d829">
              EU:s skyddsgrundsdirektiv, som man nyligen har uppnått en politisk
              överenskommelse om, ger flyktingstatus åt personer som förföljs
              på grund av kön och sexuell läggning. Vidare har utredningen om
              förföljelse på grund av kön eller sexuell läggning nu avgett sitt
              betänkande, och regeringen bör snarast komma med förslag till
              riksdagen om nödvändiga lagändringar, så att flyktingbegreppet
              vidgas till att omfatta personer som riskerar att förföljas och
              trakasseras på grund av kön eller sexuell läggning.
            </seg>
            <seg n="631a5cf5">
              Kompetensen vid invandringsmyndigheterna och beslutsunderlaget
              om situationen i hemländerna för kvinnor, homosexuella och andra
              utsatta måste ses över. Kunskapen om de här människornas rättigheter
              och situation behöver också öka.
            </seg>
            <seg n="3ae44adf">
              Fru talman! Asylansökningar ska alltid prövas individuellt. Ett
              land som följer Genèvekonventionen behöver inte per definitionen
              vara ett säkert land för den asylsökande. En lista över säkra
              länder bör därför inte upprättas.
            </seg>
            <seg n="06eaeadd">
              Regeringen bör återkomma till riksdagen med förslag till åtgärder
              för att undvika att familjer splittras i samband med förvarstagning
              och verkställighet av avvisningar. Det finns ytterst få undantag
              från regeln att det är bäst för barnet att få följa sina föräldrar.
              Grundregeln måste gälla. Minderåriga bör inte berövas umgänget
              med den ena eller med båda föräldrarna, och barnperspektivet måste
              genomsyra hela förloppet. Särskild respekt ska visas för barnen
              vid utvisning och avvisning.
            </seg>
            <seg n="9bfa295b">
              Det är inte acceptabelt att anhöriga och närstående ibland förvägras
              att besöka sina släktingar. Besöksviseringen måste göras enklare
              och betydligt mera generös. Det går i dag inte att söka asyl från
              utlandet eller att få visum till Sverige för att söka asyl här,
              och det har till viss del medfört att alltfler människor på flykt
              ser sig hänvisade till illegala metoder. För att förhindra det
              här bör en utredning tillsättas med uppgift att undersöka hur
              så kallat nödvisum till asylsökande skulle kunna utformas.
            </seg>
            <seg n="fae2d6ff">
              Detta var kommentarer till några av de frågor som tas upp i skrivelsen.
              Några frågor saknas dessvärre, något som vi får anledning att
              återkomma till i debatten framöver.
            </seg>
            <seg n="70a3b8a6">
              Fru talman! Jag står självfallet bakom samtliga reservationer
              vad gäller denna skrivelse men yrkar här bifall till reservation
              29.
            </seg>
          </u>
          <note type="speaker" n="afc36986">
            Anf. 74 ULLA HOFFMANN (v):
          </note>
          <u who="Q4954312" xml:id="i-3e85ecba514add11-0" n="b9c67033">
            <seg n="beea7526">
              Fru talman! I går anordnade Vänsterpartiet här i riksdagen ett
              seminarium med Kris- och traumacentrum. Kris- och traumacentrum
              var här för att med all sin expertis berätta vad konsekvenserna
              kan bli om möjligheten att lämna in en ny ansökan slopas och för
              att belysa konsekvenserna av de långa handläggningstiderna för
              flyktingar med PTSD, det vill säga posttraumatiskt stressyndrom.
              Eftersom de flesta av kammarens ledamöter inte hade möjlighet
              att närvara på seminariet tänker jag ge en kort sammanfattning
              av vad som där sades.
            </seg>
            <seg n="3d12f6ea">
              Kris- och traumacentrum har nu 13 års erfarenhet av att behandla
              flyktingar med posttraumatiskt stressyndrom. Man har där behandlat
              4 000 patienter sedan 1992, och i dag har man 500 patienter inskrivna.
              Man vet där alltså vad man pratar om.
            </seg>
            <seg n="de0505e1">
              Man berättade om nödvändigheten av att förkorta väntetiderna
              i asylprocessen. Långa väntetider som är förödande vid stark fruktan
              är utan större betydelse för dem som inte har utsatts för tortyr
              eller annan förnedrande behandling. Man berättade om de extremt
              höga beviskraven och om att asylsökande upplever att de automatiskt
              anklagas för att söka asyl på falska grunder. Det är som om det
              vore värre, sade man, att någon skulle få asyl i onödan än att
              någon skickas bort till fortsatt förföljelse.
            </seg>
            <seg n="90542de3">
              Man berättade om att det finns en vanföreställning hos förtroendeläkarna
              vid migrationsmyndigheterna om villkorat självmordsförsök något
              som bara asylsökande gör. Men när en människa utsätts för tortyr
              eller sexuellt övergrepp som en del av maktutövning tänker han
              eller hon ofta på att ta livet av sig. Självmordstanken uppkommer
              under tortyren eller våldtäkten och blir sedan en tröst, en utväg,
              i allt det eländiga under asylprocessen jag kan alltid ta livet
              av mig. Så småningom blir självmordstanken permanent. En kvinna
              som hade utsatts för institutionaliserat sexuellt våld och behandlades
              vid Kris- och traumacentrum under ett års tid fick avslag och
              togs i stället in på sjukhus. Där försökte hon ta livet av sig,
              ett allvarligt menat självmordsförsök, och migrationsmyndigheterna
              bedömde det som ett villkorat självmordsförsök. Men orsaken till
              självmordsförsöket hade funnits där länge, alltsedan hon utsattes
              för gruppvåldtäkten.
            </seg>
            <seg n="029b35ad">
              Lite trött sade man från Kris- och traumacentrum: Våldtäkt har
              en låg traumastatus, både enligt internationella förordningar
              och i asylprocessen. Även om vi vet om, sade man, att det utfärdats
              riktlinjer för hur man ska behandla kvinnor i asylprocessen och
              se deras asylskäl, så har vi ännu inte sett riktlinjerna genomförda
              i verkligheten.
            </seg>
            <seg n="e2054cff">
              I ett projekt man driver för pengar från EU finns 24 kvinnor
              som utsatts för institutionaliserat sexuellt våld. 20 av dem har
              fått uppehållstillstånd. Av dessa 20 skulle bara 3 ha fått stanna
              om möjligheten till ny ansökan tagits bort. 3 av 20!
            </seg>
            <seg n="328e274e">
              Fru talman! Nu var det inte om ny ansökan som dagens debatt skulle
              handla, men eftersom majoriteten i socialförsäkringsutskottet
              i går beslutade att det inte ska bli någon debatt om ny ansökan
              och nedläggningen av Utlänningsnämnden förrän till hösten så tänkte
              jag att det var lämpligt att ge ett referat till ledamöterna från
              det seminarium som vi hade i går om vikten av att ny ansökan finns
              kvar. På det viset kan ju ledamöterna alltid gå tillbaka till
              protokollet när det blir aktuellt med den debatten eller kanske
              ännu hellre vända sig till Kris- och traumacentrum.
            </seg>
            <seg n="3ab3f4c9">
              Fru talman! Våldtäkt har låg traumastatus både enligt internationella
              förordningar och i asylprocessen, sade Brita Hännestrand från
              Kris- och traumacentrum. Därför är det förstås bra att vi med
              största sannolikhet men man ska inte ta ut någon seger i förskott
              kommer att utvidga tolkningen av Genèvekonventionen till att omfatta
              även kvinnors asylskäl. Det är bra att lagstiftningen kommer att
              säga att förföljelse på grund av kön eller sexuell läggning är
              politisk förföljelse. Frågan är då hur vi ska förändra praxis.
            </seg>
            <seg n="60307411">
              Riksdagen gav Migrationsverket i uppgift att ta fram riktlinjer
              för hur man ska bemöta asylsökande kvinnor och hur man ska kunna
              se asylsökande kvinnors särskilda asylskäl. Inte på en enda förläggning
              där jag varit och jag har varit på ganska många, för det är nämligen
              där, Göte Wahlström, som man möter den verklighet som han i ett
              tidigare inlägg påstod att jag inte ser har man använt riktlinjerna
              som aktiva instrument i asylprocessen, inte på en enda. Och jag
              lägger inte skulden på den enskilda handläggaren. Jag lägger skulden
              på den som utfärdar direktiven och regleringsbreven för Migrationsverket
              och inte prioriterar kvinnors asylskäl och det som riksdagen beslutat.
            </seg>
            <seg n="0a5038c9">
              Inom Migrationsverket finns i dag ett nätverk som arbetar med
              praxis kring genusrelaterad förföljelse och hanteringen av sådana
              ärenden i svensk utlänningspraxis. På grund av resursbrist har
              nätverket fått avbryta sin verksamhet medan Schengennätverket
              har obegränsade resurser. Det är en märklig prioritering, tycker
              jag.
            </seg>
            <seg n="a1a46b71">
              Och om regeringen inte har lyckats genomföra att riktlinjerna
              för kvinnors asylskäl genomförts i verkligheten i myndigheterna
              med den lagstiftning vi har i dag, nämligen att den som hyser
              välgrundad fruktan för förföljelse på grund av kön eller sexuell
              läggning ska få skydd i Sverige, vad tänker då statsrådet göra
              för att den ska genomföras när vi vidgar tolkningen av Genèvekonventionen?
              Vad tänker statsrådet göra för att migrationsmyndigheterna ska
              förstå situationen för kvinnor i till exempel Iran där kvinnor
              döms till 100 piskrapp och stening för att ha haft sex utanför
              äktenskapet?
            </seg>
            <seg n="4be4144e">
              Vad tänker statsrådet göra för att migrationsmyndigheterna ska
              förstå situationen för kvinnor som är politiskt aktiva i kvinnorörelsen
              i Bangladesh och som utsätts för gruppvåldtäkter på polisstationer
              när de gripits på demonstrationer? Vad tänker ministern göra åt
              att migrationsmyndigheterna kräver att de först ska polisanmäla
              gruppvåldtäkten till den polismyndighet som just våldtagit dem
              innan de kan söka asyl här för att de hyser välgrundad fruktan
              för att detta ska hända igen?
            </seg>
            <seg n="61bed7e0">
              Jag har två direkta frågor till Barbro Holmberg: Vad tänker statsrådet
              göra för att handläggarna och beslutsfattarna vid Migrationsverket
              ska förstå kvinnors asylskäl? Vad tänker statsrådet göra för att
              migrationsmyndigheterna ska förstå kvinnors situation i olika
              delar av världen?
            </seg>
            <seg n="8608cf49">
              Fru talman! Så till sist: Kris- och traumacentrum framförde att
              de långa väntetiderna är ett stort bekymmer. Ju tidigare man kan
              börja behandla ett trauma, desto bättre, ju tidigare man börjar
              behandla, desto större utsikter att man lyckas bryta en destruktiv
              utveckling som i många fall oundvikligen leder till självmordsförsök.
              Vi har glömt att i början av asylprocessen är människor hoppfulla,
              och de känner förtroende för de myndighetspersoner de möter.
            </seg>
            <seg n="a6158cce">
              Men allteftersom den negativa spiralen fortsätter väntan, inget
              att göra, tankar på att det bästa nog ändå varit om han tagit
              livet av mig, de tror inte på mig bryts man ned. Månad efter månad,
              år efter år vistas man på en förläggning. Och tro mig, jag har
              sett asylsökande kvinnor, män och barn brytas ned.
            </seg>
            <seg n="ca1aa0a7">
              Vi har sett flyktingbarn i asylprocessen som sondmatas därför
              att deras föräldrar först brutits ned av sina traumatiska upplevelser,
              och när de inte orkar vara stöd för sina barn, så bryts även barnen
              ned, ligger där apatiska. Och varför? Jo, därför att regeringen
              vill skicka ut signaler till andra som säger: Kom inte hit.
            </seg>
            <seg n="23ea4b75">
              Vi blandar ihop signalsystemet med asylprocessen. Man ska inte
              behöva vänta längre än 18 månader på ett lagakraftvunnet beslut.
              Därefter ska man automatiskt beviljas permanent uppehållstillstånd,
              tycker vi. Då slipper kvinnor som utsatts för institutionaliserat
              sexuellt våld vänta i över tre år. Då slipper statslösa palestinier
              sitta år efter år på förläggningar, och inga självmordstankar
              kommer att permanentas.
            </seg>
            <seg n="2edc881f">
              Fru talman! Jag står självklart bakom Vänsterpartiets elva reservationer,
              men för tids vinnande yrkar jag endast bifall till reservationerna
              19, 21 och 30.
            </seg>
          </u>
          <note type="speaker" n="1fc8f64a">
            Anf. 75 BIRGITTA CARLSSON (c):
          </note>
          <u who="Q4916292" xml:id="i-c60c0b6e3832e221-4" n="7ce70f7e">
            <seg n="4cdc2df9">
              Fru talman! Jag börjar mitt anförande med att yrka bifall till
              reservation nr 9. Jag står givetvis bakom alla reservationer där
              Centerpartiet är med, men för tids vinnande yrkar jag endast bifall
              till en reservation.
            </seg>
            <seg n="45c6e619">
              Under perioden 18401930 utvandrade 1,3 miljoner människor från
              Sverige till Nordamerika, Sydamerika och Australien för att förbättra
              sina möjligheter till en dräglig framtid. Denna utvandring var
              välgörande för den sociala och ekonomiska utvecklingen såväl i
              Sverige som i immigrationsländerna. Sverige avlastades från överbefolkning,
              undersysselsättning och misär och fick samtidigt viktiga bidrag
              till sin ekonomiska utveckling. Många emigranter skickade hem
              pengar till anhöriga i hemlandet. 200 000 emigranter återvände,
              många med friskt kapital, nya idéer, kunskaper och kontakter som
              vitaliserade det svenska ekonomiska och sociala livet.
            </seg>
            <seg n="3ec893b1">
              I dag är det ingen som klandrar utvandrarna. Tvärtom beundrar
              vi deras företagsamhet och obändiga vilja att skapa sig en bättre
              framtid. Vilken är egentligen skillnaden i dag? Varför ser vi
              inte vår tids arbetskraftsinvandrare med samma ögon som driftiga
              personer som tar tag i sina liv, som kommer till ett nytt land
              med idéer, företagsamhet och energi? Och borde inte vi i Sverige
              välkomna dessa människor i stället för att se dem som ett hot?
            </seg>
            <seg n="9e8422ab">
              Dagens och morgondagens Sverige behöver en ökad invandring av
              människor som vill arbeta och driva företag i vårt land. Trots
              arbetslöshet råder det brist på arbetskraft i många näringar liksom
              i vårdsektorn. Västeuropa står inför en dramatisk demografisk
              förändring, och det är viktigt att Sverige i god tid positionerar
              sig för att vara ett attraktivt och välkomnande invandringsland.
              En ökad andel arbetskraftsinvandrare bidrar till att underlätta
              integrationen också av flyktinginvandrare.
            </seg>
            <seg n="1ac7b01d">
              Fru talman! Centerpartiets migrationspolitik bygger på liberala
              och humanistiska värderingar. Vi tar strid för att förföljda människor
              ska kunna hitta en tillflyktsort i Sverige och i EU. Vi vill också
              minska hindren för människor som vill röra på sig över gränserna,
              pröva sin lycka någon annanstans. Men denna politik bygger inte
              bara på fina värderingar. Jag är också övertygad om att den ligger
              i vårt långsiktiga intresse. Sverige behöver den arbetskraft,
              men också de kontakter och impulser som invandringen ger. Det
              är en av förutsättningarna för en god välfärd och ekonomisk tillväxt
              i framtiden. Ökad migration leder också till minskade klyftor
              och spänningar i världen. Det vill vi uppnå.
            </seg>
            <seg n="874b5c38">
              Fru talman! Det är mot denna bakgrund som Centerpartiet tagit
              strid mot regeringens räddhågsna och krokiga migrationspolitik.
              Vi tog strid mot övergångsreglerna och segrade. I Warszawa har
              Maud Olofsson hälsats som kvinnan som stoppade övergångsreglerna,
              och det är rättvist därför att vi i Centerpartiet stod fast när
              snart sagt alla andra partier svajade.
            </seg>
            <seg n="41bbe4c8">
              Det där svajandet är farligt. Det behövs ett mycket tydligt ledarskap
              i frågor som rör migration och integration. Annars öppnas som
              jag har varnat för i flera debatter under det senaste året dörren
              för främlingsfientliga krafter.
            </seg>
            <seg n="98aa62e6">
              När ledande politiker pratar om social tursim eller om att invandrarna
              tar våra jobb argument som har framförts av våra absolut mest
              ledande politiker när man beskriver ökad migration som ett hot,
              då talar man till människors rädslor. Samtidigt ger man de extrema
              krafterna rätt i ett av deras viktigaste argument.
            </seg>
            <seg n="f34eef8e">
              Fru talman! Det finns ett alternativ till att anpassa politiken
              efter hur man tror att opinionen utvecklar sig. Det alternativet
              är att man visar ledarskap och bildar opinionen. Det är alla engagerade
              medborgares plikt. Den enda anledningen till att stödet för en
              generös flyktingpolitik i Sverige trots allt har varit så starkt
              är just detta, att vi som politiker och engagerade medborgare
              tagit detta ansvar. Humanismens argument är starka argument.
            </seg>
            <seg n="39764665">
              Jag tror att den senaste tidens debatt har gjort skada på de
              humanistiska värderingarna i Sverige. Jag tycker att det känns
              när jag talar med många medborgare att det finns en ny rädsla
              som vi inte hade förut. Men jag tror inte att det är för sent
              att hindra en dansk situation. Men i så fall måste vi bestämma
              oss nu för att slänga igen dörren i populismens ansikte. Nu måste
              vi börja beskriva invandringen som den positiva kraft den är,
              trots vissa problem.
            </seg>
            <seg n="86ee7fdd">
              Vi måste försvara vårt humanistiska åtagande men också erkänna
              vårt behov. Vi måste också få en konstruktiv inställning där regering
              och riksdag samarbetar, men det samarbetet måste bygga på riksdagsmajoritetens
              fattade beslut, inte på manipulation och förhalning från regeringens
              sida. Beslut om en ny instansordning och ökad rättssäkerhet är
              och måste vara en grundbult för ett nytt samförstånd kring en
              öppen migrationspolitik och en ny front mot populism och främlingsfientlighet.
            </seg>
            <seg n="a913e038">
              Fru talman! När Sverige sade nej till övergångsregler sade vi
              ja till en öppen syn på migrationen. Vi behöver fler beslut, beslut
              om en fortsatt generös flyktingpolitik med större rättssäkerhet
              och samtidigt kortare väntetider och ett nytt regelverk som gör
              arbetskraftsinvandring enklare.
            </seg>
            <seg n="b998b93b">
              Vi behöver också en bättre politik för integration. Denna politik
              måste i sin tur bygga på väsentligt bättre villkor för de små
              företagen. Fler jobb och fler företag är den i särklass viktigaste
              kraften för att bekämpa segregering och diskriminering. En bättre
              näringspolitik är samtidigt en grundbult för att Sverige fullt
              ut ska kunna ta till vara de möjligheter som en öppen migrationspolitik
              ger.
            </seg>
            <seg n="e93497aa">
              Fru talman! I debatter som vi haft här i kammaren tidigare har
              jag påtalat det tråkiga signalvärdet i att invandrarfrågorna hanteras
              av socialförsäkringsutskottet. Det är som om vi utgick från att
              människor som kommer till vårt land skulle bli tvungna att leva
              på bidrag. Det skulle finnas ett betydande symbolvärde i att nu
              när arbetskraftsinvandring snart blir en möjlighet också riksdagen
              bytte glasögon. För över migrationsfrågorna till arbetsmarknadsutskottet
              i stället! Låt oss ge en tydlig signal att vi ser invandrarna
              som en värdefull resurs, inte som en belastning! Och låt det bli
              inledningen till en nystart i svensk integrationspolitik med mycket
              tydligare fokus på att invandrare ska komma i arbete.
            </seg>
            <seg n="e47439fb">
              Fru talman! Med riksdagens beslut att säga nej till övergångsregler
              visade vi att Sverige står emot den europeiska trenden, för tyvärr
              har inställningen till invandring under lång tid hårdnat i Europa.
              Det är grymt, tragiskt och djupt beklämmande att invandrare drunknar
              vid Europas kuster. Det är också ett stort misstag för ett EU
              som säger sig vilja tävla med USA i tillväxt när man bygger upp
              negativa inställningar till en arbetskraftsinvandring som förr
              eller senare blir en nödvändighet.
            </seg>
            <seg n="315388e7">
              Därför, fru talman, måste Sverige ge högsta prioritet åt att
              tala för en öppnare inställning till migration och flyktingmottagning
              i hela EU. Det innebär att vi måste verka för minimiregler och
              en generös och solidarisk flyktingpolitik där alla länder tar
              sitt ansvar att vi visar på ett alternativ till Fästning Europa.
            </seg>
            <seg n="4b51b1e3">
              Men det innebär också att Sverige måste fortsätta att vara ett
              gott exempel, att vi håller humanismens fana högt. Det spelar
              roll, för humanismens argument är starka. Mörkret skingras av
              ljuset. Precis som de rakryggade vann kampen om övergångsregler
              i Sverige, kan också de rakryggade i Europa tränga tillbaka populismen.
              Det är ett budskap som jag hoppas att vi alla för ut i den viktiga
              valrörelsen till Europaparlamentet som nu pågår.
            </seg>
          </u>
          <note type="speaker" n="952d2d38">
            Anf. 76 GUSTAV FRIDOLIN (mp):
          </note>
          <u who="Q2029325" xml:id="i-aa845d1dd7d3197c-9" n="fd993c1f">
            <seg n="2b14c820">
              Fru talman! Jag tror att jag aldrig har sett ett par sådana ögon,
              så tomma, så sorgsna och så svarta. Riksdagens tvärpolitiska sammanslutning
              för en human flyktingpolitik besökte under påskuppehållet Bosnien.
              Syftet var att möta flyktingar som blivit utvisade från Sverige,
              att se baksidan av vår asylpolitik.
            </seg>
            <seg n="55fdb388">
              Det starkaste minnet, som jag tror att vi alla bär med oss, är
              mötet med en elvaårig pojke i en förstad till Sarajevo. I fyra
              år hade han, hans bror och hans föräldrar bott i Malmö. Som en
              påminnelse om jordens litenhet och alla gränsers relativitet hade
              just denne elvaåring haft min äldre bror som idrottslärare. Sedan
              några veckor bodde de inte längre i Sverige, och barnen gick inte
              längre på en skola i Rosengård. Tillsammans med en annan familj
              trängdes de nio personer i en 25 kvadratmeters fallfärdig lägenhet.
              De levde alla på en äldre släktings änkepension, motsvarande dryga
              100 kr i månaden. Barnen, som bättre kunde tala svenska än bosniska,
              hade ännu inte kunnat börja i någon skola, och om en månad skulle
              de vräkas från lägenheten. Vart de då skulle ta vägen visste de
              inte. Gatan, svarade någon. Pojkens ögon blev om möjligt än mer
              tomma. Han bad mig hälsa till hans klass, att hälsa till tryggheten,
              hälsa till det där livet, som han mindes, bara för en månad sedan,
              det helt annorlunda livet, livet i Sverige. Men säg ingenting
              om hur vi har det, sade han.
            </seg>
            <seg n="681529de">
              I Gorazde, Bosniens fattigaste kommun med 95 % arbetslöshet,
              mötte jag Edina Imamovic. Hon tog efter kriget sin svårt ögonsjuka
              lillasyster till Sverige för vård på Nedirafondens bekostnad.
              Efter en asylkarusell, som skulle visat gamle Kafka nya horisonter
              av cynism, cirkelresonemang och hopplöshet, är man nu tillbaka
              i Bosnien. Och lillasyster Nadinas syn blir stegvis sämre. Blindheten
              väntar bakom hörnet. Edina studerade under tiden i Sverige på
              Jönköpings högskola, där de ville ha henne kvar. Hon ansökte till
              Migrationsverket om att få fortsätta studera. Det blev avslag
              med hänvisning till familjens tidigare asylansökningar och en
              påstådd risk för nya sådana. När jag frågade Edina om det skakade
              hon bara på huvudet. Hon sade: Jag har upplevt krig, massaker.
              Jag har lärt mig att bli stark, men jag har inte lärt mig att
              bli dum. Jag tänker inte utsätta mig för det svenska asylsystemet
              en gång till, aldrig mer.
            </seg>
            <seg n="278b14fb">
              Fru talman! De bosniska flyktingar som den tvärpolitiska gruppen
              mötte har ändå haft tur jämfört med vissa andra som har avvisats.
              Vi avvisar inte bara barn som kan få vård i Sverige men inte i
              hemlandet, utan också offer för förföljelse och tortyr, grovt
              traumatiserade människor, krigsflyktingar och döende gamlingar.
              Den svenska asylpolitiken är bara gränslös i ett hänseende, i
              sin brist på värdighet och humanism.
            </seg>
            <seg n="31f37c2d">
              Fru talman! Regeringens tämligen tomma skrivelse om migrationspolitik
              har gett möjlighet att väcka ett antal yrkanden för en bättre,
              säkrare och humanare flyktingpolitik. Många av dessa yrkanden
              reserverar vi oss mot. Andra stöder vi utan att direkt stå bakom
              reservationerna. Låt mig här nämna något om ett par punkter av
              särskilt intresse.
            </seg>
            <seg n="dbf477e0">
              I reservation nr 13 kräver vi och några andra partier en vidgning
              av anhöriginvandringen. Den så kallade sista-länken-bestämmelsen
              måste återinföras, och familjebegreppet i utlänningsärendet måste
              också innefatta äldre föräldrar. Gamla människor som vill leva
              sina sista år eller månader hos sina barn i Sverige ska få möjlighet
              till det. Människor som inte längre kan ta hand om sig själva
              ska kunna få bli omhändertagna av sina nära, även om dessa nära
              tidigare tvingats fly och nu bor i vårt land.
            </seg>
            <seg n="bbc413dd">
              Anhörigkommittén tittade på dessa frågor, och förslag därifrån
              bör genast föreläggas riksdagen för beslut. Det går inte att peka
              på EU:s direktiv om familjeåterförening, då det enbart är ett
              minimidirektiv. Regeringen brukar vanligtvis vara noga med att
              understryka att minimidirektiv ger just minimiregler. Bevisa nu
              att så är fallet! Låt mig göra något som är tämligen ovanligt
              för en politiker och be Barbro Holmberg bevisa att jag har fel.
              Bevisa att jag har fel när jag säger att minimireglerna snarare
              riskerar att bli harmonisering, att det har uppstått en kapprustning
              mot botten i Europa och att regler som ska utgöra golv snarare
              blir tak. Bevisa att jag har fel och lägg fram regler för utvidgning
              av anhörigbegreppet.
            </seg>
            <seg n="18c7130f">
              Reservation nr 35 handlar också om familjen och rätten att förenas
              över gränserna. Det ska inte vara så att anhöriga och närstående
              förvägras att besöka släktingar. Människor med uppehållstillstånd
              i Sverige ska få ha sina föräldrar på sina bröllop, och barn i
              andra länder ska få gå på sina föräldrars begravningar, även om
              dessa företas i Sverige. Reglerna för och handläggningen av besöksvisum
              måste grundas på humanism och icke-diskriminering.
            </seg>
            <seg n="19b2868f">
              Fru talman! Portalparagrafen i den svenska utlänningslagen slår
              fast att barns rätt till hälsa och utveckling samt barns bästa
              i övrigt ska vägas in i bedömningen om uppehållstillstånd. Paragrafen
              är i praktiken knappt värd sidan i lagboken som den är skriven
              på. Slentrianmässigt utvisas också barn. Bland annat Rädda Barnen
              har pekat på hur barns egna asylskäl sällan hörs och än mindre
              vägs in i besluten. Mallskrivningar om att barns bästa i och för
              sig borde leda till uppehållstillstånd men att Sveriges intresse
              av reglerad invandring väger tyngre återkommer i beslut efter
              beslut. Det är som om barn inte finns och inte räknas.
            </seg>
            <seg n="53edb549">
              Reservation nr 29, som jag härmed yrkar bifall till, kräver att
              hänsynen till barnets bästa bör gå före intresset av reglerad
              invandring. Det skulle innebära att portalparagrafen i utlänningslagen
              blir verkningsfull och att den fylls med verkligt innehåll. Sittande
              utredningar på utlänningslagens område behöver den input som ett
              bifall till reservation 29 skulle ge.
            </seg>
            <seg n="dede3ab4">
              Fru talman! Riksdagen borde vidare klargöra att flyktingbegreppet
              måste utvidgas. Utredningen om förföljelse på grund av kön eller
              sexuell läggning har avgett sitt betänkande. Nu krävs bara att
              regeringen lämnar förslag på lagändringar så att personer som
              riskerar förföljelse på grund av sitt kön eller sin sexuella läggning
              kan få uppehållstillstånd i Sverige. Jag skäms för att vara svensk
              när jag hör om homosexuella som har blivit utvisade till länder
              där det är stenstraff på att vara homosexuell eller kvinnor som
              utvisats till områden där de som en del i etnisk krigföring systematiskt
              blivit våldtagna. Låt detta få ett slut!
            </seg>
            <seg n="01d1d746">
              Barbro Holmberg deltar som sagt senare i debatten. Jag hoppas
              att hon kan svara på frågan om när regeringen planerar att lägga
              fram en proposition utifrån utredningen om förföljelse på grund
              av kön eller sexuell läggning. Jag vill med detta också yrka bifall
              till reservation 19.
            </seg>
            <seg n="1ac3f778">
              Fru talman! Som jag flera gånger varit inne på kräver svensk
              flyktingpolitik en nystart. Vi är många som arbetar för en nedläggning
              av Utlänningsnämnden och ser den utdragna tiden för att verkställa
              riksdagens beställning som fullständigt orimlig och oacceptabel.
              Regeringen brukar bland annat peka på att ärendebalansen för de
              förvaltningsdomstolar som ska ta över asylärendena riskerar att
              bli skev. Det finns sätt att lösa det på. Ett är att ge uppehållstillstånd
              åt alla dem som redan väntat alltför länge på besked.
            </seg>
            <seg n="f5ca0ef4">
              I reservation 31 kräver vi också en engångsamnesti för de flyktingar
              som tvingats gömma sig i Sverige. Det håller på att växa fram
              en stat i staten, ett samhälle för gömda flyktingar som lever
              under vidriga förhållanden enbart för att det är bättre än alternativet,
              att utvisas. För att markera en nystart i flyktingpolitiken bör
              dessa människor ges amnesti och uppehållstillstånd.
            </seg>
            <seg n="e5ee5e27">
              I samma veva bör en kommission tillsättas för att granska hur
              den svenska flyktingpolitiken kunde gå från något som går att
              likna vid solidaritet i mitten av 80-talet till dagens rena flyktingförakt
              en kommission som har den moraliska rätten att fria eller fälla
              de regeringar som passerat revy från ansvaret för att skärpa reglerna
              och stänga in vårt land, en kommission som granskar vad som hänt
              med dem som utvisats ur Sverige. I reservation 2, som jag slutligen
              yrkar bifall till, kräver vi just en sådan kommission.
            </seg>
            <seg n="16391d80">
              Fru talman! Jag är rädd för att de förändringar som jag nu har
              nämnt inte vinner kammarens gillande i dag. Det må vara hänt.
              Jag vet att det på sikt inte finns något alternativ till att öppna
              upp också vårt land och riva murarna. För var dag som går upptäcker
              alltfler vad den svenska inhumana flyktingpolitiken faktiskt innebär.
              Alltfler får en asylsökande till granne eller i sin klass. Alltfler
              lär känna en flykting eller förälskar sig i en som tvingats fly
              från sitt hemland. Nästa stora folkrörelse, det lovar jag, kommer
              att inriktas på att ändra flyktingpolitiken.
            </seg>
            <seg n="066792eb">
              Vi ser det redan i dag. Vi ser människor som fritar flyktingar
              från förvar. Vi ser elever som sätter stopp för dem som ska utföra
              utvisningar av deras klasskamrater. Vi ser poliser som vägrar
              utföra de uppgifter som läggs på dem för att de inte vill ta del
              av den inhumana flyktingpolitiken. Vi ser människor som går man
              ur huse för att stoppa det man inte kan se som acceptabelt. Det
              är nunnor och andra som gömmer flyktingar, de som vägrar låta
              murarna runt vårt land stå kvar.
            </seg>
            <seg n="c49edf06">
              Regeringen kommer inte längre att kunna huka från att ta debatten.
              Man kommer inte längre att kunna vägra svara på frågan om varför
              utvisningar till förföljelser och tortyr fortsätter. Regeringen
              kommer att tvingas ändra politik. Folket och riksdagen kommer
              att pressa fram humanismen. Bäva månde Barbro Holmberg!
            </seg>
          </u>
          <note type="speaker" n="3c7dcd6a">
            Anf. 77 GÖTE WAHLSTRÖM (s):
          </note>
          <u who="Q6229070" xml:id="i-011870e4467ebaf6-10" n="0e2372da">
            <seg n="d079c53e">
              Fru talman! Socialförsäkringsutskottets betänkande Migration
              och asylpolitik, 2003/04:SfU12, utgörs av regeringens traditionella
              skrivelse där man beskriver politikområdet. Man gör det genom
              att klargöra såväl vad som skett som vad som förväntas ske inom
              området. Skrivelsen blir därigenom en bra uppslagsbok och en kunskapskälla
              för den som önskar fördjupa sig i svensk migrations- och asylpolitik.
              För att ge en ytterligare fördjupad kunskap kompletteras skrivelsen
              genom utskottets betänkande med oppositionens syn på frågorna.
            </seg>
            <seg n="619f3c5a">
              I behandlingen av betänkandet har ett stort antal motioner behandlats
              och i vissa stycken utgjort grund för reservationer. Jag kan konstatera
              att antalet reservationer i det närmaste halverats sedan föregående
              års behandling av motsvarande skrivelse. Jag vill inledningsvis
              yrka bifall till betänkandet och avslag på samtliga reservationer.
            </seg>
            <seg n="6b438cf8">
              Svensk migrations- och asylpolitik har en bred förankring bland
              riksdagens partier. Jag gläder mig åt att vi funnit majoriteter,
              och i vissa stycken breda sådana, i de frågor som behandlats under
              riksdagsåret. Det är viktigt att behålla denna breda förankring
              för att därigenom hålla de krafter borta från den politiska arenan
              som står för främlingsfientlighet och genom detta otrygghet.
            </seg>
            <seg n="055cb896">
              Under de senaste veckorna har regeringen genom migrationsministern
              inbjudit partierna till överläggning för att utbyta kunskap kring
              frågor som har med ny process- och instansordning, NIPU, att göra.
              Vid samtalen har även politikområdet blivit något bredare belyst,
              vilket gör att en ökad förståelse skapats för den komplexitet
              som finns inom området. Jag kan med glädje konstatera att vi har
              kunnat föra öppna och konstruktiva diskussioner. Till flera av
              dessa får vi anledning att återkomma senare för riksdagsbehandling.
            </seg>
            <seg n="a86806a5">
              Trots att jag inledningsvis uttryckte att det finns en samsyn
              på de stora delarna av politikområdet har 39 reservationer fogats
              till betänkandet. Flera av reservationerna tar dock upp områden
              som är föremål för beredning eller hantering i Migrationsverket
              eller i regeringen via bland annat ministerrådssammanträden inom
              EU. En stor del av de återrapporteringar rörande ärenden förknippade
              med EU som behandlas i utskottet har att göra med migrationspolitik.
              Detta visar att det förs en bred debatt på området såväl nationellt
              som på EU-nivå. Att, som föreslås i en reservation, tillskapa
              en oberoende kommission för att utvärdera den svenska flyktingpolitiken
              kan tyckas onödigt då frågan får en betydligt bredare bedömning
              genom den öppenhet som finns i riksdagsbehandlingen.
            </seg>
            <seg n="c108c332">
              Genom de informationer som utskottet erhåller framgår också på
              vilket sätt Sverige agerar i förhållande till EU:s flyktingpolitik.
              Av detta framgår, liksom av de frågor och synpunkter som framförs,
              att Sverige har en mycket offensiv hållning. Vid utskottets besök
              i Bryssel för en dryg vecka sedan framkom även att kommissionen
              sätter stort värde på Sveriges offensiva hållning.
            </seg>
            <seg n="dc2c3ef9">
              Arbetskraftsinvandringen och frågor kopplade till denna lyfts
              fram i ett antal reservationer. Regeringen har nyligen tillsatt
              en utredning på området vilken kommer att lämna sitt betänkande
              under 2005. Utöver detta kan sägas att frågan om framtida arbetskraftsbehov
              belystes i samband med utskottets behandling av de så kallade
              övergångsreglerna, där beslut fattades i kammaren för en dryg
              vecka sedan. Det finns skäl att invänta utredningen och avvakta
              effekten av den fria rörligheten för arbetskraften inom EU.
            </seg>
            <seg n="3f44c2af">
              Inom ramen för kommittén för översyn av utlänningslagstiftningen,
              som flera av utskottets ledamöter deltar i, har frågan om barns
              situation i asylprocessen speciellt belysts. Kommittén kommer
              att lägga fram sitt betänkande under kommande månadsskifte. Under
              diskussionen har en bred samsyn skapats kring barnens utsatta
              situation. Regeringen kommer att behandla kommitténs förslag och
              därefter återkomma till riksdagen. Det finns skäl att avvakta
              i frågan liksom i övriga frågor kring humanitära skäl som tas
              upp i ett antal reservationer med anledning av det pågående utredningsarbetet.
            </seg>
            <seg n="8febeff1">
              I sex reservationer tas frågor om viseringsregler upp. Även frågor
              om viseringsregler har varit föremål för diskussion inom tidigare
              nämnda kommitté. Den svenska hållningen har varit att ha en generös
              viseringspraxis. Genom Sveriges inträde i Schengen har möjligheten
              att komma till Sverige genom annan medlemsstat öppnat sig. Detta
              innebär att vi påverkas av situationen genom att färre söker visum
              direkt till Sverige.
            </seg>
            <seg n="6e19f2a0">
              Utskottsmajoriteten finner inget skäl att nu förändra praxis
              utan ser frågan om visering på samma sätt som tidigare. Frågans
              behandling, via tidigare nämnda kommitté och kommande beredning,
              bör avvaktas.
            </seg>
            <seg n="a1b13f16">
              Fru talman! Omvärlden hyser respekt för den svenska migrations-
              och asylpolitiken. I den inhemska debatten ser vi ofta på enskilda
              ärenden och deras beredning. Emellanåt kan beslut fattade av Migrationsverket
              och Utlänningsnämnden väcka viss förundran även bland riksdagens
              ledamöter. Komplexiteten i de enskilda fallen gör det dock svårt
              att vid en snabb anblick bilda sig den breda uppfattning som ansvariga
              har möjlighet till.
            </seg>
            <seg n="3c44e5da">
              Detta innebär emellanåt kritik mot såväl enskilda tjänstemän
              och beslutsfattare som mot det regelverk som vi här i riksdagen
              är ansvariga för.
            </seg>
            <seg n="8ddcf740">
              Centralt för debatten är att finna ett system med stor rättssäkerhet
              där utredningen inför ett beslut ger så stor klarhet i situationen
              som möjligt. I detta är vi politiskt överens och formerna för
              detta ska vi finna i så stor samstämmighet som möjligt. I arbetet
              fram till detta beslut är det dock viktigt att vi ger ansvariga
              myndigheter det stöd som behövs för att man ska klara de många
              gånger svåra avvägningarna.
            </seg>
            <seg n="3f9512b4">
              Situationen i världen ter sig i dag mer komplicerad än på mycket
              länge. Krig och krigsliknande situationer råder på många håll.
              Under de senaste dagarna har budskapet nått oss om stora flyktingströmmar
              i Afrika. Svensk biståndspolitik kan därför vara ett viktigt inslag
              för att stabilisera och stödja människor i närområdet.
            </seg>
            <seg n="f889d8d9">
              Sveriges ekonomiska stöd till FN:s olika organ är en viktig del
              i detta arbete. Det är av största vikt att det finns en bred förankring
              i riksdagen för politikområdet. Migrations- och asylpolitik är
              inte betjänt av snabba kast. Jag konstaterar därför med glädje
              den öppenhet som finns från flera partier för att bibehålla bred
              förankring och stabilitet på området.
            </seg>
          </u>
          <note type="speaker" n="0d55f3d3">
            Anf. 78 ULLA HOFFMANN (v) replik:
          </note>
          <u who="Q4954312" xml:id="i-3e85ecba514add11-1" n="b9c67033">
            <seg n="69bcaaae">
              Fru talman! Det är vanligt att man säger att vi lever i en tid
              av hårdnande politiska motsättningar. Jag skulle vilja säga att
              det inte minst gäller på det flyktingpolitiska området. Därför
              känns det lite konstigt att Göte Wahlström pratar om samsyn. Jag
              vill göra klart att Vänsterpartiet inte samarbetar med regeringen
              om innehållet i flyktingspolitiken. Vi samarbetar om budgeten
              kring Migrationsverket, men inte om innehållet i flyktingpolitiken.
            </seg>
            <seg n="29de7f3d">
              Jag tyckte att det var ett intressant referat som Göte Wahlström
              gav från den kommitté som nu arbetar och att man har tagit till
              sig situationen för barnen och att man ska försöka förändra så
              att barnens situation blir bättre och barnens ställning i asylprocessen
              blir bättre.
            </seg>
            <seg n="f8c48523">
              För några veckor sedan upprördes vi alla det är jag övertygad
              om av ett reportage i en av våra morgontidningar. Man visade föräldrar
              som är svårt traumatiserade från upplevelser i sina hemländer.
              Mamman i familjen kanske har blivit våldtagen inför ögonen på
              barnen. Man har flytt till Sverige och har svårt att klara asylprocessen
              på det sätt som jag beskrev i mitt inlägg. Så småningom orkar
              man inte vara ett stöd för sina barn. Vi upprördes över bilderna
              av hur barn sondmatas och hur de ligger helt apatiska.
            </seg>
            <seg n="ed6e9392">
              Det är klart att det är bra att det nu sitter en utredning som
              ska lägga fram sitt betänkande, sedan ska det remissbehandlas
              och det ska bli en proposition. Jag vet inte när beslutet kan
              tas, men det kommer längre fram.
            </seg>
            <seg n="e25df765">
              Jag skulle vilja veta hur Göte Wahlström reagerade på artikeln
              om de helt apatiska barnen. Vad tänker Göte Wahlström göra åt
              dessa barns situation innan vi får en ny proposition?
            </seg>
          </u>
          <note type="speaker" n="10510ef4">
            Anf. 79 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-11" n="0e2372da">
            <seg n="a0518589">
              Fru talman! Jag upprörs naturligtvis av barns situation och den
              utsatthet som barn drabbas av i den process som det blir i samband
              med en asylansökan.
            </seg>
            <seg n="99d81de4">
              I den tidigare debatten vi hade här kring processer rörande bland
              annat transportörsansvar och processer som berör dokumentlöshet
              försökte jag belysa barns speciella situation och den utsatthet
              de befinner sig i. Därför berörs jag naturligtvis.
            </seg>
            <seg n="f7fce39b">
              Det är ett av skälen till att vi försöker få en bred förankring
              och en bred syn kring just barnsituationen när vi arbetar i den
              kommitté som ska lägga fram sitt betänkande i månadsskiftet. Jag
              hoppas att vi ganska snart kan få ett resultat av den processen.
            </seg>
            <seg n="6c18c266">
              Ulla Hoffmann inledde sin replik med att tala om att det är en
              hårdnande politik och ett annorlunda politiskt fält i dag. Jag
              konstaterar att så är fallet. Vänstern har valt att inte finnas
              med i de processer och diskussioner som jag upplever kan bredda
              och skapa en mycket bred förankring i riksdagens arbete.
            </seg>
            <seg n="8ac7fed6">
              Jag tvingas till och med konstatera att jag själv i en debattartikel
              för inte alltför länge sedan markerade behovet av en bred förankring
              och ökad samsyn men möttes av samma argumentation som Ulla Hoffmanns
              partikamrat Kalle Larsson gav uttryck för för en stund sedan,
              nämligen att man kallar socialdemokratisk asylpolitik för hyckleri.
            </seg>
            <seg n="7fd6b323">
              Är inte Vänstern det resultatpolitiska parti som man annars ger
              sig ut för att vara när man diskuterar dessa frågor? Är det bättre
              att gå med plakat än att försöka nå resultat inom ett viktigt
              politikområde?
            </seg>
          </u>
          <note type="speaker" n="6eeb0ba2">
            Anf. 80 ULLA HOFFMANN (v) replik:
          </note>
          <u who="Q4954312" xml:id="i-3e85ecba514add11-2" n="b9c67033">
            <seg n="513081db">
              Fru talman! Jag säger som alla andra: Jag fick inte svar på min
              fråga. Jag har förstått att Göte Wahlström har berörts av den
              rapport vi fick vad gäller de apatiska barnen och att Göte Wahlström
              väntar på att man ska nå en bred överenskommelse i den frågan.
              Det är bra.
            </seg>
            <seg n="ece4825d">
              Men jag ville veta vad Göte Wahlström tänker göra under tiden.
              Vilka initiativ är Socialdemokraterna beredda att ta i väntan
              på propositionen?
            </seg>
            <seg n="8785737c">
              39 reservationer i det här betänkandet tyckte Göte Wahlström
              var en seger, om jag förstod det rätt. Det kan väl knappas tyda
              på en samsyn.
            </seg>
            <seg n="3fdad6c7">
              Göte Wahlström undrar om jag föredrar att gå med plakat. Nej,
              så är det inte. Jag gillar visserligen att gå med plakat första
              maj. Däremot är jag väldigt mycket ute i det som Göte Wahlström
              i tidigare inlägg påstod att jag inte visste något om, nämligen
              verkligheten.
            </seg>
            <seg n="2424193c">
              Vi är mycket ute på förläggningar. Vi träffar Migrationsverkets
              personal och ledning och vi har en omfattande kontakt med asylsökande.
              Av den anledningen kan vi inte ställa oss bakom den politik som
              Göte Wahlström och hans parti bedriver på det här området. Jag
              kan inte påminna mig när vi har kunnat göra det.
            </seg>
            <seg n="f38e0895">
              Det här är inte grunden för det samarbete vi har i regeringen.
              Det är inte asylpolitiken som ligger till grund för det. Det är
              andra saker. Vi samarbetar inte, och vi kommer inte att samarbeta
              kring flyktingpolitiken så länge den bedrivs på det sätt som görs,
              där rättsosäkerheten är väldigt stor för dem som söker uppehållstillstånd
              i Sverige.
            </seg>
          </u>
          <note type="speaker" n="95c4cfb7">
            Anf. 81 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-12" n="0e2372da">
            <seg n="41eacc57">
              Fru talman! Först tvingas jag konstatera att Vänstern ytterligare
              en gång markerar att man inte har för avsikt att försöka finna
              den breda förankring på ett viktigt politikområde som jag eftersträvar.
              Det är beklagligt.
            </seg>
            <seg n="6de0f2ef">
              Vi står ständigt öppna för att Vänstern också ska finnas med.
              Från Vänsterns sida har man nu ställt sig vid sidan om. Det är
              beklagligt, men får accepteras.
            </seg>
            <seg n="d585fe08">
              När det gäller barns situation uttryckte jag den syn som jag
              har på det området, nämligen att det är mycket bekymmersamt.
            </seg>
            <seg n="86b681b1">
              Vad tänker Göte Wahlström vidta för åtgärder, frågade Ulla Hoffmann.
              De snabba åtgärderna är naturligtvis inte enkla. Det är en större
              problematik än så. Jag var ganska snabbt i kontakt med Migrationsverket
              och stämde av hur det ser ut och hur verkligheten är i förhållande
              till den mediebild som har skapats. Jag försökte skaffa mig en
              bild av situationen för att ha det som bas för mitt fortsatta
              arbete. Det är inte bara Ulla Hoffmann som möter människor i det
              svenska samhället. Det gör jag och det gör vi som sitter i majoritetsställning
              och vill ta ansvar på det här viktiga politikområdet.
            </seg>
          </u>
          <note type="speaker" n="bd069c58">
            Anf. 82 ERIK ULLENHAG (fp) replik:
          </note>
          <u who="Q4588714" xml:id="i-a443aaee724b477d-8" n="cc48c4ec">
            <seg n="a03dee63">
              Fru talman! Mot slutet av sitt anförande sade Göte Wahlström
              att flyktingpolitiken och migrationspolitiken inte är ett område
              där man ska ägna sig åt tvära kast. Det gör inte Socialdemokraterna,
              det ska alla veta. Om man ska beskriva det som har skett sedan
              1994, när man tog över, är det som en atlantångare som långsamt
              men säkert har gått i restriktiv riktning och det är väldigt svårt
              att få den att svänga.
            </seg>
            <seg n="b8dea4c8">
              Jag beskrev i mitt anförande att jag ser ett mönster. Det finns
              en handlingskraft vad gäller hårda tag och restriktivitet och
              en handlingsförlamning vad gäller humanitet och medmänsklighet.
              Instämmer Göte Wahlström i den beskrivningen eller kan Göte Wahlström
              ge ett exempel från förra året på ett beslut som har fattats på
              förslag av den socialdemokratiska regeringen som har gått mot
              medmänsklighet och inte restriktivitet?
            </seg>
            <seg n="76bf8f5b">
              Sedan tänkte jag vara fräck nog att ställa en fråga till Göte
              Wahlström angående Miljöpartiet. Jag försökte ett par gånger med
              Gustav Fridolin. Försökte Miljöpartiet i regeringsförhandlingarna
              på något sätt påverka flyktingpolitiken i human riktning? Det
              är ju ändå en minoritetsregering i Sverige.
            </seg>
          </u>
          <note type="speaker" n="530ac465">
            Anf. 83 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-13" n="0e2372da">
            <seg n="0651c546">
              Fru talman! Låt mig först klargöra att jag inte har varit inblandad
              i diskussionerna som förs mellan samarbetspartierna och regeringen
              i denna del. Låt i stället Gustav Fridolin ge svar på den frågan
              eller migrationsministern, i den mån hon önskar göra det.
            </seg>
            <seg n="e1b6caee">
              Visst har det hänt att det har kommit offensiva förslag. Vi rapporterar
              om det i skrivelsen. Men om man vill läsa med de negativa glasögonen
              så gör man det. Det finns också offensiva förslag från regeringens
              sida som också finns rapporterade i underlaget.
            </seg>
            <seg n="b2c98884">
              Jag upplever i diskussionen att det finns en bred samsyn kring
              frågeställningarna på det här politikområdet. Det var det jag
              försökte uttrycka. Tyvärr bjuder retoriken och oppositionsrollen
              att man i debatten har en annan, mer offensiv och aggressiv hållning
              än vad som görs gällande i andra fall. Jag tvingas konstatera
              att Folkpartiets och Erik Ullenhags mycket kraftfulla retorik
              finns där. Men den är klädsamt ödmjuk i överläggningar kring problematiken.
              Vi har en ganska stor samsyn om de problemställningar som finns,
              men vi har kanske lite olika vägar för att finna lösningarna.
              Låt oss diskutera oss samman till lösningarna i stället för att
              skapa problem inhemskt på området.
            </seg>
          </u>
          <note type="speaker" n="ca536d59">
            Anf. 84 ERIK ULLENHAG (fp) replik:
          </note>
          <u who="Q4588714" xml:id="i-a443aaee724b477d-9" n="cc48c4ec">
            <seg n="7dce6969">
              Fru talman! Jag kan ge ett antal exempel där jag hoppas att vi
              kan få en samsyn, Göte Wahlström. Det vidgade flyktingbegreppet
              har varit utlovat i flera år men har inte genomförts. Utökad anhöriginvandring
              skulle ha varit genomförd den 1 juli 2003, enligt både Göte Wahlströms
              och mitt parti. Det har inte regeringen genomfört. Vi har misslyckandet
              varje år med att ta emot det utlovade antalet kvotflyktingar,
              och så vidare. Det är där problematiken ligger.
            </seg>
            <seg n="d0cecc2e">
              Man säger ganska mycket, till exempel om de ensamkommande barnen
              när de var på tapeten. Man förde upp i det mediala ljuset hur
              de drabbades av asylprocessen. Men sedan händer väldigt lite i
              praktiken, förutom vad gäller hårda tag och restriktivitet.
            </seg>
            <seg n="941abe41">
              Jag kan ta en fråga från Göte Wahlströms eget anförande som tydliggör
              hur regeringen och socialdemokratin jobbar. Göte Wahlström sade
              att det finns förslag bland annat från Folkpartiet om att man
              ska vidga begreppet humanitära skäl. Men låt oss inte ta det nu,
              utan låt Utlänningslagskommittén vidga humanitära skäl, sade Göte
              Wahlström. I den kommittén sitter både Göte Wahlström och jag.
              Men Göte Wahlström vet att vi har en tvångströja i form av direktiv,
              så vi kan inte vidga humanitära skäl i utredningen utan vi får
              bara stadfästa praxis.
            </seg>
            <seg n="cb7c1543">
              När ska den här vidgningen som Göte Wahlström flaggade för i
              så fall komma?
            </seg>
          </u>
          <note type="speaker" n="ca40bf53">
            Anf. 85 GÖTE WAHLSTRÖM (s) replik:
          </note>
          <u who="Q6229070" xml:id="i-011870e4467ebaf6-14" n="0e2372da">
            <seg n="01ae70c2">
              Fru talman! Erik Ullenhag inledde replikskiftet med att försöka
              beskriva situationen från 1994 och framåt. Erik Ullenhag upplever
              att det har varit en utförslöpa. Om han tycker att det var så
              bra 1994, när vände det då? Under den tid vi nu mäter allting
              ifrån, som enligt Erik Ullenhag skulle vara så negativt, har det
              varit socialdemokratisk regering.
            </seg>
            <seg n="f370a23f">
              Kritiken mot politiken är alltså en kritik mot den politik som
              fortfarande kännetecknas av socialdemokratiskt tänkande, som uppskattas
              internationellt. Erik Ullenhag var inte med på den resa som utskottet
              gjorde till Bryssel för ett litet tag sedan, där vi mötte stort
              gensvar från tjänstemän. De berömde de svenska förhållandena,
              namngav flera svenska politiker och talade om deras stora insats
              på området, där de var ledande i debatten. Samma synsätt mötte
              utskottet i Genève, där vi besökte FN:s olika organ och mötte
              diskussionen där. Det blir ett något konstigt förhållande och
              en konstig debatt när man lyfter den internationella diskussionen
              och jämför med den svenska debatten som vi har här i kammaren
              emellanåt.
            </seg>
            <seg n="c404761a">
              Det är inte lika enkelt och inte samma problembild i dag som
              1994 eller 1992. Jag var själv i Tammerfors jag beskrev det i
              en debatt tidigare där jag mötte socialdemokratiska företrädare
              från EU-staterna. Vi diskuterade vad som har hänt sedan den första
              Tammerforsdiskussionen. Vi konstaterade att problembilden har
              förändrats väsentligt, vilket innebär att man måste ta helt andra
              intryck och andra ställningstaganden inför den problembild som
              har förändrats under bara fyra års tid.
            </seg>
            <seg n="e975cf14">
              Vi har mycket att göra, men låt oss göra det tillsammans. Det
              är så vi bygger politiken stark. Det är viktigt att ha en stark
              majoritet i den här riksdagen för att klara av framtiden.
            </seg>
          </u>
          <note type="speaker" n="2a8b90c5">
            Anf. 86 Statsrådet BARBRO HOLMBERG (s):
          </note>
          <u who="unknown" xml:id="i-a555e5e1fa5a067e-11" n="459ba9b0">
            <seg n="5534893b">
              Fru talman! Asyl- och migrationspolitik handlar om människor.
              Det handlar om utsatta människor som ofta har levt under omständigheter
              som vi har väldigt svårt att föreställa oss.
            </seg>
            <seg n="97edf7fd">
              Vår uppgift är att se den enskilda människan som står på tröskeln
              till vårt land och söker skydd. Samtidigt är det vår uppgift att
              också lyfta blicken och se helheten. Vår politik får inte väcka
              falska förhoppningar hos människor. Våra beslut får inte leda
              till att asylrätten urholkas.
            </seg>
            <seg n="d310a8a5">
              Det är en mänsklig rättighet att söka asyl. Det är också en mänsklig
              rättighet att få asyl om man är förföljd. För att värna asylrätten
              måste vi också säga nej till dem som saknar asylskäl. Det är väldigt
              svårt. Men det är samtidigt grundläggande för att upprätthålla
              respekten för asylrätten.
            </seg>
            <seg n="c8cc68d5">
              Fru talman! Flyktingpolitik är inte en gång för alla given. Händelser
              i världen som vi inte kan föreställa oss i dag kan ge flyktingskap
              i morgon och omvänt. Diktaturer störtas, konflikter ebbar ut,
              stabilitet uppnås, vilket gör att människor kanske inte längre
              behöver skydd.
            </seg>
            <seg n="359ba450">
              Politiken måste därför ständigt anpassas till de för dagen rådande
              förhållandena. Att förändra och förbättra det här mycket svåra
              politikområdet är, måste vi se, en oavbruten process. Det är också
              det som speglas i det betänkande som diskuteras här i dag. Det
              är ett stort reformarbete som pågår. Detta arbete syftar till
              att förstärka och slå vakt om asylrätten.
            </seg>
            <seg n="8054d96b">
              Vi arbetar med att utvidga flyktingbegreppet till att också omfatta
              människor som förföljs på grund av sitt kön och sin sexuella läggning.
              Vi arbetar med att förbättra mottagandet och stärka rättssäkerheten
              i asylprocessen. Samtidigt har vi också identifierat en rad problem
              i asylprocessen, problem som leder till långa handläggningstider
              och att asylsökande nära nog fastnar i asylprocessen genom att
              vistelsetiderna i landet blir orimligt långa. Att 92 % av dem
              som söker saknar ID-handlingar är ett sådant problem som vi tidigare
              diskuterade. Att asylsökande kan lämna in hur många nya ansökningar
              som helst efter ett överklagande och ett slutligt avvisningsbeslut
              är ett annat systemfel som vi måste åtgärda för att vi ska få
              en asylprocess som bär upp asylrätten.
            </seg>
            <seg n="2f3860de">
              Fru talman! Vi står också inför andra förändringar. Alltfler
              flyktingar befinner sig längre bort. Vi har inte längre krig i
              vårt eget närområde.
            </seg>
            <seg n="ac73abdd">
              Miljoner människor flyr undan väpnade konflikter som skördar
              alltfler civila dödsoffer. En överväldigande majoritet av världens
              flyktingar kommer aldrig hit utan flyr till länder i närområdet.
              De samlas i flyktingläger. Vår politik måste också värna dem som
              vi aldrig möter, som aldrig kommer hit.
            </seg>
            <seg n="145849b1">
              Det finns 17 miljoner flyktingar i världen. Dessutom är 30 miljoner
              människor flyktingar i sitt eget land. De finns i Iran, Pakistan,
              Sierra Leone, Uganda, Sudan. De behöver omedelbart skydd undan
              väpnade konflikter. De behöver stöd till återuppbyggnad av sina
              krigshärjade länder, och många behöver också stöd för att kunna
              återvända till sina hembyar och hus.
            </seg>
            <seg n="fea8f719">
              Detta bidrar vi till, och det ska vi bidra till. Vi klarar det
              dock inte själva, utan vi arbetar tillsammans med FN och andra
              internationella humanitära organisationer. Sverige är en av de
              största bidragsgivarna till FN:s flyktingkommissariat, och vi
              är övertygade om att en stark flyktingkommissarie ute i världen
              är den bästa garanten för att ge världens flyktingar stöd och
              skydd.
            </seg>
            <seg n="5541b53e">
              En del av dessa flyktingar kan emellertid aldrig återvända till
              sina hemländer. De riskerar att bli kvar i flyktinglägren. Därför
              ska vi, tillsammans med FN:s flyktingkommissariat, bidra till
              att lösa sådana flyktingsituationer som riskerar att bli permanenta.
              Det gör vi genom den så kallade flyktingkvoten, och i år ökar
              vi uttaget av flyktingkvoten från 1 000 till 1 700 flyktingar.
            </seg>
            <seg n="4f58e4e1">
              Fru talman! Flyktingpolitik får aldrig ses enbart ur en svensk
              synvinkel, enbart från ett nationellt perspektiv, utan det internationella
              perspektivet måste genomsyra vårt förhållningssätt och våra beslut.
              Om flyktingpolitik hanteras som varje enskilt lands enskilda angelägenhet
              är risken stor att ansvaret faller mellan stolarna och vissa länder
              försöker vältra över ansvaret på andra. Därför måste vi, för flyktingarnas
              skull, samarbeta med andra länder. Vi måste samarbeta internationellt,
              och vi måste samarbeta inom EU.
            </seg>
            <seg n="92ad7d6d">
              Ett viktigt steg har nu tagits i arbetet med att få en harmoniserad
              asylpolitik inom EU. Förra veckan lade ministerrådet sista handen
              vid det så kallade asylprocedursdirektivet, och vi har nu alla
              asyldirektiv i hamn. Det betyder att vi i det utvidgade EU har
              gemensamma minimiregler för hur asylprocessen ska se ut och hur
              flyktingrätten ska tolkas. Vi har gemensamma regler om nivån för
              flyktingmottagandet och också regler för hur vi gemensamt ska
              hantera en ny massflyktssituation liknande den som ägde rum i
              samband med kriget i Bosnien.
            </seg>
            <seg n="47dc0856">
              Fru talman! På flera avgörande punkter har dessa direktiv fört
              flyktingrätten framåt. Jag skulle vilja ge några exempel. Direktivet
              som tolkar flyktingbegreppet går utöver Genèvekonventionen genom
              att också inkludera människor som söker skydd på grund av risk
              för tortyr och omänsklig behandling samt människor som behöver
              skydd mot förföljelse på grund av kön och sexuell läggning.
            </seg>
            <seg n="bfab68e3">
              Direktivet om minimiregler för asylprocessen slår fast att asylsökande
              ska ha rätt till personlig intervju, rätt till ombud och tolk
              samt rätt till information om hur man ska överklaga. Nivån på
              mottagandet av asylsökande ska omfatta hälso- och sjukvård och
              asylsökande barn ska ha rätt att gå i skola medan de väntar på
              besked.
            </seg>
            <seg n="11724849">
              Slutligen har vi också regler som säger att om det uppstår en
              massflyktssituation är EU-länderna solidariskt ansvariga för att
              ta emot flyktingar. Om vi går tio år tillbaka i tiden, när kriget
              i det forna Jugoslavien pågick, tog två tre länder i Europa emot
              flyktingar. Det var Sverige, Tyskland och i viss mån Österrike.
              Några år senare, när vi hade Kosovokrisen, tog ytterligare några
              EU-länder emot flyktingar. I dag står vi betydligt bättre rustade.
              Om en liknande situation uppstår nu är 25 EU-länder ansvariga
              för att ta emot flyktingar.
            </seg>
            <seg n="2232dfab">
              Några av er tycker säkert att nivån på harmoniseringen är för
              låg. Om vi bara ser det från ett svenskt perspektiv, utifrån svenska
              mått, kan jag delvis hålla med om det eftersom allt som jag nämnde
              inledningsvis är sådant som vi redan har i Sverige. De direktiv
              som nu föreligger innebär att ett antal länder måste höja sin
              nivå för att nå upp till minimireglerna.
            </seg>
            <seg n="700a887b">
              Det är dock helt riktigt att vi inte nådde ända fram. Vi nådde
              inte harmonisering på alla områden. Vissa artiklar säger bara
              att länderna själva får bestämma vilken lagstiftning de vill ha,
              och ibland speglas enbart den lagstiftning som gäller. Men eftersom
              direktiven innebär att nivån höjs på centrala områden måste vi
              se detta ur flyktingarnas synvinkel och då är det bättre än att
              varje land har sin egen lagstiftning på alla områden.
            </seg>
            <seg n="715176a9">
              Nu ska vi se till att alla de 25 länderna lever upp till miniminivåerna,
              och sedan ska vi bygga vidare. Det är så internationellt samarbete
              fungerar, och det är också så som det europeiska samarbetet fungerar.
            </seg>
          </u>
          <note type="speaker" n="eee95aa0">
            Fru talman, slutligen:
          </note>
          <u who="bjorn_von_sydow_talman" xml:id="i-596366c11ccc4e97-0" n="929c2e84">
            <seg n="ca87e5f4">
              När världen förändras måste också politiken förändras. Det här
              handlar inte om en mer eller mindre generös flyktingpolitik, utan
              det handlar om nödvändiga reformer för att värna asylrätten.
            </seg>
          </u>
          <note type="speaker" n="e4576cf4">
            Anf. 87 SVEN BRUS (kd) replik:
          </note>
          <u who="Q5588504" xml:id="i-3f4f7e3a5b404bdd-6" n="d5a7b5c6">
            <seg n="595485df">
              Fru talman! Den skrivelse som vi i dag behandlar redovisar den
              svenska migrations- och asylpolitiken sedan december 2002. Den
              spänner förvisso över många områden, och som jag sade i mitt huvudanförande
              är det naturligtvis intressant att ta del av det som står där
              men det är också intressant att konstatera vad som inte återfinns
              i skrivelsen.
            </seg>
            <seg n="8c20f5ed">
              Det är, fru talman, ganska anmärkningsvärt att regeringen redovisar
              migrations- och asylpolitiken sedan december 2002 utan att med
              ett ord nämna de två viktigaste frågorna som vi fört en intensiv
              politisk debatt om sedan dess. Jag skulle vilja att statsrådet
              för riksdagens protokolls skull berörde också de två frågorna.
              Den första gäller naturligtvis instans- och processordningen.
              Den processen sträcker sig förvisso längre tillbaka än till december
              2002 till 1999 när NIPU kom och till 2001 när riksdagen beslutade
              om en ny instans- och processordning.
            </seg>
            <seg n="e1716888">
              Jag skulle vilja be statsrådet att kort redogöra för hur läget
              är just nu. Var är regeringens ambitionsnivå i dag i maj 2004?
              På det området ska jag be att få återkomma till en ytterligare
              fråga i nästa replik.
            </seg>
          </u>
          <note type="speaker" n="3dbf10c9">
            Anf. 88 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-12" n="459ba9b0">
            <seg n="0c561344">
              Fru talman! När det gäller instans- och processordningen är reformeringen
              av andra instans en fråga som vi diskuterat många gånger och under
              lång tid. Det är helt klart.
            </seg>
            <seg n="63f43bf9">
              Låt mig gå något år tillbaka i tiden. Då lade regeringen fram
              en lagrådsremiss om överföring av ärendena från Utlänningsnämnden
              till förvaltningsdomstolarna, men Lagrådet sade nej till att genomföra
              den förändringen. Lagrådet sade att vi måste förändra lagstiftningen,
              och det arbetet pågår nu.
            </seg>
            <seg n="6546d446">
              Parallellt har vi inom Regeringskansliet förberett överförandet
              av ärendena till domstol. Här har vi stött på en rad problem,
              som också är redovisade för socialförsäkringsutskottet. Det skulle
              bli väldigt höga kostnader med en sådan reform, vi skulle också
              få ökade handläggningstider, och framför allt finns svårigheter
              att rent praktiskt genomföra reformen.
            </seg>
            <seg n="89bf1313">
              Vi för diskussioner om hur vi kan lösa de här problemen eftersom
              vi måste se till att få en reform som håller i framtiden. Ambitionen
              är dock densamma, nämligen att vi ska reformera andra instansen.
              Vi måste få större öppenhet, muntlighet och ett tvåpartsförfarande
              i den andra instansen här är alla partier överens och vi måste
              lägga ned Utlänningsnämnden.
            </seg>
          </u>
          <note type="speaker" n="b8c3bbca">
            Anf. 89 SVEN BRUS (kd) replik:
          </note>
          <u who="Q5588504" xml:id="i-3f4f7e3a5b404bdd-7" n="d5a7b5c6">
            <seg n="bd076df9">
              Fru talman! I min fråga om regeringens ambitionsnivå nu i maj
              2004 ligger naturligtvis också en undran över vilken bedömning
              regeringen och statsrådet gör av den fortsatta tidsåtgången i
              den här processen.
            </seg>
            <seg n="16d3aa55">
              Den andra frågan jag skulle vilja ta upp gäller något som inte
              heller återfinns i skrivelsen, nämligen de ensamkommande barnens
              situation. Även där har vi mött en del olika förslag från regeringens
              sida eller rättare sagt förhållningssätt till förslag som kom
              från Socialstyrelsen och Kommunförbundet, och som regeringen avvisade.
            </seg>
            <seg n="ee568bc2">
              Jag skulle vilja att statsrådet även redovisade var den frågan
              befinner sig just nu. Kan vi se fram emot ett förslag som löser
              problematiken kring de ensamkommande barnens utsatta situation?
            </seg>
          </u>
          <note type="speaker" n="9a6945cd">
            Anf. 90 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-13" n="459ba9b0">
            <seg n="cf8fd8e4">
              Fru talman! Nu kommer jag inte ihåg vem det var som tog upp frågan
              i sitt anförande, men någon sade att det inte har hänt någonting
              vad gäller ensamkommande barn. Det tycker jag är en felaktig beskrivning.
              Det har hänt väldigt mycket.
            </seg>
            <seg n="a2911719">
              Migrationsverket har utbildat en rad barnhandläggare. Man har
              ökat personaltätheten inom barn- och ungdomsenheterna. Man har
              i praktiken skilt den personal som arbetar med asylutredningar
              å ena sidan och den personal som tar om hand barnen å andra sidan.
            </seg>
            <seg n="04976a78">
              Regeringen avser också att inom kort lägga fram en proposition
              till riksdagen om ett nytt godmansinstitut för de ensamkommande
              barnen. Det är en av de allra viktigaste insatser som vi kan göra.
              De ensamma barnen får en god man som har i uppdrag att företräda
              barnen. Den gode mannen ska gå in i föräldrarnas ställe och företräda
              barnen inte bara i förhållande till sociala myndigheter utan också
              i förhållande till Migrationsverket. För att den gode mannen ska
              få ett sådant utvidgat ansvar måste vi förändra lagstiftningen.
              En proposition med ett sådant förslag kommer inom kort att läggas
              på riksdagens bord.
            </seg>
            <seg n="1f6192cc">
              Vi håller också på att se över ansvarsfördelningen mellan Migrationsverket
              och socialtjänsten eller kommunerna. Här är det inte riktigt så
              att det finns ett glapp. Det är snarare så att de överlappar varandra
              när det gäller ansvaret. Det är viktigt att tydliggöra det ansvaret.
              Det är också någonting som kommer inom kort.
            </seg>
          </u>
          <note type="speaker" n="77d641e5">
            Anf. 91 Förste vice talman PER WESTERBERG (m) replik:
          </note>
          <u who="per_westerberg_1_vice_talman" xml:id="i-7d818e6406a162ea-11" n="6386c4f4">
            <seg n="526c776a">
              Fru talman! Det är ingen hemlighet att vi inom Moderaterna tycker
              att det finns ett misslyckande inom migrations- och asylpolitiken.
              Debatten har nu förts ett antal gånger den här våren. Jag ska
              därför nöja mig med tre mycket konkreta frågor.
            </seg>
            <seg n="3ad94708">
              Min första fråga är: När bedömer statsrådet att vi kan få en
              ny instansordning på plats, något som vi ser som centralt för
              att få ordning på asylpolitiken?
            </seg>
            <seg n="01effbed">
              Den andra frågan jag gärna vill har svar på är: När räknar statsrådet
              med att få ned handläggningstiden i asylärenden till kanske sex
              månader, eller har som målsättning att få ned den, för att därmed
              öka rättssäkerheten och förbättra asylpolitiken?
            </seg>
            <seg n="5c7d70db">
              Min tredje fråga berör delvis statsrådet och delvis andra statsråd.
              Det är frågan om arbetskraftsinvandringen. Vi tror att det är
              en del som kan lätta på trycket i asylpolitiken. När kan förslag
              efter den utredning som nu tillsatts tänkas komma från regeringen?
            </seg>
          </u>
          <note type="speaker" n="fc839bce">
            Anf. 92 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-14" n="459ba9b0">
            <seg n="64e30250">
              Fru talman! När det gäller instans- och processordningen utgår
              vi från en tidsplan där vi först måste ha lagstiftningen på plats.
              Det är vad Lagrådet sade. Vi måste se över det materiella innehållet
              i lagstiftningen innan ärendena över huvud taget kan avgöras i
              domstol. Där har vi en utredning som sitter. Utredningen kommer
              med sitt förslag i juni. Sedan ska arbetet genomföras på Regeringskansliet.
              När lagstiftningen är genomförd ska vi också kunna ha en ny instans-
              och processordning på plats. Det är min förhoppning och ambition.
              Vi måste lösa de problem vi ser framför oss innan dess. Men ambitionen
              är väldigt tydlig.
            </seg>
            <seg n="488b8de7">
              När det gäller handläggningstiderna är min och allas vår ambition
              naturligtvis att få ned handläggningstiderna. Det är precis det
              som är syftet med de reformer som har föreslagits. Det är inte
              bara resurser som måste till för att få ned handläggningstiderna.
              Vi måste också få bukt med de systemfel som vi har inom asylprocessen.
              Jag tänker bland annat på det vi talade om tidigare med identitetslösheten.
              Det leder till att handläggningstiderna blir väldigt långa, eftersom
              vi får oerhört komplicerade och utdragna utredningar och beslut.
            </seg>
          </u>
          <note type="speaker" n="da8ca1b8">
            Anf. 93 Förste vice talman PER WESTERBERG (m) replik:
          </note>
          <u who="per_westerberg_1_vice_talman" xml:id="i-7d818e6406a162ea-12" n="6386c4f4">
            <seg n="e6f88be1">
              Fru talman! Det fanns en del i svaret. Men det borde finnas en
              prognos för att komma fram med instansordningen och även det materiella
              innehållet i lagstiftningen. Får vi inte en ny instansordning
              och en ny lagstiftning kommer vi att ligga kvar med stora ärendebalanser
              och många fall av psykisk misshandel i Sverige som glider över
              till att människor får stanna av humanitära skäl. Det är en grym
              process. Därmed är trycket väldigt starkt att komma fram. Jag
              vill ånyo ställa frågan: När hoppas statsrådet, eller har målsättningen,
              att en ny instansordning och därmed lagstiftningen ska finnas
              på plats?
            </seg>
            <seg n="2e5d174e">
              När det gäller handläggningstiden har vi uppfattningen att den
              borde gå ned till sex månader. Jag förstår att det finns andra
              delar. Men det handlar också om att skapa ökad flexibilitet för
              att därmed kunna möta stora och små inströmningar av asylsökande.
              När bedömer man att man ska komma ned till acceptabla ärendebalanser?
            </seg>
            <seg n="782f50e0">
              Jag vill upprepa min fråga om arbetskraftsinvandring. Vår bedömning
              är att det ändå har en påverkan på hur stor tillströmning av asylsökande
              vi får. När kan man beräkna att det kommer någon form av förslag
              som förhoppningsvis öppnar för en ordnad arbetskraftsinvandring?
            </seg>
          </u>
          <note type="speaker" n="b9b3cbfe">
            Anf. 94 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-15" n="459ba9b0">
            <seg n="38ec7ad6">
              Fru talman! Jag kan hålla med om att processen i dag är en grym
              process. Det är en väldigt otydlig process vi har i dag. En del
              av förklaringen till att vi har långa handläggningstider men också
              långa vistelsetider i Sverige och att människor kan befinna sig
              i landet i tre, fyra och upp till fem år är systemet med nya ansökningar.
              Det blir en del av hela processen. Jag menar att vi måste få en
              tydlig process som innebär att vi har en tydlig början. Men vi
              måste också ha ett tydligt slut på processen. Det har vi inte
              i dag. Det är en av anledningarna till att vi har de problem som
              vi har.
            </seg>
            <seg n="58022edf">
              Det är också regeringens målsättning att handläggningstiden ska
              vara sex månader. Det är vad regeringen har angivit i regleringsbreven
              till myndigheterna. Om vi åtgärdar systemfelen ska vi också komma
              ned till sex månaders handläggningstid och förmodligen ännu kortare.
              Vi måste också se att det är olika. Väldigt många människor, 50
              % av dem som i dag söker asyl, får sitt besked väldigt snabbt.
              Men genom att processen ser ut som den gör blir människor ändå
              kvar. Det tror jag bidrar till ett stort lidande hos många människor.
              Det leder också till en otydlig process.
            </seg>
          </u>
          <note type="speaker" n="ef3acb02">
            Anf. 95 GUSTAV FRIDOLIN (mp) replik:
          </note>
          <u who="Q2029325" xml:id="i-46a0971e341c8cc8-0" n="fd993c1f" next="i-a16c47006d115a0f-0">
            <seg n="6806b70d">
              Fru talman! Göte Wahlström sade innan statsrådet hade tid för
              anförande att det fanns en bred förankring i riksdagen bakom regeringens
              flyktingpolitik. Det är en omskrivning av verkligheten som skulle
              imponera på George Orwell.
            </seg>
            <seg n="c4aca5b1">
              På inget annat område tillhör det vanligheten att regeringen
              lägger fram förslag till riksdagen som sedan förkastas. På inget
              annat område tillhör det kutymen och spelet att den vanliga alliansen
              mot regeringen är från Moderaterna till Vänsterpartiet, från kommunister
              till konservativa, och däremellan riksdagens övriga partier, och
              att hela riksdagen lyckas enas mot Socialdemokraterna och regeringen.
              Men inom flyktingpolitiken har det blivit så. Man lägger fram
              förslag utan att förankra dem och hoppas att processen i riksdagen
              ska leda till ett så bra utfall för regeringen som möjligt. Det
              gäller förslaget om ny ansökan, som har skjutits upp gång på gång.
            </seg>
            <seg n="13668d0e">
              Mot den bakgrunden måste man fråga sig: Av vilka skäl har regeringen
              valt att ha en hårdare och mer restriktiv flyktingpolitik som
              en av sina främsta profilfrågor? Det måste ju vara så om man är
              beredd att gång på gång gå till strid mot riksdagen och beredd
              att se till att få en allians bestående av allt från moderater
              till vänsterpartister emot sig. Då måste ju detta ha blivit till
              en av regeringens främsta profilfrågor. På vilken grund har man
              valt att göra den till det?
            </seg>
            <seg n="6f9a17b8">
              Jag har två kompletterande mindre frågor, som jag också ställde
              i mitt anförande utifrån några av de förslag som behandlas i betänkandet:
            </seg>
          </u>
          <note n="02551684">
            När kommer regeringen att lägga fram förslag utifrån det som
            utredningen om förföljelse på grund av kön och sexuell läggning
            presenterade? När kommer sådana förslag till riksdagen?
          </note>
          <u who="Q2029325" xml:id="i-a16c47006d115a0f-0" n="fd993c1f" prev="i-46a0971e341c8cc8-0">
            <seg n="95db0755">
              När kommer regeringen att lägga fram förslag om utvidgning av
              anhöriginvandringen utifrån de förslag som Anhörigkommittén presenterade?
              När kommer dessa utredningsförslag till riksdagens bord?
            </seg>
          </u>
          <note type="speaker" n="1c9d4397">
            Anf. 96 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-16" n="459ba9b0">
            <seg n="e44fb157">
              Fru talman! Först tar jag upp det här med att det finns en bred
              samsyn. Ja, jag tycker att det gör det. Det finns en bred samsyn
              i Sveriges riksdag om grunderna för asyl- och migrationspolitiken.
              Alla partier tycker att vi ska ha en öppen dörr för människor
              som är förföljda. Om detta råder egentligen inga delade meningar.
              Alla partier menar, såvitt jag förstår, också att vi ska ha en
              reglerad invandring. Om detta råder inte heller några delade meningar.
            </seg>
            <seg n="5af8ce6c">
              Vad som diskuteras är hur reglerna för den reglerade invandringen
              ska se ut. På punkt efter punkt ligger vi ungefär lika. Jag menar
              att likheterna är betydligt större än skiljaktigheterna och olikheterna.
            </seg>
            <seg n="07c8dc15">
              Varför lägger vi då fram förslag som inte är förankrade? Svaret
              på den frågan är att jag är ansvarig i regeringen för detta politikområde.
              Jag ser att vi har en rad olika problem på området. Vi har en
              otydlig asylprocess, och vi har människor som är kvar i systemet
              år ut och år in. Över 90 % av människorna har inga handlingar.
              Självfallet måste jag föreslå för regeringen och regeringen föreslå
              för riksdagen att vi gör förändringar så att vi kommer till rätta
              med de problemen.
            </seg>
            <seg n="11edc3cf">
              Sedan är det naturligtvis riksdagen som slutligen fattar beslut;
              det är helt klart. Men vi måste göra någonting åt de problem som
              vi ser i dag.
            </seg>
          </u>
          <note type="speaker" n="43dc9882">
            Anf. 97 GUSTAV FRIDOLIN (mp) replik:
          </note>
          <u who="Q2029325" xml:id="i-aa845d1dd7d3197c-10" n="fd993c1f">
            <seg n="e0159edf">
              Fru talman! Jag tycker att det är trist att Barbro Holmberg sysslar
              med att skriva om verkligheten och påstå att det finns en samsyn
              där det inte finns det. Varje debatt om flyktingpolitiken kommer
              då att handla om hur den egentligen ser ut snarare än vad det
              är man vill. Jag tycker att det vore bättre om regeringen försvarade
              den flyktingpolitik man driver, där människor faktiskt utvisas
              till förföljelse, och förklarade varför man tycker att det är
              vettigt. I stället sysslar man med den här omskrivningen av verkligheten.
            </seg>
            <seg n="db028849">
              Barbro Holmberg plockar upp ett antal problem. Det är problem
              som finns i och med att människor som kommer till Sverige blir
              utsatta för långa handläggningstider, att traumatiserade människor
              inte får möjligheter att behandla sina trauman och att människor
              mår dåligt av den svenska asylpolitiken. Hon säger: Jag ser problemen.
            </seg>
            <seg n="8df29f61">
              Vi ser också de problemen. Därför lägger vi fram ett stort antal
              förslag 39 reservationer till betänkandet. Men ditt parti vägrar
              att gå med på något av dem. I stället lägger ni fram förslag som
              riksdagens majoritet omöjligen kan acceptera eftersom de innebär
              en ännu mer inhuman flyktingpolitik.
            </seg>
            <seg n="bc4c6736">
              Jag ställde två konkreta frågor. Det var frågan om när förslagen
              som fördes fram i utredningen om förföljelse på grund av kön och
              sexuell läggning och de förslag som fördes fram av Anhörigkommittén
              kommer till riksdagen. Det svarade Barbro Holmberg inte alls på,
              och det är symtomatiskt. Man visar stor handlingskraft när det
              gäller att göra reglerna ännu mer restriktiva och göra det svårare
              för flyktingar att komma hit, som transportörsansvaret, eller
              att göra det svårare för flyktingar att stanna här, som att stoppa
              ny ansökan. Men man är fullständigt handlingsförlamad när det
              gäller att bryta ned och riva murarna runt Sverige.
            </seg>
          </u>
          <note type="speaker" n="c4b23e59">
            Anf. 98 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-17" n="459ba9b0">
            <seg n="9c496d6c">
              Fru talman! Jag uppfattade att vi ändå står på samma grund. Eller
              också gör vi kanske inte det. Det kanske är så att Miljöpartiet
              vill ha en helt fri invandring till Sverige. I så fall har jag
              inte uppfattat det så.
            </seg>
            <seg n="6bbf30cf">
              Vi står för att vi behöver en reglerad invandring, och då måste
              också regering och riksdag stå upp för att det är det som är grunden
              för en migrationspolitik. Vi står för att vi ska ha en öppen dörr
              för asylsökande. Står inte Miljöpartiet för det? Jo, jag har uppfattat
              att man gör det. Om inte så får Gustav Fridolin rätta mig.
            </seg>
            <seg n="6129c186">
              Gustav Fridolin säger att också Miljöpartiet ser problemen. Då
              skulle jag vilja fråga: Vilka lösningar ser Miljöpartiet? Hur
              ska vi lösa de problem som vi har? Hur ska vi lösa problemen med
              ID-lösheten? Hur ska vi lösa problemen med att människor blir
              kvar och fastnar i asylprocessen?
            </seg>
            <seg n="b1323bab">
              När det gäller när förslagen om förföljelse på grund av kön och
              sexuell läggning kommer kan jag säga att det betänkandet är ute
              på remiss. Det kommer sedan att hanteras i vederbörlig ordning.
              Betänkandet om anhöriginvandring kommer i oktober. Sedan gäller
              den sedvanliga lagstiftningsprocessen, som då tar vid.
            </seg>
          </u>
          <note type="speaker" n="ff0e3c21">
            Anf. 99 ERIK ULLENHAG (fp) replik:
          </note>
          <u who="Q4588714" xml:id="i-a443aaee724b477d-10" n="cc48c4ec">
            <seg n="bfc8faf6">
              Fru talman! Statsrådet inledde med att betona vikten av att vi
              ser den enskilda människan den som står på vår tröskel och söker
              skydd. Jag delar den syn som kommer fram i de raderna.
            </seg>
            <seg n="962f3015">
              Problemet är att den flyktingpolitik som socialdemokratin bedriver
              ganska ofta är blind. Den är blind för den bangladeshiska kvinnan
              som våldtas av polisen och som utvisas och sedan ska polisanmäla
              till den polisstation där hon har blivit våldtagen. Den är blind
              för de barn som har levt i flera år i Sverige och har gått i svensk
              skola och som ska avvisas och så vidare.
            </seg>
            <seg n="cb5c6638">
              Jag har en mer övergripande fråga till statsrådet. Nu har socialdemokratin
              suttit vid makten sedan 1994. Anser statsrådet att svensk migrationspolitik
              sedan 1994 har blivit mer eller mindre human?
            </seg>
            <seg n="290212d9">
              Jag har också en detaljfråga. Statsrådet har gjort en stor sak
              av dokumentlösheten. Nu kommer Socialdemokraterna och Moderaterna
              att rösta igenom förslagen i eftermiddag. Hur mycket kommer det
              att korta handläggningstiderna att man straffar asylsökande utan
              handlingar?
            </seg>
          </u>
          <note type="speaker" n="e2ddac46">
            Anf. 100 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-18" n="459ba9b0">
            <seg n="5f4d14e3">
              Fru talman! Jag sade att vi ska se den enskilda människan. Det
              är precis så vi måste utforma vår politik. Vi ska ha ett bra mottagande
              för människor som kommer till Sverige och söker asyl. Vi har också
              ett bra mottagande. Vi ser de enskilda människorna.
            </seg>
            <seg n="0c76e1d7">
              Men jag sade också att vi måste lyfta blicken och se helheten.
              Vi måste också stå upp för att alla människor inte kan stanna
              i Sverige. Alla människor har inte skäl att stanna i Sverige,
              och vi måste stå upp för att de som saknar asylskäl får nej. Jag
              tror att det är viktigt att både regering och riksdag står upp
              för den lagstiftning som vi har. Det är det som myndigheterna
              har att utgå från i sin tillämpning av utlänningslagen.
            </seg>
          </u>
          <note type="speaker" n="06a4d104">
            Anf. 101 ERIK ULLENHAG (fp) replik:
          </note>
          <u who="Q4588714" xml:id="i-a443aaee724b477d-11" n="cc48c4ec">
            <seg n="52d9eb2a">
              Fru talman! Jag delar statsrådets uppfattning att alla människor
              inte kan få stanna i Sverige. Men kvinnan som har blivit våldtagen
              av polis i Bangladesh och som söker asyl här ska få stanna i Sverige;
              en sådan lagstiftning ska vi ha. Där skiljer sig statsrådets och
              min syn. Kvinnan som fastnar i människohandel ska ha möjlighet
              att stanna i Sverige permanent. Där skiljer sig statsrådets och
              min syn. Barn som under flera år har gått i svensk skola ska som
              huvudregel få stanna i Sverige. Där skiljer sig statsrådets och
              min syn.
            </seg>
            <seg n="44420442">
              Jag noterar att statsrådet inte svarar på huvudfrågan. Anser
              statsrådet att svensk migrationspolitik i dag, efter tio års socialdemokratiskt
              styre, är mer human än när Socialdemokraterna kom till makten?
              Låt mig ta ett exempel. När Birgit Friggebo var liberal flyktingsminister
              tog vi emot knappt 100 000 personer från Balkan. Ett par år senare
              fick statsminister Göran Persson frågan: Ställer ni upp i massflyktssituationen
              i Kosovo? Det var detta som statsrådet själv nämnde. Sverige klarar
              att ta emot max 5 000 personer, blev svaret. Det visar i blixtbelysning
              skillnaden mellan socialdemokratisk och liberal flyktingpolitik.
            </seg>
          </u>
          <note type="speaker" n="bad94707">
            Anf. 102 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-19" n="459ba9b0">
            <seg n="dbccce90">
              Fru talman! När jag hör Erik Ullenhag är det som om tiden på
              något sätt stod still som om vi behövde samma flyktingpolitik
              och samma regler 1984 och 1994 och som om samma tillämpning skulle
              gälla och att si och så många måste få stanna. Detta skulle vara
              någon sorts mått på generositet i flyktingpolitiken, vilket jag
              tycker är en helt felaktig syn.
            </seg>
            <seg n="6c96abbe">
              I början av 90-talet hade vi krig i Europa. Det var krig i Bosnien.
              Det är klart att Sverige då tog emot väldigt många. Många av dem
              som kom till Sverige fick uppehållstillstånd. I dag har vi inget
              krig i Europa. Många som kommer till Sverige får inte uppehållstillstånd,
              därför att de inte har asylskäl. Det är så som flyktingpolitiken
              måste ses utifrån händelserna och situationen i världen.
            </seg>
            <seg n="a619c3da">
              Dessutom måste lagstiftningen hela tiden anpassas till situationen
              i världen. Det är precis det som vi har gjort. År 1997 genomfördes
              en rad olika förändringar just för att anpassa lagstiftningen
              till det som vi då såg. Vi såg att konflikter i världen, till
              exempel Bosnienkonflikten, ser annorlunda än vad konflikter gjorde
              tidigare. Därför anpassar vi lagstiftningen utifrån det. Det är
              så man måste arbeta när det handlar om flyktingpolitik. Den är
              inte statisk. Det måste hela tiden ske en förändring.
            </seg>
          </u>
          <note type="speaker" n="dbd0a02e">
            Anf. 103 ULLA HOFFMANN (v) replik:
          </note>
          <u who="Q4954312" xml:id="i-3e85ecba514add11-3" n="b9c67033">
            <seg n="940505a0">
              Fru talman! I mitt anförande ställde jag två frågor till statsrådet
              rörande kvinnors asylskäl. Den ena gäller de riktlinjer för hur
              man ska ta emot, behandla, bemöta och se kvinnors asylskäl som
              har utarbetats men som inte används.
            </seg>
            <seg n="fd7d1c46">
              Det genusnätverk som har arbetat är nedlagt eftersom det inte
              finns några resurser och förmodligen för att den frågan inte prioriterades
              i regleringsbrevet.
            </seg>
            <seg n="224a38cf">
              Jag skulle vilja veta vad statsrådet tänker göra för att handläggarna
              och beslutsfattarna vid Migrationsverket ska förstå kvinnors asylskäl.
              Jag skulle också vilja veta vad statsrådet tänker göra för att
              migrationsmyndigheterna, det vill säga inte bara Migrationsverket,
              ska förstå kvinnors situation i olika delar av världen för att
              bättre förstå deras asylskäl.
            </seg>
            <seg n="d1a83eba">
              Jag skulle faktiskt också vilja upprepa Per Westerbergs fråga:
              När beräknar statsrådet att Utlänningsnämnden kan läggas ned och
              ärendena föras över till förvaltningsdomstolar?
            </seg>
          </u>
          <note type="speaker" n="59513503">
            Anf. 104 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-20" n="459ba9b0">
            <seg n="775b4f03">
              Fru talman! Ulla Hoffmann tar upp en väldigt viktig fråga, nämligen
              kvinnors asylskäl och det arbete som vi måste göra för att ständigt
              öka medvetenheten och kunskapen om just kvinnors asylskäl. Dessa
              kan naturligtvis se annorlunda ut än den förföljelse som kan ske
              mot män.
            </seg>
            <seg n="554d659a">
              För 50 år sedan när Genèvekonventionen förhandlades fram såg
              man över huvud taget inte kvinnor. Enligt Genèvekonventionen är
              flyktingen en man. Men successivt har medvetenheten om kvinnors
              asylskäl vuxit.
            </seg>
            <seg n="d677cef2">
              De riktlinjer som Migrationsverket har utarbetat är också ett
              uttryck för detta. I utredningssituationen försöker man skapa
              möjligheter för att bättre se och utreda kvinnors asylskäl. Det
              här kräver naturligtvis utbildning av personal på Migrationsverket,
              vilket också har skett. Och det måste också ske kontinuerligt.
            </seg>
          </u>
          <note type="speaker" n="5d86f6d6">
            Anf. 105 ULLA HOFFMANN (v) replik:
          </note>
          <u who="Q4954312" xml:id="i-3e85ecba514add11-4" n="b9c67033">
            <seg n="ed436a7e">
              Fru talman! Ja, det är riktigt att ett arbete måste göras. År
              1997 infördes paragrafen om att om man hyser välgrundad fruktan
              för förföljelse på grund av kön eller homosexualitet ska man kunna
              få skydd här i Sverige. Riktlinjerna har utarbetats, men de används
              inte. De står i en pärm i en bokhylla någonstans, om man har tagit
              ut dem från datorn över huvud taget.
            </seg>
            <seg n="dedee0d1">
              Jag har varit på ganska många förläggningar, men inte på någon
              av dessa använder man riktlinjerna som ett aktivt instrument.
              Man säger att man inte hinner och att man inte har fått utbildning.
              Det är några få som har fått utbildning.
            </seg>
            <seg n="18995d35">
              Genusnätverket som arbetar med den här frågan inom Migrationsverket
              för att kunna bygga upp en praxis kring kvinnors asylskäl kan
              inte fungera därför att de inte har några medel. En av mina frågor
              var: Vad tänker statsrådet göra för att de ska kunna fortsätta
              att arbeta, och framför allt för att de som arbetar på Migrationsverket
              ska få den utbildning som generaldirektör efter generaldirektör
              har lovat ska komma men som det inte finns några resurser till?
              Hur tänker statsrådet se till att detta prioriteras?
            </seg>
            <seg n="b2e0ccaa">
              Det här är min sista replik. Jag kan inte säga något mer. Jag
              upprepar Per Westerbergs fråga: När beräknar statsrådet att Utlänningsnämnden
              kan läggas ned och ärendena föras över till förvaltningsdomstolar?
            </seg>
          </u>
          <note type="speaker" n="8f157d20">
            Anf. 106 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-21" n="459ba9b0">
            <seg n="ce336f23">
              Fru talman! Jag har också varit på en rad olika förläggningar,
              Ulla Hoffmann. Jag har jobbat som generaldirektör på Migrationsverket.
              Jag vet att de här riktlinjerna faktiskt tillämpas, men jag håller
              helt med Ulla Hoffmann om att det här är ett arbete som måste
              pågå hela tiden. Vi måste arbeta mer med att utbilda personal
              eftersom personalomsättningen också gör att människor som kanske
              har fått en utbildning slutar. De som kommer in måste få mer utbildning.
              Här måste krafttag tas. Det här är en viktig fråga.
            </seg>
            <seg n="35dfd322">
              Jag har också i dialog med den nya generaldirektören tagit upp
              de frågor som rör just kvinnors asylskäl. Jag kan garantera Ulla
              Hoffmann att ett arbete pågår på Migrationsverket i den här frågan.
            </seg>
            <seg n="c356daab">
              Jag har redan svarat på Per Westerbergs fråga. Det pågår ett
              arbete med att reformera andra instansen. Vi har en utredning
              som tittar över lagstiftningen. När den utredningen är klar ska
              ett ordinarie lagstiftningsarbete sättas i gång. Under tiden arbetar
              vi vidare. Ambitionen är att dessa båda processer ska kunna mötas.
            </seg>
          </u>
          <note type="speaker" n="20a9eeea">
            Anf. 107 BIRGITTA CARLSSON (c) replik:
          </note>
          <u who="Q4916292" xml:id="i-c60c0b6e3832e221-5" n="7ce70f7e">
            <seg n="1387ad2d">
              Fru talman! Jag vill lyfta in en lite annorlunda fråga. Jag har
              haft en debatt om detta tidigare med Barbro Holmberg. Den handlar
              om detta med att få fler människor som redan finns på våra förläggningar
              i arbete. När man är ute på studiebesök och frågar hur det står
              till är svaret att det är väldigt få av dessa människor som har
              arbete. Jag vet att de får arbeta, men det arbetas inte tillräckligt
              mycket för att de ska få en meningsfull sysselsättning.
            </seg>
            <seg n="2a53f376">
              Att bara gå och vänta och vänta bryter ned människor. Jag tror
              att många människor skulle må mycket bättre av att ha ett arbete
              att gå till. De skulle dessutom få mycket lättare att återvända
              hem om de är i god fysisk och psykisk kondition. Jag tror att
              det underlättar om man är det. Vad gör statsrådet för att fler
              av de människor som finns på våra förläggningar ska ha ett meningsfullt
              arbete att utföra?
            </seg>
          </u>
          <note type="speaker" n="9b3153c0">
            Anf. 108 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-22" n="459ba9b0">
            <seg n="045df5de">
              Fru talman! Jag håller verkligen helt med Birgitta Carlsson i
              den här frågan. Det är oerhört viktigt att man organiserar arbetet
              så att människor är aktiva under den period som de faktiskt går
              och väntar. Det finns ingenting som är så nedbrytande som detta
              med väntetiden, att man inte riktigt vet vad framtiden har att
              erbjuda. Att dessutom inte ha någonting att göra under väntetiden
              är naturligtvis oerhört nedbrytande för människor.
            </seg>
            <seg n="42806ada">
              Man kan få ett undantag från arbetstillstånd. Man får alltså
              arbeta om man har ett arbete och om handläggningen bedöms ta längre
              tid än fyra månader. Men det är naturligtvis svårt för många att
              få ett arbete. Jag vet att man på många av Migrationsverkets mottagningsenheter
              arbetar med att försöka hitta praktikplatser. På vissa orter har
              det visat sig vara lite lättare att få praktikplatser. Man får
              delta på en arbetsplats, lär sig språket och är aktiv under den
              tid som man väntar.
            </seg>
          </u>
          <note type="speaker" n="feda057b">
            Anf. 109 BIRGITTA CARLSSON (c) replik:
          </note>
          <u who="Q4916292" xml:id="i-c60c0b6e3832e221-6" n="7ce70f7e">
            <seg n="2ed533c9">
              Fru talman! Jag tackar för det svaret. Jag hoppas verkligen att
              just det arbetet bedrivs med en större intensitet.
            </seg>
            <seg n="321de790">
              Sedan vill jag ta upp en fråga till. På senaste tiden har vi
              fått åtskilliga rapporter om barn som far illa och mår oerhört
              dåligt. De får sondmatas och ligger helt passiva. Det antalet
              ökar alltmer i Sverige. Man mår väldigt illa av att höra att vi
              i vårt land hanterar människor så att de hamnar i en sådan situation.
              Som jag ser det måste vi vidta kraftfullare åtgärder för att barn
              inte ska hamna i dessa situationer. Det gör att migrations- och
              integrationspolitiken måste ses över i sin helhet. Vi kan inte
              låta människor brytas ned i systemet, som sker i dag. Vilka åtgärder
              tänker statsrådet sätta in när det gäller barn som far illa på
              det här sättet?
            </seg>
          </u>
          <note type="speaker" n="833d4ab9">
            Anf. 110 Statsrådet BARBRO HOLMBERG (s) replik:
          </note>
          <u who="unknown" xml:id="i-a555e5e1fa5a067e-23" n="459ba9b0">
            <seg n="b6bc9673">
              Fru talman! Det är förfärligt att läsa om och se att barn far
              så illa i Sverige, att barn vänder sig bort från verkligheten
              och helt går in i sig själva. Det är helt förfärligt att det är
              på det sättet. De här barnen behöver vård. Det är det mest grundläggande
              som barnen behöver. De behöver vård, oftast barnpsykiatrisk vård.
              Det är också någonting som de här barnen faktiskt får.
            </seg>
            <seg n="cc129c2a">
              Sedan kan man fråga sig vad jag som migrationsminister har för
              ansvar för de här barnen. Även där är expertisen oense. En del
              menar att handläggnings- och vistelsetiderna egentligen inte har
              så mycket med det här syndromet att göra, medan andra menar att
              de har det. Jag tror dock att den långa vistelsetiden i Sverige,
              även om den inte är orsaken till barnens problem, bidrar till
              de här barnens problem. Därför måste vi göra allt för att få ned
              vistelse- och handläggningstiderna i asylprocessen. Det är just
              därför som jag menar att vi måste se över asylprocessen, se till
              att vi har en effektiv process där inte den typ av systemfel finns
              som vi i dag har.
            </seg>
          </u>
          <note type="speaker" n="121a26e8">
            Anf. 111 ANNE-MARIE EKSTRÖM (fp):
          </note>
          <u who="anne-marie_ekstrom_61d49c" xml:id="i-a30079c15678a967-0" n="8302c977">
            <seg n="58e8ac10">
              Fru talman! Alla har skäl, fast olika skäl. Ingen människa lämnar
              sitt land och sitt hem frivilligt utan skäl.
            </seg>
            <seg n="5faf9d4b">
              I den bästa av världar ska ingen behöva ha skäl att lämna sitt
              land. Det viktigaste målet för flyktingpolitiken måste vara att
              arbeta för att människor aldrig ska tvingas på flykt. Sverige,
              EU och internationella organisationer, till exempel FN, måste
              samverka för att bidra till en demokratisk utveckling i världen.
              Bistånd som främjar demokrati och respekt för mänskliga rättigheter
              kan medverka till att ofrivilliga människoförflyttningar minskar.
              Mer bistånd får dock inte tas till intäkt för en mer restriktiv
              flyktingpolitik.
            </seg>
            <seg n="9c0c7894">
              Fru talman! Så länge världen ser ut som den i dag gör, med krig
              och med länder där folk lever i förtryck, kommer det alltid att
              finnas människor som lämnar sitt land. Och så länge det inte finns
              någon möjlighet att komma hit som arbetskraftsinvandrare kommer
              de människor som kommer hit att söka asyl. Men då krävs det att
              de skäl som de sökande anger verkligen prövas i en rättssäker
              process. I dag är processen inte rättssäker, och den flyktingpolitik
              som regeringen för har blivit alltmer restriktiv och inhuman.
            </seg>
            <seg n="7e743ef0">
              Fru talman! Alla har inte skäl att få asyl, och en del kan återvända
              till sitt tidigare hemland någorlunda säkert. Men det är viktigt
              att varje ärende behandlas individuellt. Hänsyn måste tas till
              vad just den personen har varit utsatt för och till vad som kommer
              att hända om han eller hon återvänder.
            </seg>
            <seg n="5c6bd9d3">
              Det som många i dag upplever är dock att de aldrig får sina skäl
              ordentligt utredda. Kunskapen om kvinnors egna skäl är i många
              fall bristfällig. Det höll faktiskt statsrådet Holmberg med om,
              och Ulla Hoffmann hade en ingående redogörelse för detta med kvinnors
              skäl.
            </seg>
            <seg n="58725fee">
              En kvinna som blivit systematiskt våldtagen har svårt att berätta
              om det eftersom det i många kulturer är en fruktansvärd skam.
              Även om en kvinna inte från början berättar vad hon varit med
              om måste hon ses som trovärdig.
            </seg>
            <seg n="a62f4895">
              Även barn måste höras om sina skäl. De måste få en chans att
              få redogöra för sina upplevelser inför någon som har särskild
              barnkompetens. Barn som kanske sett sin mamma våldtas eller sin
              pappa dödas och som kanske inte ens förstått vad som hänt måste
              få tid att beskriva vad de varit med om och framför allt få hjälp
              med att komma över sina upplevelser. Det får inte bli fler barn
              som ligger apatiska och som sondmatas.
            </seg>
            <seg n="9c61de53">
              Fru talman! Gustav Fridolin nämnde tidigare om en resa till Bosnien
              som riksdagens tvärpolitiska flyktinggrupp gjorde före påsk. Jag
              ska berätta om en person som vi träffade där, nämligen Enid, en
              ung man. Han hade avvisats från Sverige i mars och hade överlevt
              massakern i Srebrenica, en massaker som numera betraktas som folkmord.
              Vi besökte Srebrenica tillsammans med Enid. Hans pappa och bror
              finns fortfarande kvar i massgravar uppe i skogarna.
            </seg>
            <seg n="ae7505a6">
              Enid själv blev skadad av granatsplitter vid en granatattack.
              Han hade tur. 50 andra ungdomar dog.
            </seg>
            <seg n="3c2faa1c">
              Det var första gången efter kriget som Enid var där. Det blev
              en tung dag för Enid. Trots det pekade han ut alla platser där
              övergrepp skett. I Sverige hade han haft turen att få hjälp med
              att bearbeta sina upplevelser. Han hade även etablerat sig på
              arbetsmarknaden och hade jobbat i ett och ett halvt år. Hans arbetsgivare
              sliter numera sitt hår för att hitta en person som kan inta Enids
              plats.
            </seg>
            <seg n="6338a0ad">
              I Bosnien kan Enid inte få hjälp med att bearbeta sina upplevelser
              eftersom vård kostar mycket pengar, och något arbete finns inte
              så att han kan tjäna pengar och betala vården. Arbetslösheten
              ligger på 2040 % i Bosnien.
            </seg>
            <seg n="6b3f3b44">
              UNHCR i Bosnien rekommenderade att de som varit med om upplevelser
              liknande de som Enid varit med om eller som blivit utsatta för
              våldtäkt, tortyr eller andra hemska upplevelser ska få uppehållstillstånd
              av humanitära skäl. UNHCR propagerade för att man måste se till
              förutsättningarna i varje enskilt fall för ett återvändande. En
              del kan återvända till sitt gamla hem utan problem. Men de som
              kommer exempelvis från Srebrenica har svårigheter att återvända.
            </seg>
            <seg n="018c480e">
              Enids by var minerad mark och totalt överväxt av mossa och träd.
              Varför följer inte svenska myndigheter UNHCR:s rekommendationer?
              Varför ser regeringen inte till att dessa rekommendationer följs?
              Då skulle Enid ha fått stanna i Sverige.
            </seg>
            <seg n="0b2c5017">
              Om Folkpartiets politik om möjlighet till arbetskraftsinvandring
              hade fått råda i landet skulle Enid ha fått stanna. Och om Enid
              hade fått stanna kvar och arbeta och tjäna pengar hade han kunnat
              försörja både sig och sin mamma, som alltså är änka efter ett
              folkmord som ägde rum medan världen och FN bara stod där och tittade
              på. Har omvärlden tagit sitt ansvar?
            </seg>
            <seg n="64e4b5bd">
              Denna försörjning av mamman som finns kvar i hemlandet kan faktiskt
              betraktas som ett slags bistånd till ett land där 60 % av ungdomarna
              i åldern 1828 år vill lämna landet. Bosnien är ett land på vår
              egen kontinent som vill bli med i EU. Så länge det inte finns
              någon framtidsvision och möjlighet för ungdomar att få arbete
              i hemlandet kommer människor att flytta runt i Europa på jakt
              efter ett bättre liv.
            </seg>
            <seg n="c2a9936c">
              Fru talman! Det är dags för en mer human flyktingpolitik med
              en rättssäker process där de asylsökande upplever att de får göra
              sin röst hörd. Det är också dags att se till orsakerna till att
              människor flyr och att motverka dessa genom ökat bistånd på olika
              sätt. En möjlighet till arbetskraftsinvandring skulle minska antalet
              asylsökande och också bidra till färre tragedier när människor
              tvingas återvända till ett land där de inte har någon framtid.
            </seg>
            <seg n="77aca3cd">
              Fru talman! Jag står naturligtvis bakom Folkpartiets alla reservationer
              men yrkar bifall endast till reservation nr 9.
            </seg>
          </u>
          <note n="fae57fdd">
            Föredrogs
          </note>
          <note n="d8464984">
            Överläggningen var härmed avslutad.
          </note>
          <note n="1cc64489">
            8 § Rökfria serveringsmiljöer m.m.
          </note>
          <note type="speaker" n="364d063d">
            Anf. 112 KRISTINA ZAKRISSON (s):
          </note>
          <note n="cf9db7f3">
            Fru talman! I socialutskottets betänkande Rökfria serveringsmiljöer
            m.m. behandlas förutom regeringens proposition också fem motionsyrkanden
            som väckts med anledning av propositionen och 18 motionsyrkanden
            från den allmänna motionstiden 2002 och 2003.
          </note>
          <u who="Q4607561" xml:id="i-0530fc094631a1b2-0" n="42142fb9">
            <seg n="da5badeb">
              Utskottet ställer sig bakom regeringens förslag att rökning från
              den 1 juni 2005 ska vara förbjuden på restauranger och andra serveringsställen
              utom när serveringen sker utomhus.
            </seg>
            <seg n="a01f4b0a">
              Utskottet ställer sig också bakom regeringens förslag att det
              ska vara möjligt att inrätta speciella rökrum och delar regeringens
              bedömning i fråga om hur tillsynen och efterlevnaden ska ske.
              Dock ställer sig utskottet något tveksamt till bedömningen att
              tillsynen, bortsett från i ett inledningsskede, inte kräver ett
              visst resurstillskott.
            </seg>
            <seg n="b4634dee">
              Utskottet anser därför att regeringen noga, med beaktande av
              finansieringsprincipen, bör följa utvecklingen och vid behov återkomma
              till riksdagen.
            </seg>
          </u>
          <note n="0678c7cf">
            Utskottet tillstyrker regeringens lagförslag i övrigt och avstyrker
            samtliga motioner. I betänkandet finns åtta reservationer och
            två särskilda yttranden.
          </note>
          <note type="speaker" n="9353239f">
            Anf. 113 CARL-AXEL JOHANSSON (m):
          </note>
          <u who="unknown" xml:id="i-4ad6015e51cab7be-0" n="459ba9b0">
            <seg n="33ab1305">
              Fru talman! Ledamöter! Åhörare! Eventuell press! Jag vill börja
              med att yrka bifall till vår reservation nr 1. Eftersom det inte
              föreligger majoritet för bifall till denna reservation deltar
              vi inte i besluten under punkterna 2, 4 och 5, eftersom dessa
              punkter är en direkt följd av att riksdagen, om så sker, ställer
              sig bakom regeringens förslag om rökförbud i serveringsmiljöer.
              Vid eventuellt efterföljande votering under punkt 4 kommer vi
              därför att avstå.
            </seg>
            <seg n="40ffd233">
              Jag står vidare bakom våra övriga reservationer men yrkar inte
              bifall till dessa. Jag står också bakom vårt särskilda yttrande.
            </seg>
            <seg n="4a9300e2">
              Fru talman! Låt mig fastslå att vi delar regeringens målsättning
              angående tobak och passiv rökning som ett hälsoproblem. Vi delar
              målen om en tobaksfri livsstart från 2014, en halvering till 2014
              av antalet ungdomar under 18 år som börjar röka, en halvering
              av andelen rökare till 2014 bland de grupper som röker mest och
              att ingen ofrivilligt ska utsättas för tobaksrök i sin omgivning.
            </seg>
            <seg n="770bb96c">
              Men, fru talman, vi delar inte regeringens sätt att nå dit, det
              vill säga med den nu föreslagna förbudslagstiftningen.
            </seg>
            <seg n="2c6564fc">
              Fru talman! Det är onekligen så att det nu finns rökfria serveringsmiljöer
              på alltfler ställen jämfört med vad som tidigare funnits. Dessa
              har vuxit fram på frivillighetens väg med hittills gällande lagstiftning
              och visar tydligt att människor är villiga att i ökad utsträckning
              ta ansvar för sin egen men även andras hälsa. Det visar också
              att ett antal näringsidkare ser rökfria miljöer som en positiv
              kraft för att attrahera personal och gäster. Många har frivilligt
              insett den rökfria miljöns betydelse och arbetar i denna riktning.
            </seg>
            <seg n="4af80623">
              Vi måste då ställa oss frågan: Vad nytt har egentligen tillkommit
              som nu gör att ett generellt förbud måste införas och att frivillighetens
              väg måste ge vika? Egentligen ingenting. Snarast har ju utvecklingen
              hittills gått mot alltfler rökfria miljöer.
            </seg>
            <seg n="ebe66145">
              Varför vill nu regeringen genom en förbudslagstiftning lägga
              sig i denna positiva utveckling? Är det så att man från regeringens
              sida menar att det med förbud går att få förståelse och acceptans
              för en förändring av livsstilen? Ska man framöver överväga förbud
              mot kolesterolet i födan, eller mot alltför mycket socker? Blir
              det en livsstilsskatt?
            </seg>
            <seg n="e4f5fe9a">
              Och vad är den rätta livsstilen, den som gör att vi kan leva
              ett långt och lyckligt liv, fritt från faror och hälsorisker?
              Kan politiska beslut ge förutsättningar för rätt livsstil, och
              vad är rätt politik nu och framöver? Det som är rätt i dag kan
              vara fullständigt fel i morgon. Ska vi äta sexåtta brödskivor
              om dagen? Detta ville Socialstyrelsen för ett antal år sedan.
              Och nu hör jag röster som kan tänka sig att införa en fettskatt.
              Är det en sådan samhällsutveckling vi vill ha?
            </seg>
            <seg n="d4f1a1f4">
              Kan vi beskatta oss till ett lyckligare liv? Kan vi förbjuda
              fram ett lyckligare och bättre liv? Nej, säger vi. Det behövs
              ibland annat än förbud för att nå fram.
            </seg>
            <seg n="0a85448b">
              Fru talman! Visst är det så att utbildning, information och annat
              preventivt arbete fått alltfler att inse tobakens hälsorisker
              och att förändra sitt livsmönster. Vi menar att det är viktigt
              att inse tobakens och rökningens medicinska risker i alla sammanhang,
              inte bara i de miljöer som nu förbudslagstiftningen kommer att
              omfatta utan även i exempelvis hemmiljöer och i andra livssituationer
              som vid graviditet. Här kan man rimligen inte komma fram med förbudslagstiftning
              utan endast med upplysning och information som sker kontinuerligt,
              lokalt förankrad inom exempelvis sjukvården, mödravården, barnavården,
              skolorna och varför inte på krogarna.
            </seg>
            <seg n="5b1dab27">
              I regeringens förslag syns nu mycket lite av detta viktiga preventiva
              arbete och frivillighetens inslag, där den enskilde kan få ökad
              förståelse och inser vikten av att ta ansvar inte bara för sig
              själv utan även för andra. Det är dessa verktyg vi behöver förstärka
              inte förbuden.
            </seg>
            <seg n="e1e90ddc">
              Vi tycker alltså att det nu föreliggande förslaget i alldeles
              för stor utsträckning förlitar sig på förbud och bortser från
              människors möjlighet, förmåga och vilja att ta eget ansvar för
              att minimera rökningen och dess skadeverkningar.
            </seg>
            <seg n="e0395615">
              Men fru talman, här känner jag igen socialdemokratin. Man vågar
              inte driva en politik som är utvecklande för människors eget ansvarstagande.
            </seg>
            <seg n="c9f20591">
              Jag vill härmed peka på den stora skillnaden mellan oss och Socialdemokraterna.
              Vi tror på människors förmåga att under frihet vara beredda att
              ta ansvar. Detta kan aldrig växa fram med en förbudspolitik som
              tar bort möjlighet till frihet och därmed det egna ansvarstagandet.
              Politiken kan inte och får inte ersätta människors egen förmåga
              och möjlighet att ta eget ansvar för sina liv och undvika att
              skada andra.
            </seg>
            <seg n="ad8b1d0b">
              Därför, fru talman, vill vi avslå denna förbudslagstiftning,
              och jag yrkar återigen bifall till reservation 1.
            </seg>
          </u>
          <note type="speaker" n="21e8066d">
            Anf. 114 GABRIEL ROMANUS (fp):
          </note>
          <u who="Q724410" xml:id="i-5da8ee1f2bba8260-0" n="d5293c7b">
            <seg n="bac3939f">
              Fru talman! Om riksdagen bifaller förslaget om rökfria serveringsmiljöer
              är det en stor dag för det svenska folkhälsoarbetet. Det innebär
              bland annat att hotell- och restauranganställda äntligen får den
              rätt till en rökfri arbetsmiljö som är så självklar för de flesta
              yrkeskategorier i vårt samhälle.
            </seg>
            <seg n="b2c7828d">
              Man kan inte säga att Sverige har varit något föregångsland i
              detta avseende. I USA är det flera delstater som länge har haft
              lagstiftning om rökfri restaurangmiljö. För att bara nämna ett
              exempel kan jag nämna New York, som ju onekligen erbjuder en ganska
              livlig krogmiljö. Där var det så att man så småningom fick både
              rökfria restauranger och rökfria barer. Under det första året
              efter att man hade fått det ökade sysselsättningen i restaurangnäringen
              med 10 000 personer och omsättningen med 8,7 %. Det innebär ju
              att farhågorna för att det här skulle vara något farligt för krognäringen,
              som en del naturligtvis har hyst, kan vi nog vara ganska lugna
              för är obefogade.
            </seg>
            <seg n="fcd27412">
              Vi är inte ens föregångare i Europa i det här avseendet. Irland,
              som är rätt uppmärksammat för sin pubkultur och sin restaurangbransch,
              införde ganska nyligen en lag om rökfria restaurangmiljöer, och
              den hade stöd av ungefär 80 % av de tillfrågade i undersökningar.
              Även bland rökarna var det en majoritet på 61 %. Nu annonserar
              enligt uppgift Dublins pubägare att stämningen på pubarna har
              blivit ännu bättre sedan det blev rökfritt föga förvånande, men
              intressant.
            </seg>
            <seg n="66b24c7d">
              Det här är också en stor dag för alla oss som gillar god mat
              och dryck. Vi vet ju alla att det är ganska dyrt att gå på restaurang,
              och då är det ju trevligt om man känner att maten smakar mat och
              inte tobak, och kanske även dryckerna smakar det de är avsedda
              att smaka.
            </seg>
            <seg n="d51491c7">
              Det här kan man inte uppnå genom bara information. Det vet vi.
              Likaväl som det finns restaurangägare som vill locka med rökfri
              miljö finns det också de som faktiskt inte har kraft att införa
              rökfritt, och då blir det så, både för personalen och för dem
              som vill gå ut och äta i ett sällskap där det röks eller sitta
              vid bordet intill där det röks, att de inte får denna frihet,
              rökfriheten.
            </seg>
            <seg n="24b335c8">
              Utöver det mänskliga lidande som rökningen åstadkommer, som naturligtvis
              är det viktigaste, är också rökningen en ekonomisk fråga. Den
              kostar landstingen, kommunerna och sjukförsäkringen miljarder.
              Också staten och näringslivet åsamkas dryga kostnader av rökningen.
              Folkhälsoinstitutet har beräknat kostnaden till 26 miljarder om
              året, men säger själv i sin redovisning att det här förmodligen
              är en ganska stor underskattning av de verkliga kostnaderna. En
              studie i York visade att genom en 40-procentig minskning av rökningen
              skulle ungefär 150 000 nya arbeten skapas. Det här har alltså
              även ekonomiska aspekter.
            </seg>
            <seg n="7962c35c">
              Rökare betalar naturligtvis skatt. Det brukar man ibland åberopa
              som att rökarna betalar för sig. Nu är det inte så, utan en studie
              visar att icke-rökarna subventionerar rökarna med i snitt 1,2
              miljoner per individ i sjukvårdskostnader. Rökningen står för
              mellan 8 och 10 % av hälsoförlusterna i Sverige om man räknar
              med den så kallade DALY-metoden, alltså förlorade livsår. Bara
              den passiva rökningen, som vi kan förhindra en stor del av genom
              den här lagen, åstadkommer ungefär 500 dödsfall per år, alltså
              samma storleksordning som hela trafikdödligheten.
            </seg>
            <seg n="f10e5dc3">
              Med den här lagen kan man också räkna med att risken att unga
              blir beroende av rök minskar i och med att kaféer och konditorier,
              där de tillbringar en stor del av sin tid, blir rökfria. Det minskar
              naturligtvis också risken för återfall hos dem som har slutat
              att röka.
            </seg>
            <seg n="57611371">
              Jag är inte orolig för att den här lagen skulle ha bristande
              förankring hos allmänheten, men jag tycker ändå att det är viktigt
              att den som många reformer genomförs stegvis. Därför stöder vi
              regeringens förslag om en möjlighet att på restaurangerna införa
              rökrum som inte ska ha någon servering, men dit de gäster som
              så vill kan dra sig tillbaka och röka en cigarett efter maten.
            </seg>
            <seg n="790f0de6">
              I fråga om en detalj tycker vi att man bör ha ett något mjukare
              handlag än regeringen har visat. Regeringen säger att man inte
              får ta med sig någonting in i det här rökrummet, inte ens en kopp
              kaffe, som ju för många är en viktig kombination med den där cigaretten
              efter maten. Vi tycker att det borde vara möjligt att göra det,
              och vi föreslår en teknisk lösning som regeringen faktiskt hade
              valt i lagrådsremissen, nämligen att man inte skriver om detta
              i lagen utan att det får överlåtas till myndighetstillämpningen.
            </seg>
            <seg n="d77735eb">
              Jag kan nämna att i det företag där jag jobbat ett antal år införde
              vi rökfritt i lunchrummet. Då införde vi just ett rökrum intill
              dit man kunde ta med sig kaffekoppen. Jag tror att det bidrog
              till att den reformen togs emot väl i det företaget. De anställda
              där var inte konstigare än andra människor.
            </seg>
            <seg n="07fb9334">
              Det är klart att information mot tobak i stor utsträckning är
              en fråga för landsting, kommuner och frivilliga organisationer.
              Men det behövs också en kraftfull ledning. Folkhälsoinstitutet,
              som är vårt nationella institut som ska arbeta förebyggande för
              bättre folkhälsa, har haft ett mycket kraftfullt arbetslag som
              har gått i spetsen för kampen mot tobaken.
            </seg>
            <seg n="03931bb5">
              Men efter den tanklösa och principlösa omorganisation av Folkhälsoinstitutet
              som gjordes nyligen har man nu luddat till det här. Man talar,
              som utskottet citerar, om att tobaksinformationen ska vara integrerad
              med övrigt folkhälsoarbete och utgå från ett generellt folkhälsoperspektiv,
              vad det nu betyder. Jag tycker att man kan konstatera att det
              dunkelt sagda förmodligen också är det dunkelt tänkta i det här
              sammanhanget.
            </seg>
            <seg n="dea745b3">
              Jag ska samtidigt be att få instämma i det särskilda yttrande
              som finns i betänkandet. Mitt namn står inte med. Det är ju så
              att man inte alltid vet vad som står i särskilda yttranden. Men
              det är sant som sägs där av Kerstin-Maria Stalin och Annika Qarlsson
              att det är viktigt att det tobakspreventiva arbetet även i framtiden
              ges tillräckliga resurser. Vi får väl var och en på sitt håll
              arbeta för att det skapas sådana resurser även i kommande budgetar.
              Vi får hoppas att vi kan få med oss våra vänner på detta.
            </seg>
            <seg n="1ec42445">
              Fru talman! Jag ska be att få yrka bifall till reservationerna
              3 och 4. Jag stöder även reservation 6, där mitt namn finns med,
              utan att formellt yrka bifall till den. I övrigt vill jag ansluta
              mig till propositionens huvudlinje.
            </seg>
          </u>
          <note type="speaker" n="dd5db6e9">
            Anf. 115 ULRIK LINDGREN (kd):
          </note>
          <u who="Q5956278" xml:id="i-ca6093b18e7a9da3-0" n="e70adf27">
            <seg n="81dc8c75">
              Fru talman! Kristdemokraterna anser att vi ska införa ett förbud
              mot rökning i serveringsmiljöer och yrkar sålunda bifall till
              socialutskottets förslag till förbud mot rökning i restauranger
              och andra serveringsställen från den 1 juni 2005.
            </seg>
            <seg n="b192a187">
              Vi måste var och en ta ansvar och även ta kollektivt ansvar,
              tycker jag, för den stora kunskapsmassa vi har om rökningens skadliga
              konsekvenser de skadliga konsekvenserna för den som röker och
              för den som inte röker. Vi måste ta ansvar genom att också vidta
              lämpliga åtgärder.
            </seg>
            <seg n="83015114">
              En sådan lämplig åtgärd tycker vi är rökförbud i serveringsmiljöer.
            </seg>
            <seg n="019b0312">
              Argumenten för detta är väl kända, men de tål att upprepas. Vi
              vet att passiv rökning är en hälsorisk. En grupp som i synnerhet
              är utsatt för passiv rökning är personalen på krogar, restauranger,
              kaféer med flera ställen. Vi vet också att det enskilt värsta
              giftet som vi blir utsatta för i vår miljö och som i synnerhet
              personal i restaurangmiljö blir utsatt för är tobaksrök. Rimligen
              kan vi bara dra en slutsats av detta, nämligen att ta bort tobaksröken,
              åtminstone från arbetsmiljön.
            </seg>
            <seg n="6622fd33">
              Carl-Axel Johansson inledde med att det är vars och ens ansvar
              att välja att röka eller inte. Det är naturligtvis rätt. Vi har
              alla, var och en, att besluta. Men när det drabbar andra i så
              stor utsträckning som det är fråga om i de här miljöerna är det
              rimligen inte bara mitt eget val som ska gälla.
            </seg>
            <seg n="efc9cda9">
              Det räcker egentligen med detta enda argument, men mer kan anföras.
              Det här tycker jag är ett steg till i en långsiktig strategi för
              att driva tillbaka tobaksbruket. Vi har tagit viktiga steg tidigare,
              som rökfria sjukhusmiljöer och rökfria flyg- och tågresor. Det
              här beslutet blir en brygga till för att komma vidare i att minska
              tobaksbruket, göra det ute, omodernt, otrendigt.
            </seg>
            <seg n="c425786a">
              Nästa naturliga steg kan kanske bli att ta bort även det rökrum
              som tillåts i dagens förslag till beslut.
            </seg>
            <seg n="a8c9c36b">
              Vidare kan det anföras att även icke-rökande restaurangbesökare
              blir utsatta för passiv rökning. Varför ska de utsättas för det?
            </seg>
            <seg n="ad8ec5d6">
              Där tobaksröken ligger tät är det svårt eller omöjligt att vistas
              för ett stort antal människor, inte minst våra allergiker.
            </seg>
            <seg n="2c10d2f8">
              Ju fler miljöer som är rökfria, desto bättre även för rökarna.
              De får en stödjande miljö för att kunna hitta en väg ut ur tobaksberoendet.
            </seg>
            <seg n="7a4ac52d">
              Det enda argument mot ett rökförbud som jag kan se skulle möjligen
              vara att det har bristande folklig förankring, att folk helt enkelt
              skulle strunta i förbudet i sådan omfattning att förbudet skulle
              bli verkningslöst. Men jag är övertygad om att medvetenheten hos
              folk i allmänhet är hög om riskerna och att förståelsen och stödet
              därmed också är högt för rökförbudet.
            </seg>
            <seg n="dc2d5307">
              Jag anser att alla vi som uppträder som opinionsbildare har ett
              ansvar för att tala positivt om detta förbud, gärna i frihets-
              och möjlighetstermer: frihet att få gå på restaurang utan att
              hosta sig igenom maten eller ölen.
            </seg>
            <seg n="fa704ee0">
              Jag hade själv förmånen att i april prova Irlands radikala rökförbud
              som infördes den 1 april. Det är betydligt radikalare än vårt
              förslag till rökförbud. Trivselfaktorn var, precis som Gabriel
              Romanus var inne på, rejält förhöjd på puben av att den inte var
              fylld av tobaksrök.
            </seg>
            <seg n="d56e6b52">
              Det blir en frihet för allergiker att kunna gå på krog. Det blir
              möjligheter för barnfamiljer som inte har funnits tidigare. Det
              blir därmed också nya möjligheter för restaurangbranschen att
              få nya kunder sagt apropå eventuell oro hos branschen för de ekonomiska
              konsekvenserna av rökförbudet.
            </seg>
            <seg n="80d1075c">
              Det finns också mycket positivt stöd för opinionen och branschen
              om det möjliga i förbudet. Det finns även goda exempel från det
              nämnda Irland, från USA, Kanada och Australien om positiva effekter
              på personalens hälsa. Den är radikalt förändrad, kan man rapportera
              från flera håll. De ekonomiska effekterna på branschen är också
              positiva.
            </seg>
            <seg n="5b01c750">
              Det finns säkert någon som kan peka på något enstaka negativt
              exempel, men det dominerande är att serveringar går lika bra eller
              bättre. Och stödet för ett förbud växer kraftfullt bland personalen,
              arbetsgivarna och allmänheten efter genomfört förbud.
            </seg>
            <seg n="f29e3f19">
              De svenska arbetsgivarna har också i en Temoundersökning fått
              klart för sig att det är ingen risk ekonomiskt sett i fråga om
              kunderna. Två tredjedelar av dem som tillfrågades avser inte att
              göra någon förändring i sin besöksfrekvens på krog, och 28 % kommer
              till och med att gå oftare på restaurang.
            </seg>
            <seg n="81e53eb7">
              Trots tilltron till folkets stöd för förslaget om rökbefrielse
              är det viktigt att förberedelsetiden fram till den 1 juni nästa
              år används väl, det vill säga att det bedrivs opinionsarbete,
              att personalen får rökslutarstöd och att branschen så mycket som
              möjligt medverkar positivt i processen. Som vi känner till tar
              Folkhälsoinstitutets 90 miljoner som har funnits till arbetet
              mot tobaksbruket slut vid kommande årsskifte. Det måste rimligen
              bli någon form av fortsättning på de insatserna även efter årsskiftet,
              liksom också insatserna från olika frivilligorganisationer.
            </seg>
            <seg n="a612e394">
              Frågan är naturlig i dag: Vad säger regeringspartiet med sina
              koalitionspartner? Blir det något fortsatt stöd för införandet
              även efter årsskiftet?
            </seg>
            <seg n="85658762">
              Fru talman! I Kristdemokraternas, Moderaternas, Centerpartiets
              och Folkpartiets gemensamma reservation nr 6 talar vi för att
              nikotinersättningsmedel borde kunna säljas på samma ställen som
              tobaksvaror inte bara på apotek. Det är också ett sätt att stödja
              ett rökfriare Sverige och underlätta införandet av förbudet den
              1 juni nästa år.
            </seg>
            <seg n="1a8cc5c5">
              Kristdemokraterna lyfter också i en motion och i betänkandet
              fram snusets betydelse. Tobaksbranschen har säkerligen en längre
              tid begripit att det kommer ett förbud mot tobaksrökningen i serveringsmiljöer.
              Vad ska då branschen göra för kompenserande insatser för att hålla
              kvar sina kunder? Jo, de ska se till att tobakskonsumenterna fastnar
              i snuskonsumtion i stället. Beroendet blir minst lika starkt med
              snus som med cigaretter, kan många vittna om. Sålunda kan vi iaktta
              en intensifierad marknadsföring av snuset.
            </seg>
            <seg n="af04ed04">
              Fru talman! Jag står bakom alla våra reservationer, men jag begränsar
              mig till att yrka bifall till vår reservation nr 8. I den reservationen
              och i vår motion talar vi för behovet av snusforskning. Det är
              otillräckligt känt vilka hälsoeffekterna är av snuset. Det är
              inte alls lika genomforskat som cigarettrökandet. Majoriteten
              halkar förbi snusfrågan för lättvindigt tycker vi i betänkandet
              genom att säga att något initiativ i riksdagen mot snuset inte
              behövs eftersom Folkhälsoinstitutet finns och ska stödja forskningen
              om hälsoeffekterna av snuset. Men Folkhälsoinstitutet har inga
              pengar för att stödja forskningen. Varför kan majoriteten inte
              tala för vikten av att vi också får forskning om snusets hälsoeffekter?
            </seg>
          </u>
          <note type="speaker" n="6ed8f29b">
            Anf. 116 CARL-AXEL JOHANSSON (m) replik:
          </note>
          <u who="unknown" xml:id="i-4ad6015e51cab7be-1" n="459ba9b0">
            <seg n="c32e67c8">
              Fru talman! Jag skulle vilja föra fram ett klargörande. Vi delar
              uppfattningen att tobaken är farlig. Vi delar uppfattningen att
              den är skadlig.
            </seg>
            <seg n="40f65f99">
              Jag vill här klara ut vad vi menar i fråga om förbudslagstiftningen.
              Med en förbudslagstiftning undanröjer man människors möjligheter
              att ta ansvar för sin egen hälsa. Det är därför jag begärde replik.
              Ulrik Lindgren stannade i sitt citat där. Men jag sade även andras
              hälsa. De får möjlighet att ta ansvar för sin egen men även andras
              hälsa och icke utsätta någon ofrivilligt för rök. En förbudslagstiftning
              riskerar att underminera detta.
            </seg>
            <seg n="53842780">
              Vidare uttryckte Ulrik Lindgren en farhåga över att kommande
              förbudslagstiftning kanske inte är tillräckligt förankrad och
              att det ändå kommer att rökas friskt på krogarna. Därför skulle
              det vara viktigt att anta förbudslagstiftningen nu. Tänk, jag
              tror precis tvärtom. Vårt parti är det enda parti som opponerar
              sig. Övriga riksdagspartier är för. Jag tror faktiskt att förbudslagstiftningen
              har en förankring. Just därför tror jag inte att den behövs. Om
              folk med insikt får möjligheter att ta ansvar för sin egen och
              andras hälsa jobbar man successivt in rökfria miljöer men med
              bättre acceptans.
            </seg>
          </u>
          <note type="speaker" n="bbce3508">
            Anf. 117 ULRIK LINDGREN (kd) replik:
          </note>
          <u who="Q5956278" xml:id="i-ca6093b18e7a9da3-1" n="e70adf27">
            <seg n="3043fea9">
              Fru talman! Jag tar givetvis för givet att Carl-Axel delar allas
              syn på tobaksrökningens hälsovådliga konsekvenser. Men sedan skiljer
              vi oss åt i valet av åtgärd och aktivitet. Carl-Axel Johansson
              tar i aningen när han säger att förbud skulle undanröja möjligheten
              för individen att ta eget ansvar. I min världsbild kommer förbudet
              att understödja möjligheten för den enskilde att ta ställning.
              Det måste vara tillåtet för oss att på olika sätt påverka och
              bedriva opinionsarbete. En sådan påverkanskraft som vi kan använda
              oss av är att i olika miljöer förbjuda rökning. Det gäller särskilt
              i det här fallet eftersom det i så hög grad drabbar den som inte
              själv har valt att röka. Vi har gjort sådana naturliga val tidigare
              vad gäller tåg, sjukhus med mera. Alla har accepterat att det
              är rimligt att ha ett förbud i dessa sammanhang därför att andra
              inte ska drabbas. På samma sätt är jag övertygad om att det kommer
              att bli naturligt för folk att acceptera ett förbud även vad gäller
              arbetsmiljö.
            </seg>
            <seg n="e3a88a2b">
              Jag tror att detta är väl förankrat. Men det kan tänkas som Carl-Axel
              Johansson antyder att det blir några som kommer att obstruera
              på olika sätt. Därför är det viktigt med vidare insatser. Man
              kan aldrig slå sig till ro med ett visst opinionsläge och tro
              att det varar. Jag är övertygad om att det är viktigt med insatser
              även efter den 1 januari nästa år när pengarna ser ut att vara
              slut för Folkhälsoinstitutet.
            </seg>
          </u>
          <note type="speaker" n="b5e7f79c">
            Anf. 118 CARL-AXEL JOHANSSON (m) replik:
          </note>
          <u who="unknown" xml:id="i-4ad6015e51cab7be-2" n="459ba9b0">
            <seg n="284d8f3d">
              Fru talman! Det var inte jag som antydde att man skulle obstruera,
              Ulrik Lindgren. Det var faktiskt Ulrik Lindgren själv som antydde
              att detta kunde ske, och det var därför det var viktigt med förbudet.
              Det var där jag sade att jag tror att det är precis tvärtom. Därför
              tror jag att med ökad information och folks möjligheter till eget
              ansvar kommer man att uppnå det vi står bakom, nämligen regeringens
              mål år 2014 men på frivillighetens väg.
            </seg>
            <seg n="3dfb0eeb">
              Dessutom menar jag att vi når andra miljöer än enbart krogmiljöer.
              Vi når hemmiljöer; vi når andra livssituationer, till exempel
              rökning under graviditet. Det finns säkert fler, men det var några
              exempel.
            </seg>
          </u>
          <note type="speaker" n="e76480a9">
            Anf. 119 ULRIK LINDGREN (kd) replik:
          </note>
          <u who="Q5956278" xml:id="i-74ba42451aa0085f-0" n="e70adf27" next="i-09ce2338d373035a-0">
            <seg n="41a5f33f">
              Fru talman! Okej för det, Carl-Axel Johansson. Du ser positivt
              på den folkliga förankringen det gör jag också i grunden och människors
              vilja att ta ansvar för att det ska bli ett minskat tobaksbruk,
              som det har blivit under en följd av år i Sverige. Jag menar bestämt
              att det ena inte behöver utesluta det andra. Information har sin
              del, och hjälpen i sammanhanget med förbud mot tobaksrökning har
              sin del. Båda kommer att ha sin plats.
            </seg>
          </u>
          <note n="0ed7eb03">
            Anf. 120 GUNILLA WAHLÉN (v):
          </note>
          <u who="Q5956278" xml:id="i-09ce2338d373035a-0" n="e70adf27" prev="i-74ba42451aa0085f-0">
            <seg n="eed7654a">
              Fru talman! Rökning ombord på denna flygning till Helsingfors
              är inte tillåten.
            </seg>
            <seg n="5385298a">
              Vi vill påminna om att alla SJ-tåg numera är rökfria.
            </seg>
            <seg n="ec84b71a">
              Det är sådant vi hör när vi ska ut och resa. Tunnelbanor, järnvägsstationer
              och bussar är numera helt rökfria.
            </seg>
            <seg n="8e16d5e6">
              Minns ni tågens gamla rökkupéer? Minns ni hur det var att sitta
              på bussen när de satt och rökte längst bak? Jag tror inte att
              det är många som vill ha den tiden tillbaka.
            </seg>
            <seg n="3bb4303d">
              Hur ser det ut på perrongen när tåget gör uppehåll eller när
              flygpassagerarna efter flera timmars resa äntligen når resmålet?
              Ja, inte drar passagerarna, springande i horder likt Egyptens
              gräshoppor, ut mot utgångar och rökrum för att ta igen förlorade
              cigaretter. Nej, det står någon enstaka på perrongen eller i rökrummet
              på flygplatsen och röker. Alla blir vinnare när rökfria miljöer
              införs. Men framför allt är det personalen som blir befriad från
              en rökig arbetsmiljö.
            </seg>
            <seg n="3d78c3b0">
              Själv började jag, likt många andra av mina arbetskamrater, så
              smått att röka i sköljen som nittonåring på min första arbetsplats
              på ett sjukhus.
            </seg>
            <seg n="28e435d9">
              Som sjuksköterskeelev var jag tvungen att vistas med patienterna
              i rökrummet på Beckomberga. Det var ju där jag skulle få tillfälle
              att lyssna på och prata med patienterna. Det var många timmar
              som man tillbringade i rökrummet där. Jag var till och med som
              narkossköterskeelev på thoraxoperation, alltså där man opererar
              hjärta och lungor, med om att vi hade rökrum och rökte där och
              att somliga läkare kom in i operationssalen med en cigarett i
              handen.
            </seg>
            <seg n="5e4af79e">
              I mitt hemlän Västernorrland införde vi rökförbud för 16 år sedan
              Rökfritt landsting. Visst var det oro, och visst gav det arga
              protester. Men i dag är det helt självklart att ingen röker i
              vårdrum, på sjukhus, på vårdcentraler, i skolor, under konferenser
              och i sammanträdesrum. Numer utsätts inte sjuksköterskor, butikspersonal,
              lärare, chaufförer och frisörer för passiv rökning från arbetskamrater
              eller allmänhet.
            </seg>
            <seg n="1a09d0eb">
              Fru talman! Det är bevisat att passiv rökning är ett hälsoproblem
              och kan ge allvarliga sjukdomar. Rökning är en av de mest avgörande
              faktorerna för att öka livslängden, förbättra hälsan och förebygga
              en ny hjärtinfarkt.
            </seg>
            <seg n="1ae06838">
              Tyvärr är unga kvinnor en stor del av dem som börjar röka. På
              restauranger, kaféer och hotell arbetar företrädesvis unga personer,
              och många av dem är just unga kvinnor. Denna personal kan inte
              skydda sig mot passiv rökning, inte ens gravida kvinnor.
            </seg>
            <seg n="9b57aed3">
              Kaféer är en miljö som ungdomar gärna söker sig till efter skoldagen,
              och där är det lätt att ta sitt första bloss. Vi föreslår i betänkandet
              att det inte ska vara tillåtet att ta med sig sin kaffekopp in
              i rökrummet på kaféet eller i restaurangen. Jag ser två starka
              skäl till det. Ett är att personalen inte tvingas att återkommande
              hämta disk och rengöra borden i rökrummet när det sitter rökare
              där. Rökaren själv kommer också att tillbringa betydligt kortare
              tid i rökrummet, och det ser jag som betydelsefullt just för ungdomar
              på ett kafé. Om man kan ta med sig kaffekoppen in följer de icke-rökande
              kamraterna med in i rökrummet och sitter där hela eftermiddagen.
            </seg>
            <seg n="9915015f">
              Kom ihåg att inget kafé och ingen restaurang i och med detta
              beslut är tvungen att inrätta ett rökrum. Man kan ha hela kaféet
              eller restaurangen helt rökfri.
            </seg>
            <seg n="ce2afd91">
              Det har gjorts studier före och efter rökstopp i olika miljöer,
              och där har man funnit att besvär hos personalen som huvudvärk,
              ögonbesvär och trötthet har minskat.
            </seg>
            <seg n="0cbe8fcb">
              Fru talman! Inom WHO, Världshälsoorganisationen, har man antagit
              en global ramkonvention för tobakskontroll. Den antogs för ett
              år sedan, och Sverige har undertecknat denna konvention.
            </seg>
            <seg n="975f223b">
              Nu är det dags att gå vidare och skapa fler rökfria zoner. Gravida,
              barn, tonåringar, småbarnsföräldrar, allergiker och allmänhet
              ska få bättre tillgång till en helt rökfri vardag.
            </seg>
            <seg n="e9d86b07">
              Vänsterpartiet har i en motion föreslagit att alla offentliga
              miljöer ska granskas för att se vilka förutsättningar det finns
              att skapa rökfria områden. Sådana områden kan vara lekplatser,
              utomhusbad, anlagda parker, sommarfestivaler och områden som ska
              vara tillgängliga för särskilt barn och ungdomar, men även för
              oss som vill ta en promenad för att njuta av naturen i parken.
            </seg>
            <seg n="f212be26">
              Det finns även en diskussion om huruvida nikotinersättningsmedel
              ska säljas i vanliga affärer. Nikotintuggummi är inte ett vanligt
              tuggummi, utan det är ett nikotinersättningsmedel som är en del
              av en metod att sluta röka. I vanliga butiker kan man inte få
              de råd och det stöd man kan behöva för att lyckas i sina rökstoppsplaner.
              Risken finns även att gravida inte tänker på att nikotinplåster
              och nikotintuggummi inte ska vara det första alternativet då de
              vill sluta röka. Plåstret innehåller faktiskt nikotin, och det
              är skadligt för fostret.
            </seg>
            <seg n="95229e5d">
              Det finns även åldersgränser för försäljning av nikotin, och
              risken är stor att ungdomar köper tuggummi i stället för cigaretter.
              Många butiker har redan i dag svårt att hålla åldersgränser för
              cigaretter och alkohol. Ett paket nikotinplåster eller nikotintuggummi
              kan lätt slinka med när kunden handlar. Det kan också vara ett
              sätt för ungdomar att tugga tuggummi i stället för att köpa cigaretter
              och snus.
            </seg>
            <seg n="b88f2725">
              Fru talman! Det är lättare att inte börja röka och snusa än att
              sluta. Därför är det angeläget att blivande föräldrar och föräldrar
              får kunskap och insikt om rökningens skadliga effekter så att
              de känner sig motiverade att skydda barnen mot passiv rökning.
              Studier har visat att i miljöer där man har rökt fastnar nikotinet
              i väggar, möbler och mattor, och det frigörs och finns i inandningsluften
              så att barn som vistas där får nikotin i urinen fast varken föräldrar
              eller barn röker.
            </seg>
            <seg n="c64c0280">
              Föräldrar och vuxna som har kunskap och förstår vikten av att
              inte börja eller att sluta röka och som kan berätta för sin omgivning
              gör att vi kan få fler rökfria miljöer för alla och att problemet
              inte uppstår om det ska vara förbud eller inte. Man har sett utvecklingen
              när det gäller landsting som inför regler, att det går mycket
              snabbare att sluta röka och personalen motiveras att gå rökavvänjningskurser.
            </seg>
            <seg n="37dfdefd">
              Fru talman! Jag vill yrka bifall till vår reservation 2.
            </seg>
          </u>
          <note type="speaker" n="4093bedc">
            Anf. 121 GABRIEL ROMANUS (fp) replik:
          </note>
          <u who="Q724410" xml:id="i-5da8ee1f2bba8260-1" n="d5293c7b">
            <seg n="53817576">
              Fru talman! Det kan tyckas vara väl detaljinriktat att i riksdagen
              diskutera om man ska få ta med sig en kaffekopp in i rökrummet.
              Det är precis det vi har tyckt, och därför har vi sagt att den
              frågan borde kunna överlämnas till tillämpningen av den här lagen
              i stället för att stå som en särskild paragraf i lagen. Därför
              har vi föreslagit en lösning som fanns i regeringens första förslag
              till Lagrådet.
            </seg>
            <seg n="9de90aa5">
              Det är klart att det kan visa sig att det blir nackdelar av detta.
              Jag tror inte det, och jag bygger det på en viss erfarenhet, som
              jag nämnde. Personalen måste ju någon gång vistas i detta rökrum,
              om inte annat för att städa och ta ut askkoppar och liknande.
              Om de då fick ta ut en eller annan kaffekopp skulle det väl inte
              vara hela världen. Men om det skulle visa sig vara nackdelar kan
              man ändra på det med det förslag vi har.
            </seg>
            <seg n="5035b178">
              Det är mycket möjligt att det senare blir så, som Ulrik Lindgren
              var inne på, att nästa steg är att helt och hållet ta bort rökrummen,
              om det visar sig att de inte är viktiga eller att det inte finns
              något större behov av dem, och man kan vara mogen för att ta ytterligare
              ett steg. Jag tror inte att det är så dumt, även om rökarna är
              en minoritet i vårt samhälle i dag, att visa ett mjukare handlag,
              en viss förståelse för att detta av en del kan uppfattas som en
              frihetsinskränkning. Det skulle man kunna göra med vårt förslag.
            </seg>
            <seg n="36001326">
              Det betyder inte att jag är negativ till lagens huvudlinje. Tvärtom
              tror jag att det är viktigt att vi fattar beslut om rökfria miljöer.
              Men här var det inte frågan om en rökfri miljö, utan frågan om
              den ska vara kaffefri.
            </seg>
          </u>
          <note n="154f5357" type="speaker">
            Anf. 122 GUNILLA WAHLÉN (v) replik:
          </note>
          <u who="Q4990084" xml:id="i-d0832a99b718e5a6-0" n="530fe1e5">
            <seg n="4e31a22e"/>
            <seg n="db7cfcbe">
              Fru talman! Jag tycker att det är alldeles utmärkt att vi är
              ett i stort sett enigt utskott i fråga om vikten och värdet av
              detta betänkande och att lagen ska träda i kraft nästa sommar,
              att det är det som är det avgörande och det viktigaste i detta
              beslut.
            </seg>
            <seg n="15ac8dc0">
              När det gäller om man ska få ta in kaffekopp eller någonting
              annat i rökrummet anförde jag några skäl mot det. Om man är på
              en restaurang är man en gäst som när man har ätit middag tar med
              sig sin kaffekopp in i rökrummet och sitter där. Sedan kommer
              andra gäster in, och man går ut. Då räknar jag med att det är
              personalens arbetsuppgift att ta ut det som jag har lämnat efter
              mig. I en personalmatsal finns det helt andra regler. Där ska
              man plocka upp efter sig och ta med koppen ut. Annars blir det
              diskussion på personalmötet om att man inte plockar ut koppen
              och att det inte finns personal som gör det. Det innebär att det
              i en miljö som en lunchrestaurang är lättare att få folk att ta
              med sig sina grejer ut. Men på en restaurang förväntar man sig
              att det är personalen som plockar ut det. Då måste de gå in där
              regelbundet, i den extremt rökiga miljön, för att hämta det. Det
              kan vara de gravida kvinnorna, som jag pratade om, som måste gå
              in där.
            </seg>
            <seg n="d240d167">
              Jag tog också upp den del som gällde ungdomarna och kaféerna,
              att risken är stor att de går just till rökrummet på kaféet. Man
              har ju rätt att gå in där även om man inte är rökare. Då sitter
              man där med koppen hela eftermiddagen. Har man inte koppen med
              sig går man ut när man har rökt sin cigarett. Plågan verkar inte
              vara så stor på vare sig flyg eller tåg. Man rusar ju inte ut
              på perrongen därför att man inte har fått röka under en timme
              på tåget innan det har kommit till järnvägsstationen.
            </seg>
          </u>
          <note type="speaker" n="b43a24e6">
            Anf. 123 GABRIEL ROMANUS (fp) replik:
          </note>
          <u who="Q724410" xml:id="i-5da8ee1f2bba8260-2" n="d5293c7b">
            <seg n="1bf58a77">
              Fru talman! Vi tycker att det här hör till detaljer som man kan
              överlåta åt myndigheter och naturligtvis också restaurangägarna
              när det gäller tillämpningen. Skulle det visa sig att det blir
              olägenheter kan man inskränka det, men det behöver inte stå i
              lagen.
            </seg>
          </u>
          <note n="09a60909" type="speaker">
            Anf. 124 GUNILLA WAHLÉN (v) replik:
          </note>
          <u who="Q4990084" xml:id="i-d0832a99b718e5a6-1" n="530fe1e5">
            <seg n="4e31a22e"/>
            <seg n="df0a9313">
              Fru talman! Jo, skälet till att det är viktigt att det står i
              lagen är att det faktiskt blir genomfört, att det går mycket snabbare
              och att reglerna då är helt klara.
            </seg>
            <seg n="82020e4d">
              Gabriel Romanus, som har varit på Irland! Hur ser det ut där?
              Får man ta med sig koppen in i rökrummet? Finns det något rökrum
              på restaurangerna?
            </seg>
          </u>
          <note type="speaker" n="6c0273bf">
            Anf. 125 ANNIKA QARLSSON (c):
          </note>
          <u who="Q4769498" xml:id="i-5c72be93bc1d0166-0" n="1483b6dd">
            <seg n="7b8b0637">
              Fru talman! Äntligen ska vi få rätt till rökfria restauranger,
              pubar och kaféer, och äntligen ska en stor yrkesgrupp få samma
              rätt till rökfri arbetsmiljö som alla andra har haft i tio år.
            </seg>
            <seg n="50d20723">
              Att reglera i lag är alltid ett stort steg. En självklar önskan
              hade naturligtvis varit att det hade blivit rökfritt på frivillig
              väg, men mot rökfrihet finns krafter och stora pengar. Det finns
              en bransch som lever på att dess kunder blir beroende. Att kunderna
              dessutom blir sjuka och dör är en trist bieffekt.
            </seg>
            <seg n="b0cee02a">
              Cigaretter och snus är inte bara stora pengar för tobaksbranschen,
              utan det är också stora pengar för samhället. Beräkningar visar
              att det i Sverige handlar om en kostnad på 26 miljarder för sjukvård,
              produktionsbortfall och sjukskrivningar. 26 miljarder det är landstingens
              samlade underskott gånger sju. I USA finns det en beräkning av
              vad varje cigarettpaket skulle kosta om det skulle stå för sina
              egna kostnader. Där blev siffran 72 kr. Det hade varit rätt intressant
              att översätta det till svenska förutsättningar.
            </seg>
            <seg n="8d9dee00">
              Men vad håller jag nu på med när jag står här och gaggar om kostnader?
              Det är ju ett lagförslag om rökfria serveringsmiljöer vi ska diskutera.
            </seg>
            <seg n="02115cc7">
              Fru talman! För att genomföra och implementera lagförslaget finns
              en del förebyggande arbete som måste göras för att det ska få
              bästa möjliga utfall. Det är information till näringsidkare som
              berörs, personalen och allmänheten. Det är en bra tid att satsa
              på stöd till personalen när det gäller att sluta röka. Det är
              också en bra tidpunkt att ytterligare flytta fram positionerna
              för att allt färre ska bli nikotinister.
            </seg>
            <seg n="da5a1d54">
              Då kan man fundera på vem det är som ska göra det här. Är det
              statsrådet Morgan Johansson, eller är det socialutskottets majoritet,
              får vi väl begränsa oss till, som ska ordna det här? Eller vem
              är det?
            </seg>
            <seg n="4d9f4697">
              Vi har ett uppdrag som ligger på Statens folkhälsoinstitut som
              disponerar medel för olika förebyggande insatser mot tobak. Medlen
              används som stöd till organisationer som arbetar med tobaksprevention
              och metodutveckling. Det har varit ett projekt som nu har pågått
              under tre år där man har satsat tre gånger 20 miljoner. Man började
              2002.
            </seg>
            <seg n="f413d51e">
              Det började med ett litet problem, för det dröjde ända till november
              första året innan man fick direktiv om hur man skulle arbeta med
              de här pengarna. Därför har man flyttat fram projektets sluttid.
              Men nu kommer det rapporter om att det börjar darra. Ska de här
              pengarna verkligen komma som det är lovat?
            </seg>
            <seg n="058a418c">
              Diskussioner pågår i regeringen om att 17 miljoner ska dras tillbaka
              av de här satsningarna. Det innebär att allt arbete som är planerat
              och som är på gång runtom i landet tvingas avbrytas omedelbart.
              Det hade varit intressant att höra om statsrådet Morgan Johansson
              hade kunnat ge något lugnande besked i frågan, men eftersom han
              inte är här bollar jag frågan vidare till hans partikamrater.
            </seg>
            <seg n="111f203d">
              Det som också är av intresse är hur man ser på fortsättningen
              på det här arbetet. Det är många människor runtom i landet som
              är engagerade i detta arbete, och det behövs framförhållning för
              att det ska bli ett kontinuerligt bra arbete och för att man ska
              få förutsättningar att prestera goda resultat.
            </seg>
            <seg n="3f6cc078">
              Hur tänker majoriteten, som gemensamt ansvarar för budgeten?
              Blir det fortsatta satsningar på detta viktiga preventiva arbete?
              Det finns inga besked i betänkandet om satsningar för att man
              ska kunna göra ett bra förebyggande och informerande arbete för
              att implementera lagstiftningen på ett bra sätt. Det vore bra
              med svar på de frågorna. Därför har vi ett särskilt yttrande där
              vi poängterar just den biten. Det är också en viktig strategisk
              satsning när det gäller att flytta fram positionerna för att stärka
              folkhälsan och minska tobaksbolagens kundrekrytering. Nu ska jag
              återigen tillbaka till mitt gaggande om pengar och vad det kostar,
              för det här är väl använda pengar. Här kan man för miljoner spara
              miljarder.
            </seg>
            <seg n="6de5f763">
              Fru talman! Jag ska nu ta upp det allra tyngsta skälet till att
              man nu äntligen, tio år efter alla andra arbetsgrupper, ska släppa
              ut servitörer och kassapersonal och bartendrar ur dimmorna. Det
              handlar om det tyngsta skälet för det här lagförslaget. Det är
              inte mer än rätt att även personer i denna yrkeskategori själva
              ska få välja hur mycket tobaksrök de vill utsätta sig för. Centerpartiet
              har drivit på att lagen från 1994 ska gälla även dessa serviceyrken,
              och äntligen är vi där.
            </seg>
            <seg n="e39875b0">
              Hur behovet av tillsyn kommer att utvecklas kommer vi att följa
              noga. I andra länder som är före oss i den här utvecklingen har
              det visat sig att det finns ett tryck från allmänheten, som stöder
              intentionerna i lagstiftningen. Det ska bli spännande att se hur
              reaktionerna blir här i Sverige.
            </seg>
            <seg n="8c80caf0">
              Det finns, som sagt, många skäl att stödja lagförslaget. För
              ungdomarna är det ett stöd för att inte börja röka, då kaféer
              är en vanlig träffpunkt för kompisarna efter skolan. För alla
              astmatiker och andra med luftvägsbesvär ska det äntligen bli fritt
              att kunna gå ut och äta. För restauranggäster handlar det om chansen
              att faktiskt få känna vad maten smakar och om att slippa att kläderna
              stinker rök. För restaurangägaren, pubinnehavaren eller kaféägaren
              är det en framtidsfråga när det gäller att kunna rekrytera personal.
            </seg>
            <seg n="665bd124">
              Ser man till utvecklingen i de länder och delstater som sedan
              länge haft rökfria serveringsmiljöer ser man att det dessutom
              är en god affär. Studier visar på en ökad omsättning i branschen
              på upp till 10 %. Det finns förutom hälsoskäl även ekonomiska
              skäl att aktivt stoppa den passiva rökningen. Vi är många som
              ser fram emot att äntligen få jobba, äta och dricka rökfritt.
              Som jag ser det vinner alla på detta utom tobaksindustrin.
            </seg>
            <seg n="79b6d237">
              Fru talman! Vi har en reservation om tillgängligheten av nikotinersättningsmedel
              som jag också vill yrka bifall till och stödja. Jag vet att jag
              tog upp detta i debatten för ett år sedan. Vi kan sälja cigaretter
              och snus överallt men inte det som ska få människor att sluta
              att använda det skadliga. Det är lite tokig logik för mig.
            </seg>
          </u>
          <note type="speaker" n="f5356fd4">
            Anf. 126 KERSTIN-MARIA STALIN (mp):
          </note>
          <u who="unknown" xml:id="i-596366c11ccc4e97-1" n="459ba9b0">
            <seg n="e7d5a38b">
              Fru talman! Det här är inte en så hemskt uppskakande debatt för
              vi tycker så lika. Det är tur att Gabriel Romanus har lite extra
              kaffekoppar och att Axel tycker som han tycker. Det livar ändå
              upp lite.
            </seg>
            <seg n="a3306c33">
              I Australien kan man, och i Kanada kan man. Till och med i USA
              och i Irland och i Italien kan man. Och nu ska det förhoppningsvis
              äntligen ske i Sverige.
            </seg>
            <seg n="d986a99a">
              Vi har ett år på oss. Vad ska vi göra under den tiden? Inte bara
              bygga rökrum, vill jag tro. Det behövs en intensiv förberedelse
              på så sätt att man bland annat ska arbeta med rökavvänjning hos
              restaurangpersonal och dessutom utbildning, som så många har sagt
              här, information och opinionsbildning.
            </seg>
            <seg n="f3ab7056">
              Varje dag hör vi och läser i medierna om de långa sjukskrivningarna.
              Det här året innebär ett gyllene tillfälle att minska den siffran.
              Rökning medför ökade kostnader överallt. Jag har läst att en rökande
              anställd, oavsett yrkesgrupp, kostar sin arbetsgivare 25 00030
              000 kr extra per år jämfört med en icke-rökare bara på grund av
              rökpauser och genomsnittligt åtta fler sjukdagar.
            </seg>
            <seg n="0f8de806">
              Det tror jag ändå är en låg siffra. Städning och underhållsarbeten
              tar längre tid och blir dyrare. Risken för bränder ökar.
            </seg>
            <seg n="d5f58b27">
              Att göra vilken arbetsplats som helst rökfri kostar i längden
              mindre än att fortsätta tillåta rökning enligt Världsbankens undersökningar.
              Det lönar sig alltså för arbetsgivaren att satsa pengar på att
              hjälpa personalen med rökavvänjning. Det vore också mycket smakligt
              av staten att satsa på tobaksprevention med tanke på folkhälsan.
              Jag tackar så mycket för stödet till det särskilda yttrandet.
              Som Annika sade är det lite synd att folkhälsoministern inte är
              här. Jag hade sett fram emot att få debattera om förebyggande
              arbete. Det var lite synd en sådan här stor dag.
            </seg>
            <seg n="30ac3d85">
              I San Francisco undersöktes en grupp bartendrar före och efter
              rökförbudet på barerna 1998. Deras lungfunktion hade i genomsnitt
              förbättrats. Det gällde även de personer som själva var rökare.
              Kabinpersonalen på SAS gjorde stora hälsovinster på att det blev
              rökförbud i planen 1997 efter hårt krig mot tobaksbranschen. Det
              är endast en part som förlorar på ett rökförbud och det är tobaksindustrin.
              Det är den enda industri i världen som enligt WHO tar livet av
              minst hälften av sina kunder. Vilken frihet!
            </seg>
            <seg n="91bccba0">
              Ni har säkert alla fått samma brev som jag har fått från Philip
              Morris. De skjuter in sig på EU för att visa att man låtsas vara
              mån om kunden. Tobaksindustrin håller nämligen på att utveckla
              mindre farliga cigaretter, så kallade PREP, potentially reduced-exposure
              products , alltså produkter med potentiellt minskad exponering.
              Nu vill Philip Morris införa en reglering genom EU så att kunden
              ska försäkras bra, ofarliga cigaretter.
            </seg>
            <seg n="10abc6f5">
              Det var ganska raffinerat, tycker jag. Hittills har jag från
              tobaksindustrin endast lagt märke till lobbying av typen att skrämmas.
              Just nu skrämmer man restaurangägare med att det beslut som det
              sannolikt kommer att bli kommer att innebära stora ekonomiska
              förluster. Polis och ordningsvakter kommer att få högre kostnader
              och större problem.
            </seg>
            <seg n="79e701ef">
              Men här kan vi också använda oss av internationella erfarenheter
              som klart visar att det endast rör sig om skrämskott. Människor
              slutar inte att gå på krogen. Man kan till och med visa på en
              ökning av antalet kunder där rökförbud införts. Att det kommer
              att bli bråk utanför restaurangerna är inte heller något annat
              än skrämselpropaganda.
            </seg>
            <seg n="e3173fb3">
              Jag såg ett exempel på ett skrämskott i Svenska Dagbladet i morse.
              Rubriken var: Krögarna räds rökförbudet. Sedan visade det sig
              inne i artikeln att de intervjuade inte alls var så negativa.
              Men de hade ändå rökarens osolidariska sätt att resonera jag måste
              uttrycka mig så. En av restaurangägarna säger: Inte ens rökarna
              vill vistas i en rökig miljö, men de vill ha tillgång och nära
              till rökzoner. Då lägger jag till: Och komma tillbaka med en air
              av rök runt sig och i kläderna. Det tycker jag att du glömmer
              bort, Gabriel Romanus, när du pratar om att ta med sig kaffekoppen
              och sedan gå tillbaka. När man har suttit i ett rökrum har man
              alltid rök omkring sig, i håret och i kläderna. Man luktar rök
              och man sprider också rök omkring sig.
            </seg>
            <seg n="992d55b7">
              Precis så var det på tågen förr, som du, Gunilla, antydde. Rökarna
              satt i rökfria kupén, för de ville inte sitta i rök. Då gick man
              till rökkupén och rökte. Så gick man med rök omkring sig tillbaka
              till icke-rökarnas kupé. I rökkupén satt dessutom väldigt många
              icke-rökare, för det fanns inga platser kvar i icke-rökarkupén.
              Det var väldigt tokigt. Det är hemskt skönt att det är borta.
            </seg>
            <seg n="50f0179f">
              Jag måste citera ännu en krögare i morgontidningen. Han sade
              så här: En tredjedel av våra kunder röker och deras behov måste
              också tillgodoses. Det där har varit i säck innan det kom i påse,
              tror jag. Jag tycker att det luktar Philip Morris på något sätt.
              De har haft en propaganda som säger att alla måste trivas på krogen
              alla utom icke-rökarna då eller? Och så är det behov som ska tillgodoses.
              Finns det behov av hälsa månntro?
            </seg>
            <seg n="b252c824">
              Det lutar åt ett bra beslut i dag, hoppas jag. Men lite längre
              hade vi kunnat gå, och naturligtvis då syftande mot att inte ha
              rökrum heller. Det har varit lite snällt slingrande kanske. Men
              där är det nog med snällhet, tycker jag. Så snälla som när det
              gäller detta med kaffekoppar ska vi inte vara.
            </seg>
            <seg n="c4aaa96f">
              Jag yrkar bifall till reservation 2, om rökförbud på offentlig
              plats. Personligen alldeles personligen dristar jag mig till att
              önska att vi skulle göra som landet Bhutan. De vill nämligen förbjuda
              cigarettförsäljning. Men det är en personlig önskan.
            </seg>
            <seg n="43d1cd2e">
              Jag har också en personlig bekännelse angående tron på förbud.
              När jag blev anställd på ungdomsmottagningen 1980 fick vi inte
              röka, vi som jobbade där. Jag rökte. Men jag ville så himla gärna
              jobba där. Det var en så bra arbetsplats. Vi fick inte heller
              stå på trappan och röka, för det såg för illa ut. Det var bara
              att lägga av. Det var en personlig bekännelse.
            </seg>
          </u>
          <note type="speaker" n="73cf42b3">
            Anf. 127 MARTIN NILSSON (s):
          </note>
          <u who="Q6011182" xml:id="i-0974ec57ed203206-0" n="39c1056a">
            <seg n="f4078d5e">
              Fru talman! Efter att fem talare har varit uppe och sagt ungefär
              de saker som jag tänkt säga är handlingsutrymmet begränsat. Låt
              mig bara säga några korta saker. Jag tror att detta är en lag
              som i likhet med väldigt många andra lagar som vi har sett på
              tobaksområdet, och beslut på tobaksområdet, om ett antal år kommer
              att te sig fullständigt naturlig. Den kommer över huvud taget
              inte att vara ifrågasatt. Vi har en lång rad exempel på detta.
              Vi har åldersgränser på tobaksinköp. Vi har det som flera har
              varit uppe och talat om tidigare när det gäller tobaksbruk på
              tåg, flyg och så vidare. Alla dessa beslut har varit ifrågasatta
              när de har genomförts, och efter ett antal år har de en bred folklig
              acceptans. De finns över huvud taget inte i den allmänna debatten.
            </seg>
            <seg n="0da3f678">
              Jag tror att det här är ett sådant beslut också. Vi kommer att
              se detta. Det är en utveckling som är på gång, och det kommer
              att finnas en stor acceptans för det. Så det är väl kanske i dag
              som man ska skrämmas med ord som förbudslag och förbudssamhälle,
              för om ett antal år kommer sådana ord att ha väldigt liten relevans
              i folks tänkande.
            </seg>
            <seg n="c3e05ff9">
              Är detta då en förbudslag? Är detta en lag som förbjuder människor
              att använda tobak, att röka cigaretter? Nej, det är det inte.
              Människor får röka cigaretter på eget ansvar över sin egen hälsa,
              över sitt eget liv. Är detta en förbudslag i bemärkelsen en lag
              som förbjuder människor att röka på andras bekostnad? Ja, det
              är det. Och det är faktiskt vad det här handlar om. Det handlar
              om att ge fler människor tillgång till en bra och vettig arbetsmiljö,
              att kunna andas, att kunna leva ett bra liv, att ha ett jobb,
              att kunna komma hem från jobbet och faktiskt att med kraft och
              engagemang kunna ta sig an allt det som ingår i vardagslivet.
              Det handlar om att umgås med barn och om att ha en värdig ålderdom,
              allt det som vi vet tobaksrelaterade sjukdomar faktiskt berövar
              människor.
            </seg>
            <seg n="b8c72c4d">
              Att vuxna människor får ta konsekvenserna av sitt eget handlande
              och rökande är det ingen som ifrågasätter. Men man måste också
              ta konsekvenserna fullt ut då. Man måste våga stå upp för det
              och säga detta. När Carl-Axel Johansson lite i förbigående säger
              att ansvaret också gäller andras hälsa glömmer han att nämna att
              35 000 restauranganställda upplever det som ett hälsoproblem varje
              dag de kommer hem från arbetsplatsen. På vilket sätt tar Carl-Axel
              Johansson i dag ansvar för deras hälsa? På vilket sätt väljer
              Moderaterna att bry sig om det?
            </seg>
            <seg n="0ea458bd">
              Då kan man säga att det kanske finns andra sätt: frivillighet
              och information. Problemet är ju att de metoderna har prövats.
            </seg>
            <seg n="efa0c560">
              Man kan naturligtvis på något slags nyliberalt sätt tänka: Ja,
              men folk har ju själva valt att jobba inom restaurangnäringen,
              och då får väl folk skylla sig själva. Med ungefär samma resonemang
              skulle man kunna säga att folk får skylla sig själva för att de
              på 70-talet jobbade på arbetsplatser med asbest inom byggindustrin.
            </seg>
            <seg n="c9d2d9f5">
              Vi har förstås ett ansvar för att se till att vi i detta land
              har en bra arbetsmiljö och att man faktiskt kan arbeta utan risk
              för ohälsa på grund av arbetet. Vi vet att just detta är konsekvensen.
              Vi har 500 dödsfall varje år i detta land på grund av passiv rökning.
              En väldigt stor del av dem hör till restaurangnäringen människor
              som dag ut och dag in tvingas till denna passiva rökning.
            </seg>
            <seg n="0149d14e">
              Vi vet också att rökningen stänger ute. När man pratar om förbudslag
              är det faktiskt i ett avseende relevant att se att vi i dag har
              ett förbud för väldigt många människor. De som lider av astma
              och olika former av allergier är utestängda från en stor del av
              Sveriges restaurangnäring. Där kan vi prata om förvisso inte en
              lag men i realiteten ett starkt förbud mot att använda restauranger
              och kaféer.
            </seg>
            <seg n="b99632b7">
              Denna reform handlar alltså om att ge alla, inte bara några,
              tillgång till en bra miljö på restauranger, kaféer och serveringar.
            </seg>
            <seg n="47c4a016">
              Frågan har diskuterats under en längre tid. Näringen har fått
              tid att ställa om verksamheten och anpassa sig. Målsättningen
              har länge varit uttalad. Alla aktörer på denna marknad har vetat
              varthän politiken syftade. Men för lite har hänt. Det är bara
              att konstatera det. Av restaurangnäringens anställda hävdar mer
              än hälften att deras arbetsgivare inte har gjort någonting för
              att få ordning på arbetsmiljön och komma till rätta med tobaksröken.
            </seg>
            <seg n="37df5fd9">
              Därför är det ett logiskt steg vi tar i dag. Det är ett logiskt
              steg att säga att vi faktiskt ska erbjuda en anständig arbetsmiljö
              för fler.
            </seg>
            <seg n="9238a87f">
              Som flera andra har sagt i debatten har förbud prövats i olika
              länder och regioner. Resultatet är entydigt: Det går att utan
              större problem för näring, ordning och arbetstillfällen införa
              ett förbud och det har effekt. Arbetsmiljön blir bättre. Cancerframkallande
              ämnen blir inte en del av vardagen. Restaurangnäringen som helhet
              tappar inte styrka. De farhågor som uttryckts har kommit på skam.
              Rökfria gäster trivs bättre. Ordningen, som ibland nämns som ett
              argument, har inte heller störts nämnvärt.
            </seg>
            <seg n="a3c5b110">
              Tvärtom blir det ibland rentav en del oväntade resultat. Låt
              mig citera tidningen Nöjesnytts rapportering om rökförbudet i
              New York:
            </seg>
            <seg n="e3f7eef5">
              Man kan sitta i en bar en hel kväll utan att någon i närheten
              ens nämner rökning. Många verkar ha vant sig vid förbudet. New
              York är trots allt en stad där många krogar förbjudit rökning
              sedan 1995. Folket har vant sig vid att röka på trottoarerna.
            </seg>
            <seg n="a68ea958">
              Många rökare erkänner att de röker betydligt mindre sedan lagen
              genomfördes och sparar både pengar och hälsa. Många som bara feströkte
              tidigare har slutat röka helt. Icke-rökarna är obeskrivligt lyckliga
              över att slippa komma hem från krogen med hår som luktar askfat.
            </seg>
            <seg n="b0227546">
              De mest trofasta rökarna, skriver tidningen, har till och med
              upptäckt ett nytt ställe att ragga på:
            </seg>
            <seg n="648a3b43">
              - Jag är för blyg för att gå fram och prata med en kille på en
              bar, men när man står utanför och röker är det naturligt att ta
              kontakt. Ofta är det kanske två till tre personer som står där,
              och om det är en söt kille börjar man oftast prata.
            </seg>
            <seg n="925fbecf">
              En del oväntade resultat kan man alltså också vänta sig, fru
              talman.
            </seg>
            <seg n="332b4d06">
              Kring denna politik finns det i denna kammare i dag en bred uppslutning.
              Det är bra. Det är bara Moderaterna som skiljer ut sig, och det
              är inget nytt. Moderaterna har gjort det till en vana att vara
              emot konkreta insatser på tobaksområdet. Man var emot åldersgräns.
              Man är nu emot rökförbud på krogen. Varje gång insatser kommit
              upp har man sagt nej till föreslagna åtgärder och i stället pratat
              om frivillighet och mer information, väl medveten om att båda
              dessa vägar faktiskt har prövats, varit en viktig del av politiken
              och visat sig förvisso viktiga men ändå otillräckliga för att
              uppnå målen.
            </seg>
            <seg n="98ce17c1">
              Moderaternas politik handlar uttalat om att marknaden ska få
              styra. I Moderaternas egna texter handlar det om att det är rökfria
              kunder som ska kunna styra utbudet mot mer av rökfria alternativ.
              Men lika mycket handlar ju marknaden om en utbudssida. Det handlar
              naturligtvis om tobaksindustrins rätt att sälja tobak och om restaurangnäringens
              rätt att sälja alkohol och tobak tillsammans, allt på bekostnad
              av de anställdas arbetsmiljö. Marknaden och ekonomiska vinstintressen
              före människan är det någon som är förvånad?
            </seg>
            <seg n="914eb360">
              Detta lagförslag har som sagt primärt till syfte att skydda de
              människor som på grund av sitt arbete i dag tvingas vistas i rökiga
              miljöer. Utskottet och regeringen tillstyrker möjligheten att
              inrätta väl avskilda rökrum, dock med den tydliga inriktningen
              att personalens närvaro i sådana rum ska minimeras. Utskottet
              begär, som Kristina Zakrisson tidigare sagt, att tillsynsfrågan
              ska följas och att vi ska se till att få en bra tillsyn på det
              här området.
            </seg>
            <seg n="b7293340">
              Med detta sagt vill jag yrka bifall till utskottets förslag i
              betänkandet och avslag på reservationerna.
            </seg>
          </u>
          <note type="speaker" n="54697714">
            Anf. 128 ULRIK LINDGREN (kd) replik:
          </note>
          <u who="Q5956278" xml:id="i-ca6093b18e7a9da3-2" n="e70adf27">
            <seg n="708e6522">
              Fru talman! Såväl jag och Kristdemokraterna som Martin Nilsson
              tror ju att rökfriheten från den 1 juni nästa år är möjlig att
              uppnå. Trots det är det viktigt att vi inte lämnar något åt slumpen
              med risk för något misslyckande i processen fram till dess.
            </seg>
            <seg n="bd855143">
              Frågan är alltså: Kan Martin Nilsson säga något om hur det blir
              med ekonomiskt stöd till förberedelsearbetet? Det finns en rad
              yrkesföreningar och frivilligorganisationer mot tobak som är villiga
              att medverka. Vi har vårt eget Statens folkhälsoinstitut som,
              om de får de rätta förutsättningarna, också naturligtvis kan göra
              en insats. Finns avsikter att på något sätt ge stöd till personalens
              rökavvänjning är också en fråga.
            </seg>
            <seg n="759f417d">
              Har Martin Nilsson något att säga i siffror eller åtminstone
              i avsikter om hur förberedelsearbetet kommer att fortsätta?
            </seg>
          </u>
          <note type="speaker" n="5571c398">
            Anf. 129 MARTIN NILSSON (s) replik:
          </note>
          <u who="Q6011182" xml:id="i-0974ec57ed203206-1" n="39c1056a">
            <seg n="c6474a12">
              Fru talman! Som vid all lagstiftning finns det så klart ett behov
              av information och stöd för att kunna implementera den här lagstiftningen.
              Det kommer det säkert att vara i vederbörlig ordning även när
              det gäller denna lagstiftning. Exakt hur detta kommer att se ut
              är naturligtvis en fråga som kommer att diskuteras i samband med
              budgetbehandling. Jag har inga avsikter eller möjligheter att
              här och nu prata om hur mycket pengar det skulle kunna röra sig
              om, eller om det ens handlar om pengar.
            </seg>
            <seg n="771484f3">
              Det är också viktigt att se att arbetsgivare, anställda och parter
              självklart har ett ansvar för att möjliggöra den här omställningen.
            </seg>
            <seg n="7e32c36f">
              Det jag tycker är bra med förslaget är att det nu finns möjlighet
              att förbereda. Lagförslaget träder i kraft sommaren 2005. Det
              finns en tid. Aktörerna vet vad som kommer att hända, och det
              finns möjlighet att börja förbereda. Det tror jag att vi alla
              ska vara väldigt glada för.
            </seg>
          </u>
          <note type="speaker" n="a2fe3466">
            Anf. 130 ULRIK LINDGREN (kd) replik:
          </note>
          <u who="Q5956278" xml:id="i-ca6093b18e7a9da3-3" n="e70adf27">
            <seg n="32d6abeb">
              Fru talman! Jag är också övertygad om att branschen själv kommer
              att göra egna insatser alldeles oavsett hur riksdag, stat och
              regering kommer att peka. Det gäller också frivilligorganisationerna.
              Men det är säkert inte heller betydelselöst vad exempelvis Folkhälsoinstitutet
              har gjort av förberedelser under de här åren där man har haft
              sammanlagt 90 miljoner till sitt förfogande för tobaksupplysning.
              Därför är det av största vikt att majoritetssidan ordentligt reflekterar
              igenom hur förberedandet ska gå till, även i ekonomiska termer.
              Detta motser jag besked om under tiden framöver.
            </seg>
            <seg n="83ce1d95">
              Jag tänkte ställa ytterligare en fråga med anledning av betänkandet.
              Det tobaksindustrin förlorar på gungorna, det vill säga mindre
              cigarettrökning, tänker man förmodligen ta igen på karusellerna,
              det vill säga ökad snusanvändning. Därför ser vi nu en kraftfull
              marknadsföring av snuset, ofta på helt ovetenskaplig grund, som
              någonting mer harmlöst än cigarettrökning och också som ett medel
              för rökavvänjning.
            </seg>
            <seg n="02be9452">
              Utskottets majoritet viftar bort vårt förslag i betänkandet om
              att stödja forskning om snusanvändandets hälsoeffekter.
            </seg>
            <seg n="0a6cc099">
              Sverige har ju ett särskilt ansvar på det här området. Snuset
              är i hög grad en svensk produkt och därmed också en svensk affärsnisch.
              Det finns därmed också anledning att studera hur man försöker
              att expandera internationellt. Vi kan också se att Folkhälsoinstitutet
              inte har pengar för att stödja forskningen. Frågan till majoritetens
              företrädare Martin Nilsson är naturligtvis: Varför viftar ni bort
              vårt förslag om stöd till snusforskningen?
            </seg>
          </u>
          <note type="speaker" n="51b19a1d">
            Anf. 131 MARTIN NILSSON (s) replik:
          </note>
          <u who="Q6011182" xml:id="i-0974ec57ed203206-2" n="39c1056a">
            <seg n="08da4359">
              Fru talman! Jag måste säga att jag inte riktigt förstår uttrycket
              vifta bort i det här sammanhanget. Det är så att Folkhälsoinstitutet
              har ett uppdrag som det jobbar med. Sedan kan man alltid diskutera
              om det ska gå speciellt riktade pengar till olika insatser, men
              Folkhälsoinstitutet har ett uppdrag och resurser, och det ska
              jobba från den utgångspunkten. Den samlade summan till forskning,
              tobakspreventivt arbete och så vidare får vi liksom i fråga om
              alla andra ekonomiska utgiftsposter återkomma till i budgetsammanhang.
              Jag tror dock inte att Ulrik Lindgren eller någon annan här närvarande
              behöver betvivla det faktum att vi sätter ett stort värde på det
              tobakspreventiva arbetet och på resurserna till information och
              forskning på området.
            </seg>
            <seg n="168f6aae">
              Det är ju så med alla utgiftsposter i statens budget, om man
              ska vara lite krass, att de i slutändan får vägas mot varandra
              i en budgetprocess, men målsättningen från majoritetens sida att
              vi ska se till att det finns resurser till viktiga samhällsområden,
              där tobaksprevention ingår som en angelägen uppgift, behöver Ulrik
              Lindgren tveka det minsta om.
            </seg>
          </u>
          <note type="speaker" n="af7cd938">
            Anf. 132 CARL-AXEL JOHANSSON (m) replik:
          </note>
          <u who="unknown" xml:id="i-4ad6015e51cab7be-3" n="459ba9b0">
            <seg n="67881770">
              Fru talman! Det var ord och inga visor som Martin Nilsson här
              kom med. Det var intressant. Jag undrar bara: Kan Martin Nilsson
              beskriva var i vår kommittémotion eller i våra reservationer man
              kan finna ordet marknad, som han hänvisade till? Jag minns inte
              att jag har skrivit något sådant. Det är möjligt att det kan finnas
              i några tidigare skrifter, men inte underskrivna av mig. Jag har
              hela tiden framhållit att det gäller en hälsofråga. Jag har också
              hävdat att den väg som Socialdemokraterna föreslår med förbudslagstiftning
              inte leder till hälsomålen. Den är för snäv. Man fokuserar på
              arbetsmiljön, men det finns massvis med andra miljöer. Hemmiljön
              är en viktig miljö. Ska man förbjuda rökningen där också? Eller
              är det tobaken man ska förbjuda och därmed skapa en ny illegal
              marknad?
            </seg>
            <seg n="dec4155e">
              Där kommer i och för sig ordet marknad in, men vi vill inte ha
              en sådan marknad. Vi vill att tobaken behandlas som den hälsorisk
              som den är, men vi tror inte på värdet av en förbudslagstiftning.
              Vi tycker att det är gammal traditionell socialdemokratisk förbudspolitik,
              som åsidosätter människors möjligheter att ta ansvar för sin egen
              men även andras hälsa.
            </seg>
          </u>
          <note type="speaker" n="2503320e">
            Anf. 133 MARTIN NILSSON (s) replik:
          </note>
          <u who="Q6011182" xml:id="i-0974ec57ed203206-3" n="39c1056a">
            <seg n="4d642595">
              Fru talman! Carl-Axel Johansson berörde inte den fråga som jag
              ställde i mitt inledningsanförande, så jag ställer den en gång
              till, och sedan ska jag svara på frågorna. Min fråga var: På vilket
              sätt tycker Carl-Axel Johansson att han genom att inte vilja ha
              ett förbud tar ansvar för de 35 000 anställda i restaurangbranschen
              som varje dag upplever att de har problem med tobaksrökningen
              på krogen och för den andel om mer än hälften av de anställda
              inom restaurangnäringen som känner att deras arbetsgivare inte
              har tagit ansvar för att förbättra arbetsmiljön? På vilket sätt
              tar du ansvar för dem när du säger att detta är vars och ens ansvar?
              Och på vilket sätt tar rökarna ansvar för de här anställdas arbetsmiljö
              och hälsa?
            </seg>
            <seg n="95632587">
              Kontentan av det som du säger är att man ska ta ansvar för sitt
              handlande, men det finns likväl en massa människor som känner
              att ingen tar ansvar för dem utan att de blir drabbade. De har
              en arbetsmiljö som leder till ohälsa och under värsta förhållanden
              till dödsfall. Carl-Axel Johansson medger att detta är en verklighet,
              men du är inte beredd att göra någonting åt den. Du säger: Fortsätt
              med lite frivillighet och fortsätt med lite information!
            </seg>
            <seg n="86dcba78">
              Så till frågan om ordet marknad återfinns i just de här reservationerna
              eller i det särskilda yttrandet. Jag måste medge att jag inte
              på rak arm kan säga det. Jag vet att det ordet tidigare frekvent
              har använts av Moderaterna i tobakspolitiken. Om det här är fråga
              om en del av den allmänna omprövningen av den moderata politiken
              må det väl vara hänt, men problemet är att ni resonerar som om
              man inte ska få göra ingrepp i denna så kallade marknad. Ni säger
              nej till lagstiftning och nej till förbud som faktiskt leder till
              en bra arbetsmiljö och hänvisar till att detta är en fråga för
              aktörerna på en marknad.
            </seg>
            <seg n="e151c5c5">
              Det är typiskt att man hänvisar till att det också finns andra
              miljöer. Men gå inte bort från frågan! Det handlar för väldigt
              många människor konkret om den egna arbetsmiljön. Vad vill du
              göra för att ta ansvar för dem?
            </seg>
          </u>
          <note type="speaker" n="ca12d793">
            Anf. 134 CARL-AXEL JOHANSSON (m) replik:
          </note>
          <u who="unknown" xml:id="i-4ad6015e51cab7be-4" n="459ba9b0">
            <seg n="10e91068">
              Fru talman! Vad vi vill göra har framgått väldigt tydligt. Vi
              vill se till att man med information och lokalt förankrat preventivt
              arbete kan skapa möjligheter för människor att få bättre rökfria
              miljöer. Det gäller även för krogmiljö och för krogpersonal. Det
              är i grunden en fråga som man har att hantera inom restaurangnäringen,
              också från de anställdas sida. De positiva signaler som vi nu
              här får inte bara hälsomässigt utan om att man kan slippa bli
              utsatt för rök är en utveckling som faktiskt har ägt rum med nuvarande
              lagstiftning.
            </seg>
            <seg n="cba3e466">
              Det är faktiskt inte längre så rökigt på våra krogar som för
              tio år sedan. Så visst går det framåt, och det mål som vi ställer
              oss bakom för 2014 menar vi att man kan uppnå genom att fortsätta
              på den inslagna vägen. Vi har angett en ny avstämningspunkt 2007,
              då vi vill ta reda på hur det går med måluppfyllelsen. Men Socialdemokraterna
              vill inte lyssna på detta utan vill redan nu införa ett förbud.
            </seg>
            <seg n="3a64f201">
              Martin Nilsson säger att man efter fem eller tio år kommer att
              ha en acceptans för det här och att det inte längre kommer att
              vara någon debatt om detta. Det är traditionell socialdemokratisk
              politik. Man inför ett förbud och skapar en acceptans efter det
              att det genomförts. Den långvariga regeringsmakten ger förutsättningar
              för utnötningsmetoden.
            </seg>
          </u>
          <note type="speaker" n="c936ce94">
            Anf. 135 MARTIN NILSSON (s) replik:
          </note>
          <u who="Q6011182" xml:id="i-0974ec57ed203206-4" n="39c1056a">
            <seg n="ed34507a">
              Fru talman! Jag konstaterar till min glädje att Moderaterna i
              detta betänkande inte reserverat sig mot åldersgräns i tobaksförsäljningen.
              Det tyder kanske också på att man så småningom kommer att acceptera
              andra kloka och i folkdjupet väl förankrade beslut. Jag tror att
              så mycket väl kommer att kunna bli följden också i detta fall.
            </seg>
            <seg n="4e2d526a">
              Jag konstaterar dock att jag inte har fått något bra svar på
              frågan hur Carl-Axel Johansson känner att han tar ansvar för dem
              som är anställda inom branschen.
            </seg>
            <seg n="1116300d">
              Jag vill också säga att det finns en annan skillnad. När du pratar
              om 2014 har du ett annat perspektiv än vi som vill ha insatser
              mot rökning på krogen och en förbättrad arbetsmiljö redan i dag.
              Det handlar om enskilda människors levnadsvillkor och arbetsmiljö.
              Det är bara att konstatera att Moderaterna och Socialdemokraterna
              har olika ambitioner och målsättningar. Så är det definitivt i
              det här fallet, och det är inte första gången.
            </seg>
          </u>
          <note type="speaker" n="c6e9c266">
            Anf. 136 ANNIKA QARLSSON (c) replik:
          </note>
          <u who="Q4769498" xml:id="i-5c72be93bc1d0166-1" n="1483b6dd">
            <seg n="3ea48801">
              Fru talman! Vi är eniga i de stora dragen i det här betänkandet,
              men jag ställde i mitt anförande några frågor som jag gärna skulle
              vilja få svar på. De handlar om de pengar som går till det preventiva
              arbetet. Martin Nilsson sade tidigare att han inte kan lova något
              extra för att implementera lagstiftningen. Uppdraget ligger hos
              Folkhälsoinstitutet, men du utlovar inte någon fortsättning på
              den satsning som där görs.
            </seg>
            <seg n="e8d3e2aa">
              Jag pekade i mitt anförande på att det pågår diskussioner inom
              Regeringskansliet om att eventuellt dra tillbaka 17 miljoner från
              den verksamhet som är inplanerad och som pågår just nu. Jag vet
              att Martin Nilsson inte sitter i regeringen utan liksom jag sitter
              i riksdagen och i utskottet, men jag hoppas att du har pratat
              med dina kamrater om detta och skulle gärna vilja ha ett besked
              på den punkten.
            </seg>
          </u>
          <note type="speaker" n="cccde81c">
            Anf. 137 MARTIN NILSSON (s) replik:
          </note>
          <u who="Q6011182" xml:id="i-0974ec57ed203206-5" n="39c1056a">
            <seg n="2875efbf">
              Fru talman! Jag höll på att säga att jag varken lovar eller inte
              lovar något besked i den diskussionen. Frågor om pengar och resurser
              behandlar vi ju i samband med budgeten. Jag skulle gärna ha velat
              säga att det finns pengar och att det inte är någon förändring
              på gång under de närmaste åren framöver, men det sker en prövning
              i sådana sammanhang. Jag har inget bättre svar att ge nu än att
              vi delar uppfattningen att om man ska implementera en politik
              som ska få effekt på bred front, krävs det också resurser.
            </seg>
            <seg n="c3651b4f">
              Det är klart att vi för den diskussionen och försöker att se
              till att det finns ekonomiska medel för tobakspreventivt arbete.
              Men vad det konkret innebär i budgetsammanhang får Annika Qarlsson
              och andra återkomma till i samband med budgetbehandlingen.
            </seg>
          </u>
          <note type="speaker" n="5593034b">
            Anf. 138 ANNIKA QARLSSON (c) replik:
          </note>
          <u who="Q4769498" xml:id="i-5c72be93bc1d0166-2" n="1483b6dd">
            <seg n="189d719a">
              Fru talman! Jag tolkar detta välvilligt så att Martin Nilsson
              kommer att trycka på för att det ska fortsätta att finnas pengar
              för det tobakspreventiva arbetet.
            </seg>
            <seg n="450449b2">
              Det finns redan i dag pengar som är avsatta och som är planerade
              för att genomföra verksamhet runtom i landet. Har det förts några
              diskussioner om detta, och hur är i så fall tonläget?
            </seg>
            <seg n="484433eb">
              I Norge gjorde man en satsning på 10 miljoner inför implementeringen
              av den nya lagen. I budgetsammanhang är det inte några stora pengar.
              Däremot kan en sådan satsning på ideellt och engagerat arbete
              generera mycket verksamhet som på sikt kan spara mycket pengar.
            </seg>
            <seg n="b8c1e95c">
              Jag skulle gärna vilja höra vad Martin Nilsson har för fundering
              kring de 17 miljonerna.
            </seg>
          </u>
          <note type="speaker" n="b4d7dcde">
            Anf. 139 MARTIN NILSSON (s) replik:
          </note>
          <u who="Q6011182" xml:id="i-58c121ad1ca9b355-0" n="39c1056a" next="i-aff7bf2eac00ee89-0">
            <seg n="cb588f07">
              Fru talman! Jag instämmer i Annika Qarlssons uppfattning om värdet
              av pengarna. I kombination med ett ideellt arbete och ett ideellt
              engagemang kan även begränsade resurser växa och ge väldigt mycket.
              Där tror jag inte att vi har olika uppfattning.
            </seg>
            <seg n="7ec60203">
              Om det finns goda idéer, planer och ett arbete på gång känner
              jag mig tveksam till att dra in resurser. Nu är det inte en fråga
              för riksdagen, utan det är i så fall en fråga för regeringen inom
              den budgetprocess som finns.
            </seg>
            <seg n="99824811">
              I vissa lägen finns det ju resurser som inte kommer att användas,
              och då kan man använda dem för andra angelägna ändamål. Är detta
              föremål för en sådan omprövning kommer frågan i ett annat läge.
              Men finns det bra verksamhet som resurserna kan användas för ska
              de också användas till det avsedda ändamålet såsom riksdagen har
              beslutat.
            </seg>
          </u>
          <note n="068e8918">
            Anf. 140 GUNNAR ANDRÉN (fp):
          </note>
          <u who="Q6011182" xml:id="i-aff7bf2eac00ee89-0" n="39c1056a" prev="i-58c121ad1ca9b355-0">
            <seg n="ae9f622f">
              Fru talman! Där alla tänker lika blir det inte mycket tänkt,
              som det heter. Jag vill se den här frågan från en helt annan utgångspunkt.
              Huvudfrågan för mig är: Vad ska riksdagen besluta om?
            </seg>
            <seg n="7bc89bf1">
              I EU-sammanhang diskuterar man mycket om att föra ned besluten
              på olika nivåer. Det kallas med ett svårt ord för subsidiaritetsprincipen.
              Den innebär att besluten ska fattas på en så låg nivå som möjligt.
            </seg>
            <seg n="8bfdd029">
              Jag yrkar avslag på det här förslaget till lagstiftning och bifall
              till min och Tina Acketofts motion So16. Förslaget är ett underkännande
              av människors förmåga att ta ansvar för sina egna beslut.
            </seg>
            <seg n="71cf0f8e">
              Jag instämmer helt och hållet i ambitionen att vi ska bekämpa
              tobaksbruket. Det är viktigt. Jag tillhör dem som aldrig har rökt.
              Jag har aldrig snusat, och jag har inte tagit ett enda bloss i
              hela mitt liv. Så är det faktiskt. Då kanske några säger att jag
              inte vet vad jag talar om. Men jag försöker ändå göra vad jag
              kan för att bekämpa tobaksbruket.
            </seg>
            <seg n="4f669e1b">
              För några år sedan ärvde jag ett antal aktier i Swedish Match.
              Sedan Bosse Ringholm har tagit sin tribut av avkastningen skickar
              jag alltid resten till någon antirökorganisation. I år skickade
              jag pengarna till Sjuksköterskor mot tobak, vars ordförande bor
              på Gotland. Det är ett privat sätt att göra någonting. Jag tycker
              att flera skulle göra som jag i stället för att gå en annan väg.
            </seg>
            <seg n="32fcfa93">
              Förbud är ofta en starkt förenklad väg att lösa ett synligt problem.
              Som jag ser det är detta förslag som ett kraftigt slag i luften
              mot en rökig miljö. I samma ögonblick som man inför ett sådant
              här förbud skapar man en lockelse att överskrida just det förbudet.
              Detta kommer att inträffa också i rökfria serveringsmiljöer. Vi
              kan inte veta formerna i förväg, bara att det kommer att ske.
            </seg>
            <seg n="dd5f3cb7">
              Många ledamöter är nu övertygade om att detta är en effektfull
              väg att minska tobaksbruket, och jag är också med på att vi ska
              minska det rökare är visserligen också människor, men inte så
              länge. För att vi ska kunna åstadkomma det måste vi vidta effektiva
              åtgärder, och då måste man ställa sig frågan: Ska vi förbjuda
              rökning samtidigt som vi tillåter servitörer att sälja cigarettpaket
              på krogen? Detta är inte en ointressant fråga. Ska de som vi vill
              värna sälja tobaksvaror? Ska vi inte för förbjuda också detta
              i så fall?
            </seg>
            <seg n="3335873c">
              Om man nu får köpa cigaretter på krogen, var kommer man då att
              röka dessa? Alla vi som varit ute någon gång efter kl. 22 under
              de senaste tio åren vet ju att det röks också utanför krogar.
            </seg>
            <seg n="1f071189">
              Själv skulle jag aldrig komma på tanken att gå på en krog där
              rökning är tillåten. Jag är fullt kapabel att välja att inte gynna
              någon sådan krog. Men ungdomarna kommer ju att stå utanför och
              röka. Då har vi gjort ett kraftfullt slag i luften mot den rökiga
              miljön eftersom den har flyttats utanför krogarna.
            </seg>
            <seg n="46efddd2">
              Man borde satsa mycket mera pengar på information och tala om
              att rökning är medicinskt farligt. För 30 år sedan när mellanölet
              avskaffades bedrev man intensiv information om alkoholens skadeverkningar.
              Det behövs samma information om rökningen.
            </seg>
            <seg n="49c832bd">
              Vi kommer att tvingas att införa någon form av rökpoliser för
              att upprätthålla det här förbudet. Enligt min mening strider detta
              förbud mot den personliga integriteten. Människorna måste kunna
              ta personligt ansvar för sina handlingar.
            </seg>
            <seg n="f54f1d70">
              Nyttjandet av förbud som metod för att uppnå angelägna mål innebär
              att man intar en attityd av förmynderi och pekpinnepolitik. Vi
              i riksdagen måste tänka på den aspekten. Vi får inte vara för
              klåfingriga. Enligt mitt förmenande överskrider det här förbudet
              den toleransnivå som människor är beredda att acceptera.
            </seg>
            <seg n="8f36a9a4">
              Nej, fru talman, jag vill ha en kraftfull politik för att bekämpa
              tobaksbruket med höga skatter på tobak. Tyvärr innebär det att
              det blir lönsamt med smuggling, men hellre det. Man ska också
              ha stränga åldersgränser. Men att vidta åtgärder som bara flyttar
              rökningen några meter, det tror jag inte på.
            </seg>
            <seg n="5941da2a">
              Sedan ställde Martin Nilsson en intressant fråga: Vad gör vi
              som har en annan synpunkt på det som riksdagen ska besluta om
              för att skydda de 35 000 restauranganställda? Till att börja med
              vill jag ställa en motfråga till Martin Nilsson: Ska vi tillåta
              samma personer som vi ska skydda att sälja cigaretter på krogen?
              Det är en viktig fråga.
            </seg>
            <seg n="c789b3c0">
              Man kan hitta rökfria miljöer, även om jag medger att det är
              ganska svårt. Det finns rökfria miljöer i det här landet. Det
              är inte nödvändigt att ta jobb på ett ställe där man riskerar
              sin egen hälsa.
            </seg>
            <seg n="38e0525f">
              Allra sist: I mitt hem, där jag till och med haft besök av en
              känd centerledare som rökte pipa, är det jag och min fru som bestämmer.
              I mitt hus röks det inte. Inte ens centerledaren ägde rätt att
              röka där.
            </seg>
          </u>
          <note type="speaker" n="4b60d071">
            Anf. 141 MARTIN NILSSON (s) replik:
          </note>
          <u who="Q6011182" xml:id="i-58c121ad1ca9b355-1" n="39c1056a" next="i-aff7bf2eac00ee89-1">
            <seg n="49bd4a22">
              Fru talman! Man ska ta ansvar för sitt eget bruk, sade Gunnar
              Andrén. Människor gör ju uppenbarligen inte det. 35 000 restauranganställda
              upplever inte att människor tar ansvar för sitt eget bruk. Då
              kan man säga som Gunnar Andrén: Ja, men de kan väl jobba någon
              annanstans. Med det argumentet blir det inte många arbetsmiljöregler
              kvar över huvud taget. Vad tyckte egentligen Gunnar Andrén om
              förbudet mot asbest? Varför skulle man inte kunna ha kvar det?
              Man kan ju jobba någon annanstans.
            </seg>
            <seg n="8c1838d8">
              Om man nu tror att människor ska ha rätt till en bra arbetsmiljö,
              måste man naturligtvis också agera så. Det blir lite komiskt när
              både Carl-Axel Johansson och Gunnar Andrén lite som i en bisats
              i slutet råkar nämna att det finns något som heter arbetsmiljö
              där människor arbetar också.
            </seg>
            <seg n="93c9f92e">
              Om det bara hade handlat om människors eget agerande, om det
              bara hade varit en fråga för Gunnar Andrén om han röker eller
              inte, hade det varit en totalt ovidkommande sak, men nu är det
              bevisligen inte så. Nu är det bevisligen så att väldigt många
              människor inte tar ansvar för sina egna handlingar, för i så fall
              hade de inte utsatt restauranganställda för den cancerrisk som
              det faktiskt innebär.
            </seg>
            <seg n="7a0acc37">
              Om det nu är ett bärande argument att alla förbud väcker något
              slags lockelse att bryta mot dem, som Gunnar Andrén antyder, måste
              jag fråga: Hur ofta tror Gunnar Andrén att folk känner en stark
              lockelse att slå sina barn? Det är också förbjudet. Jag har lite
              svårt att se att alla förbud per definition väcker något slags
              lockelse att bryta mot dem. Tvärtom tror jag att det finns gott
              om förbud som visar på en allmän acceptans och skapar en uppmärksamhet
              på viktiga frågor.
            </seg>
            <seg n="04a52980">
              De här två frågorna är jag lite nyfiken på att höra svaren på:
              Vad gör man när folk inte tar ansvar för sitt eget bruk på restaurangerna?
              Hur ser man då till att människor får en bra arbetsmiljö?
            </seg>
          </u>
          <note n="b52a9587">
            Anf. 142 GUNNAR ANDRÉN (fp) replik:
          </note>
          <u who="Q6011182" xml:id="i-aff7bf2eac00ee89-1" n="39c1056a" prev="i-58c121ad1ca9b355-1">
            <seg n="3ec51fb2">
              Fru talman! Jag vill först peka på att Martin Nilsson med stor
              nogsamhet undvek att svara på den fråga som jag ställde till honom,
              nämligen om samma personer som vi ska skydda från tobaksrök från
              andra ska tillåtas att sälja cigaretter på krogen. Det fanns inte
              en tillstymmelse till svar på den frågan. Jag menar att det får
              finnas någon form av gräns för hyckleriet.
            </seg>
            <seg n="1e68ab80">
              Jag är för att vi ska ha en massa förbud. Jag tycker exempel
              inte att man ska få mörda folk. Jag tycker också att det var bra
              att arbetarskyddslagstiftningen infördes så att vi inte skulle
              ha asbest kvar, för det är något som man inte kan skydda sig mot
              om man flyttar in i ett hus. Men det här gäller bara de människor
              som arbetar på serveringsställen. Asbest var ju farligt för alla
              människor, men det kunde man ju inte veta. Men om det är rökigt
              på en krog kan jag som inte är rökare lägga märke till det på
              en gång, och då behöver jag inte gå dit.
            </seg>
            <seg n="172e23a9">
              Jag tycker att vi ska ha en bra arbetarskyddslagstiftning i det
              här landet. Som bekant var det liberaler som redan på 1880-talet
              började motionerna om det. Jag tycker att vi har en hedervärd
              tradition här. Men jag menar att om vi ska ha en effektiv bekämpning
              av tobaksbruket, och det tycker jag att vi ska ha, får vi också
              se till att vidta effektiva åtgärder. Jag anser inte att det är
              effektivt att flytta nyttjandet av tobak från krogen till två
              meter utanför och kanske mitt i natten. Däremot är jag absolut
              förespråkare för att vi ska ha rökfria krogmiljöer. Jag tror att
              det är ett bra konkurrensmedel. Om det skulle vara så som ni säger,
              skulle det vara jättebra. Men det är ett mått av pekpinnepolitik
              att peka på detta. Det betyder inte att jag är emot arbetarskyddslagstiftningen.
              Den tycker jag är bra, och den står jag bakom.
            </seg>
          </u>
          <note type="speaker" n="36829a9b">
            Anf. 143 MARTIN NILSSON (s) replik:
          </note>
          <u who="Q6011182" xml:id="i-58c121ad1ca9b355-2" n="39c1056a" next="i-aff7bf2eac00ee89-2">
            <seg n="16f75b9d">
              Fru talman! Ska samma människor som ska ha rätt att jobba i rökfria
              miljöer också få sälja cigaretter? Ja, självklart. Varför inte?
            </seg>
            <seg n="f4701595">
              Detta handlar alltså inte om ifall människor ska få röka eller
              inte. Jag sade det i mitt inledningsanförande, och det är värt
              att säga det igen, att människor kommer även med denna lagstiftning
              att få röka. Men det kommer inte att vara tillåtet att röka där
              det drabbar andra. Jag lite svårt att förstå att man inte förstår
              just denna pedagogiska poäng.
            </seg>
            <seg n="c0a3d845">
              Om någon på en bar köper cigaretter och sedan går hem och röker
              cigaretterna hemma eller i utemiljö, där det bevisligen inte får
              samma effekt, är det klart att det inte är några problem. Men
              om jag köper ett par cigaretter och står och röker precis jämte
              den som jobbar på en bar eller en restaurang har det en annan
              effekt. Det är väl dokumenterat. Och det är väl dokumenterat att
              här hjälper det inte att fixa lite bättre ventilation. Amerikanska
              forskare pratar om att det behövs tornadostyrka inne i en lokal
              för att kunna klara att göra en ventilation som är säker och fri
              från cancerframkallande ämnen.
            </seg>
            <seg n="fb4e1d23">
              Då kan man säga att skillnaden mot asbest är att människor också
              ska bo i den miljön. Det är bra att liberaler var för arbetarskyddslagstiftningen
              på 1880-talet, men det hjälper ju inte riktigt i dag om man inte
              inser att människor som arbetar har behov av att få en säker och
              bra arbetsmiljö. När så väldigt många människor upplever just
              detta problem måste vi som lagstiftare våga säga att detta är
              en uppgift för oss. Det är inte för att människor ska röka mindre
              det kan måhända vara en positiv bieffekt och inte för att vi ska
              visa på några slags allmänna pekpinnar, utan för att det faktiskt
              handlar om en grupp människor som inte själva har valt att röka
              utan som har fått ta konsekvenserna av andras agerande, nämligen
              att människor inte gör det som Gunnar Andrén efterlyser och inte
              tar ansvar för sitt eget bruk. Det är det som denna lagstiftning
              ger möjlighet att komma till rätta med.
            </seg>
          </u>
          <note n="3d8a5afd">
            Anf. 144 GUNNAR ANDRÉN (fp) replik:
          </note>
          <u who="Q6011182" xml:id="i-aff7bf2eac00ee89-2" n="39c1056a" prev="i-58c121ad1ca9b355-2">
            <seg n="2fbf5841">
              Fru talman! Den sista meningen är jag, Martin Nilsson och många
              andra överens om. Jag uppfattar också att rökare är både ansvarslösa
              mot sig själva och tyvärr också hänsynslösa mot andra. Men på
              den andra punkten skiljer Martin Nilsson och jag oss väldigt mycket
              åt, nämligen vilka metoder vi ska använda för att minska tobaksbruket.
              Jag uppfattar att det inte är absolut nödvändigt för någon som
              inte vill ha med tobaksrök att göra att ta jobb på ett sådant
              ställe. Jag tror inte att det är på det sättet. Om det hade funnits
              någon konsekvens i Martin Nilssons argumentation, skulle han också
              yrkat på förbud mot alla rökrum som finns på hotell. Numera kan
              man begära ett rökfritt rum, och det är många av oss också i socialutskottet
              som gör det. Tyvärr är det några stycken som väljer ett annat
              rum, och då måste det också städas av någon, såvitt jag förstår,
              och det finns ju några som är villiga att göra detta.
            </seg>
            <seg n="b33ba60c">
              Jag tror för min del att om vi ska ha en effektiv politik mot
              rökning, måste den grunda sig på att vi satsar på att förklara
              att rökning är medicinskt skadlig och att det inte handlar om
              att flytta rökarna från ett ställe till ett annat. Jag tycker
              också att Martin Nilsson ska fundera över argumentet för att samma
              personer som han vill skydda mot rökning ska sälja dessa rökverktyg.
              Det är inte glasklart att det är en effektiv bekämpning av tobakens
              skadeverkningar.
            </seg>
            <seg n="1c09cb1d">
              Jag förstår att det är ett problem att oskyldiga människor som
              går på krogen drabbas, och jag är inte glad över att det är så.
              Men jag skiljer mig på den punkten att jag inte tror att detta
              förbud är en effektiv metod att bekämpa tobaksbruket.
            </seg>
          </u>
          <note type="speaker" n="8d076d1c">
            Anf. 145 ULF NILSSON (fp):
          </note>
          <u who="Q6012166" xml:id="i-2e946221c583c610-0" n="2eb7cdd2">
            <seg n="d1eb2ada">
              Fru talman! Frågan om rökning på serveringsställen hamnar någonstans
              i gränslandet, tycker jag, mellan vad man kan kalla det privata
              och det allmänna och om det allmänna intresset ska få bestämma
              över vad den enskilda människan vill göra och vill riskera.
            </seg>
            <seg n="ba251ebf">
              Det går naturligtvis inte att förneka alla de skadeverkningar
              som har nämnts här både för rökare och för passiva rökare. De
              har länge varit vetenskapligt klarlagda. Det är också därför som
              de allra flesta tycker att offentliga lokaler ska vara helt rökfria.
              Och självklart ska ingen ofrivilligt behöva utsättas för tobaksrök.
              Men, och det är här som problemet lite grann ligger i diskussionen,
              till serveringsställen går ju människor frivilligt och har all
              rätt att med sitt val visa att de föredrar rökfria lokaler. Därför
              tycker jag inte att man ska förbjuda rökning på restauranger i
              första hand för gästernas skull. Som personal har man inte alltid
              samma valmöjlighet om man inte vill byta yrke. Eftersom vi inte
              i andra sammanhang säger att personal ska byta yrke från miljöfarliga
              yrken, känns det svårt att kräva det av restaurangpersonalen.
              För mig är personalens hälsa det avgörande argumentet för att
              trots allt förbjuda rökning i lokaler där restaurangpersonal vistas
              stora delar av arbetstiden.
            </seg>
            <seg n="4cfc5524">
              Förutsättningen för att en förbudslag ska accepteras och respekteras
              är att den framstår som välmotiverad och inte ingriper i individens
              frihet mer än nödvändigt. Tyvärr är just propositionens förslag
              om hur rökrummen ska användas så detaljerat och så långtgående
              att det kan motverka förståelsen och faktiskt leda till praktiska
              problem. Det föreslås att varken personal eller gäster ska få
              ta med sig någon form av mat eller dryck till rökrummet.
            </seg>
            <seg n="81f88821">
              Jag menar att ett sådant förbud kan minska respekten och sprida
              ett löjets skimmer över den nya lagen.
            </seg>
            <seg n="c66fd179">
              Det som står i texten måste tolkas som att en rökare förutom
              öl, vin, kaffe eller lunchbricka inte heller får ta med sig en
              skål chips eller hålla en kanelbulle i handen på väg in i rökrummet.
              Frågan är öppen jag vet inte om någon i utskottet kan besvara
              den om en person ska få ta med sig egna halstabletter eller tuggummi
              in i rökrummet. Det framgår inte av regeringens förslag.
            </seg>
            <seg n="a7a9cc80">
              Ett sådant långtgående förbud är till att börja med svårt att
              genomdriva effektivt. Man kan tänka sig att det är många gäster
              på en pub till exempel som inte gärna vill låta ölglaset bli stående
              om de ska gå ut med en kompis och röka. Man kan tänka sig övervakningssituationer
              där personalen måste kontrollera att reglerna åtlyds. På en lunchrestaurang
              kan det vara svårt att behöva tjata på gästerna om att de inte
              får ta med sig en kopp kaffe när de ska röka en cigarett efter
              maten.
            </seg>
            <seg n="8aa1c8bc">
              Men det viktigaste för mig är, trots allt, att det här förbudet
              är en omotiverad inskränkning i den personliga integriteten. Jag
              är inte rökare själv, kan jag passa på att påpeka. Men det är
              faktiskt tillåtet för den enskilde att vara rökare. Det är det
              i dag i Sverige, hur ohälsosamt och skadligt det än är.
            </seg>
            <seg n="0b3b9ef8">
              Tobakslagens regler är till för att hindra personal och andra
              besökare från att ofrivilligt utsätta sig för rök. Den är inte
              till för att genom pekpinnar och detaljstyrning göra det otrivsamt
              för dem som vill röka. De väljer det hur ohälsosamt det än är.
              Ur arbetsmiljösynpunkt finns det inga skäl, tycker jag, att hindra
              gäster att ta med sig mat och dryck in i rökrummet, och ur hälsosynpunkt
              blir inte rökningen mer eller mindre farlig om den sker i samband
              med förtäring.
            </seg>
            <seg n="72d98ecb">
              Jag har skrivit en enskild motion tillsammans med några andra
              folkpartister där vi föreslår att lagtexten utformas så att den
              tillåter att gästerna får ta med såväl mat som dryck till rökrummet,
              om serveringsstället finner det lämpligt. Det ska naturligtvis
              kafé- eller restaurangägaren bestämma. Men det finns ingen anledning
              att i lagtexten generellt förbjuda varken kaffe, vin, öl eller
              en smörgås i rökrummet så länge inte någon servering förekommer.
            </seg>
            <seg n="73b62542">
              Folkpartisterna i socialutskottet har gått vår motion till mötes
              genom att föreslå att den här detaljerade lagtexten tas bort och
              lämnar möjlighet att anpassa bestämmelserna successivt efter vunna
              erfarenheter efter det att lagen har införts. Jag vill passa på
              att yrka bifall till Folkpartiets reservation nr 3 under punkt
              4.
            </seg>
            <seg n="cc10ba57">
              Jag avslutar med att beklaga att när majoriteten avstyrker motionsyrkanden
              gör den det utan motivering. Man skriver bara att man delar regeringens
              bedömning och därför avstyrker motionen. Det hade varit intressant
              att läsa en del argument mot de yrkanden som avstyrks.
            </seg>
          </u>
          <note n="fae57fdd">
            Föredrogs
          </note>
          <note n="d8464984">
            Överläggningen var härmed avslutad.
          </note>
          <note n="a9a3fa77">
            9 § Reformerade regler för bank- och finansieringsrörelse
          </note>
          <note type="speaker" n="976f210f">
            Anf. 146 SVEN-ERIK ÖSTERBERG (s):
          </note>
          <u who="sven-erik_osterberg_0fd01f" xml:id="i-596366c11ccc4e97-2" n="ac0874c4">
            <seg n="4b7537ae">
              Fru talman! I detta betänkande har utskottet behandlat reformerade
              regler för bank- och finansieringsrörelse. Man kan i huvudsak
              säga att det är en ordentlig modernisering av lagstiftningen som
              gäller banker och kreditmarknadsföretag. Den största nyheten i
              betänkandet är att inlåningsmonopolet avskaffas. Utskottet vill
              att förslagen ökar valmöjligheterna för konsumenterna och ger
              dem möjlighet att sätta in sina sparpengar hos fler företag och
              institut än de sedvanliga bankerna som finns i dag. Det medför
              en ökad konkurrens på inlåningssidan som kommer att stärka framför
              allt konsumentsidan och dem som sätter in pengar.
            </seg>
            <seg n="ce70b035">
              Jag skulle också vilja peka på att utskottet har gjort en liten
              avvikelse från den ursprungliga propositionen när det gäller internbanker
              i en koncern som inte har som huvudsakligt ändamål att driva finansiell
              verksamhet. De undantas från tillståndsplikt för finansieringsrörelse
              oavsett om det lånemottagande koncernbolaget vidareutlånar eller
              inte. Vi går alltså ett steg längre här. Under beredningens gång
              har det visat sig att ett antal svenska företag skulle få ganska
              väsentliga problem med det förslag som förelåg. Genom den justering
              som utskottet har gjort har vi undanröjt dessa problem, och de
              kan fortsätta sin verksamhet på ett positivt sätt.
            </seg>
            <seg n="48a6d94c">
              Med anledning av några motioner gör utskottet en ändring som
              innebär att gamla spar- och låneföreningar kan fortsätta sin verksamhet.
              Det har funnits en undantagsregel tidigare. Det beslut som riksdagen
              så småningom kommer att fatta om detta betänkande innebär att
              dessa spar- och låneföreningar kan fortsätta med sin verksamhet.
            </seg>
            <seg n="e6abea28">
              Till sist vill jag säga att utskottsmajoriteten ger ett uppdrag,
              ett tillkännagivande, till regeringen att göra en belysning av
              hur det ser ut med betalningsmedel, tillgång via bankomat och
              så vidare, som i dag ägs av bankerna och om detta system är ett
              stort hinder för mindre banker och institut att kunna vara med
              och konkurrera på marknaden. Vi vill i första hand ha en belysning
              av situationen. Regeringen får återkomma med den delen.
            </seg>
          </u>
          <note n="a8a7e9f6">
            Detta, fru talman, var i huvudsak vad detta betänkande innehåller.
          </note>
          <note type="speaker" n="a1c48eaf">
            Anf. 147 CHRISTER NYLANDER (fp):
          </note>
          <u who="Q5109199" xml:id="i-e49c74a0da274795-0" n="50d15a69">
            <seg n="24f405ee">
              Fru talman! Det här betänkandet innebär att konkurrensen skärps
              och stärks på den finansiella marknaden i Sverige. Det är bra.
              Det kan leda till lägre kostnader, större valmöjligheter och kanske
              till och med högre inlåningsräntor för kunderna. Om den slutsatsen
              är Folkpartiet liberalerna, regeringen och utskottsmajoriteten
              överens. Men om ökad konkurrens på den nationella marknaden leder
              till detta goda får det åtminstone mig att dra slutsatsen att
              samma fördelar och kanske mer därtill dyker upp genom en ökad
              internationell konkurrens och en så långt möjligt gemensam finansiell
              marknad i EU. Riksdagen har den senaste tiden gång på gång slagit
              fast hur viktigt det är med en gemensam finansiell marknad i EU,
              både för Sveriges tillväxt och Europas. På något sätt glömmer
              man bort eller lägger inte tillräckligt stor tyngd vid den insikten
              i det här ärendet. Det är synd. Med detta beslut tar man ett kliv
              åt motsatt håll.
            </seg>
            <seg n="7415d1c9">
              I betänkandet föreslås, liksom i propositionen, en ny definition
              av vad en bankrörelse är. Den nya definitionen innebär att det
              ställs andra formella krav på svenska banker än på banker i andra
              länder. Om man vill underlätta den finansiella integrationen i
              Europa ska man, tror jag, undvika att ha olika definitioner i
              Sverige och i EG-rätten. När det gäller EG-rätten är det förvisso
              ett minimidirektiv, men både de svenska intressena och de gemensamma
              europeiska intressena talar för att vi ska försöka undvika att
              skapa särlösningar på detta område. Det försvårar den gränsöverskridande
              konkurrensen.
            </seg>
            <seg n="ba1671b5">
              Det är bakgrunden till Folkpartiets reservation i ärendet. Flera
              tunga remissinstanser instämmer. Bankföreningen menar till exempel
              att det inte är helt klart vilka företag som i dag är verksamma
              som skulle omfattas av definitionen. Man varnar för osäkerhet
              och oklarhet för såväl insättare, investerare som låntagare.
            </seg>
            <seg n="a42cb836">
              I definitionen av bankrörelse skrivs nu in krav på att den ska
              ingå i generella betalsystem, men man slår inte fast vad ett generellt
              betalsystem är. Till och med regeringen erkänner i propositionen
              att det är svårt att exakt definiera vad det är. Det står till
              exempel i propositionen och betänkandet att kravet på generellt
              betalsystem innebär att kortet kan användas till nästan alla betalningar
              ett hushåll normalt sett behöver göra. Det är inte ett under av
              tydlighet i en definition.
            </seg>
            <seg n="db7adb38">
              Det är inte bara Bankföreningen som har varit kritisk i remissrundan.
              OM och Helsingforssbörsen är andra kritiska röster i remissomgången.
              Svenska Fondhandlareföreningen och Finansinspektionen är andra.
            </seg>
            <seg n="abeca227">
              Den sistnämnda varnar till exempel för att den föreslagna definitionen
              kan skapa osäkerhet kring den legala formen för svensk bankverksamhet
              i andra EU-länder. Ett företag som i ett EU-land inte definieras
              som bank kan starta ett dotterbolag i Sverige, ansöka om oktroj
              i enlighet med svenska regler och sedan bedriva bankrörelse i
              moderbolagets hemland utan att verksamheten där behandlas som
              bank.
            </seg>
            <seg n="60b0dc48">
              Jag gillar konkurrens. Jag gillar tjänstekonkurrens inom EU-länderna,
              inte minst på den finansiella marknaden, men en sådan konkurrens
              är i så fall inte beroende av vilka definitioner man har på bank,
              utan vilka tjänster och avgifter bankerna har för att få nöjda
              kunder.
            </seg>
            <seg n="77b75c94">
              Även Europeiska centralbanken är kritisk. I ett yttrande över
              lagrådsremissen slår man från ECB fast att regeringens förslag
              försvårar målsättningen att skapa en fullt ut integrerad marknad
              för finansiella tjänster.
            </seg>
            <seg n="6da44840">
              Från Folkpartiets sida delar vi den oron. Sämre ekonomisk konkurrens
              på finansmarknaden är inte en bra strategi för den som vill ha
              högre tillväxt i Europa och Sverige.
            </seg>
            <seg n="6893e777">
              Fru talman! Under finansutskottets behandling av detta ärende
              har vi, som Sven-Erik Österberg tidigare sagt, vid några tillfällen
              stött på problem i regeringens proposition, där förslagen har
              fått effekter som inte var önskvärda eller påtänkta.
            </seg>
            <seg n="96bdbade">
              Det är bra och välkommet att utskottet ändrar förslaget på dessa
              punkter. Det har till exempel gällt internbanker. Företag som
              Ericsson och Volvo har påpekat att propositionens förslag innebär
              konkurrensnackdelar för svenska företag gentemot utländska när
              det gäller affärer som till exempel kräver krediter. Det har också
              gällt förutsättningarna för spar- och låneföreningar.
            </seg>
            <seg n="b32f1f20">
              Det är bra att utskottsbehandlingen har förändrat förslaget på
              dessa punkter. Vi skulle ha önskat att man gjorde det också när
              det gäller definitionen av bankrörelsen.
            </seg>
            <seg n="c8bd4a0b">
              Jag vill nämna att det finns anledning att mycket noga följa
              utvecklingen när det gäller möjligheten för icke-finansiella företag
              som inte omfattas av insättningsgarantin.
            </seg>
            <seg n="0ab56aeb">
              Det är väldigt positivt med ett ökat utbud. Men det innebär också
              risker. Man kan inte bortse från risken att sparare inte uppmärksammar
              att insättningen i de här företagen inte omfattas av garantin.
              Regeringen planerar en del åtgärder för att komma åt detta. Från
              Folkpartiets sida är vi rädda att dessa kanske inte är tillräckliga,
              men vi har valt att inte reservera oss på denna punkt.
            </seg>
            <seg n="978bb774">
              Vi tror att det finns all anledning att följa utvecklingen väldigt
              noga och vara beredda att snabbt ingripa om det visar sig att
              farhågorna besannas.
            </seg>
          </u>
          <note n="e002e4a3">
            Med detta vill jag yrka bifall till Folkpartiets reservation
            nr 1.
          </note>
          <note type="speaker" n="19e290ba">
            Anf. 148 MATS ODELL (kd):
          </note>
          <u who="Q571725" xml:id="i-d9a042ff015262ed-0" n="8f37c448">
            <seg n="0c61641f">
              Fru talman! Det är i allt väsentligt bra och kloka förslag som
              presenteras i betänkandet om reformerade regler för bank- och
              finansieringsrörelse. Här slopas bankernas inlåningsmonopol. Här
              ökar valmöjligheterna för konsumenterna, och vi får tillfälle
              att sätta in våra sparmedel hos fler företag än hittills. Jag
              tror att det med all sannolikhet kommer att leda till högre inlåningsräntor
              och bättre villkor för kunderna.
            </seg>
            <seg n="49d957db">
              Det kommer inte längre att behövas tillstånd för att driva finansieringsrörelse
              för företag som ger kredit till kunder som köper det egna bolagets
              varor och tjänster. Det är bra att utskottet, mot regeringens
              förslag, enhälligt nu också utvidgar undantaget för att också
              gälla krediter som ges till kunder i andra bolag inom en koncern
              för köp av det bolagets varor och tjänster även om vi i utskottets
              majoritet tycker att undantaget bör analyseras ytterligare.
            </seg>
            <seg n="42c27fbe">
              Det är väldigt roligt att finansutskottet lyssnar på kloka förslag
              från berörda intressenter, så som har skett i det här fallet.
              Vi föreslår också till skillnad från regeringens förslag att en
              internbank i en koncern som inte huvudsakligen har som ändamål
              att driva finansiell verksamhet undantas från tillståndsplikt
              för finansieringsrörelse oavsett om det lånemottagande koncernbolaget
              vidareutlånar pengarna eller inte. Det är en bra förbättring jämfört
              med propositionen.
            </seg>
            <seg n="9ebfdc33">
              Fru talman! Det gläder mig särskilt att utskottet har tillstyrkt
              den kristdemokratiska motionen och det motsvarande krav som finns
              från en miljöpartist och två socialdemokrater som föreslår att
              gamla spar- och låneföreningar som bedriver verksamhet enligt
              övergångsbestämmelserna i lagen om finansieringsverksamhet ska
              få fortsätta att driva sin viktiga verksamhet enligt dessa kloka
              bestämmelser. Det var något som regeringen inte tyckte.
            </seg>
            <seg n="8bad6ef8">
              Det här är ett betänkande där regeringen om uttrycket tillåts
              har gått på pumpen på ett flertal punkter, men där finansutskottet
              har lyssnat på kloka och praktiska synpunkter från det civila
              samhället. Så ska det vara i en demokrati.
            </seg>
            <seg n="c0278a7e">
              Det finns dock en skönhetsfläck i detta betänkande även solen
              har ju sina fläckar. Det är att utskottsmajoriteten inte har bifall
              till en kristdemokratisk motion och en centermotion som tar upp
              de kreditgarantiföreningar som nu byggs upp runtom i landet, framför
              allt i den svenska glesbygden. Tanken med dessa föreningar är
              att ge näringslivet bättre förutsättningar i närområdet.
            </seg>
            <seg n="dfae8273">
              Vi vet ju att bankerna inte får ta några risker. Vi vet också
              att bankerna ofta är ganska avvaktande till begäran om krediter
              och planer som läggs fram av entusiastiska entreprenörer och att
              det ofta är väldigt svårt för dem som vill starta företag, inte
              minst i glesbygd.
            </seg>
            <seg n="484d6441">
              Jag vill nämna det generella problemet med den rekordhöga svenska
              skattekvoten som gör att det är väldigt svårt för enskilda personer
              att bygga upp ett sparkapital som är tillräckligt stort för att
              ha som insatskapital när man startar sitt företag.
            </seg>
            <seg n="7f882d26">
              Bland annat därför minskar nyföretagandet. Det är mycket som
              borde ha gjorts. Här missar faktiskt majoriteten, med Socialdemokraterna
              i spetsen, ett enkelt sätt att förbättra riskkapitalförsörjningen
              som varken kan förklaras av statsfinansiella eller, såvitt jag
              förstår, ideologiska skäl. Jag ser inga sura miner på regeringsbänken,
              så jag tror att det är så.
            </seg>
            <seg n="4c5fe802">
              Det är obestridligt att dessa kreditgarantiföreningar har ett
              starkt stöd från EU. Man har insett att det är viktigt att skapa
              bättre förutsättningar för riskkapitalförsörjning. Det finns något
              som heter mutual guarantee companies . Det är en sorts privata
              försäkringssystem där flera mindre företag går samman och erbjuder
              sina medlemmar både tillgång till riskkapital och stöd och rådgivning
              av andra medlemmar med erfarenhet av affärsutveckling.
            </seg>
            <seg n="ed840674">
              Finansinspektionen säger att det behövs ungefär 10 miljoner för
              att den operativa verksamheten i de här föreningarna skulle kunna
              komma i gång och därmed frigöra mångdubbelt mer i riskkapital
              i den svenska verkligheten inte minst i den glesbygd som blöder
              av avfolkning och dåliga förutsättningar att bo kvar.
            </seg>
            <seg n="93d944d0">
              Utskottet konstaterar slutligen att det finns ett fungerande
              regelverk, men samtidigt vissa hinder av finansiell natur för
              etablering av kreditgarantiföreningar. I stället för att göra
              någonting ska man som vanligt noga följa utvecklingen, som det
              brukar heta när man inte tänker göra något.
            </seg>
          </u>
          <note n="4a3bb286">
            Jag tycker att riksdagen borde bifalla Kristdemokraternas reservation
            nr 2 och yrkar därför bifall till den.
          </note>
          <note type="speaker" n="31296198">
            Anf. 149 JÖRGEN JOHANSSON (c):
          </note>
          <u who="Q5886707" xml:id="i-ca90f88b561c7aa5-0" n="618f8e99">
            <seg n="c3adcd26">
              Fru talman! Betänkandet om reformerade regler för bank- och finansieringsrörelse
              är omfattande. Som tidigare nämnts har enigheten varit stor kring
              betänkandet.
            </seg>
            <seg n="31f10b8d">
              Processen i utskottet har, som jag ser det, varit mycket bra
              alltifrån skrivväxlingar och uppvaktningar till diskussioner.
              Man har visat stor lyhördhet. Det har varit ett positivt arbetssätt,
              där samförstånd har nåtts även över blockgränserna.
            </seg>
            <seg n="07dfdfa9">
              Jag ska därför beröra enbart ett sakområde där jag har en avvikande
              mening. Det är riskkapitalbildningen för främst de små och medelstora
              företagen.
            </seg>
            <seg n="3b43b453">
              Bakgrunden till modellen för kreditgarantiföreningar finns att
              söka i Italien. EU-medlemskapet öppnade för den typen av föreningar
              där syftet är att underlätta riskkapitalbildningen. Med hjälp
              av föreningarna kan företagen låna pengar till en relativt låg
              kostnad.
            </seg>
            <seg n="f01de17e">
              Även staten har insett värdet av den här typen av kreditgivare.
              Staten har därför hjälpt till med informationsinsatser för att
              bilda föreningar runtom i landet efter den så kallade Vimmerbymodellen.
              I Europa anses föreningar nödvändiga för att åstadkomma tillväxt
              och lönsamhet i små och medelstora företag.
            </seg>
            <seg n="2346debc">
              Vi kan konstatera att nyföretagandet i Sverige är på nedgång.
              Det är extra allvarligt då de små och medelstora företagen tveklöst
              är de som kan och kommer att få bära det tyngsta lasset för vår
              tillväxt. Det är alltså en företagsgrupp som samhället bör satsa
              på för att utveckla, hjälpa och verkligen ge erkänsla för att
              den är en viktig kugge i vårt lands utveckling. Så är det i allmänhet
              inte i dagens debatt kring denna viktiga grupp.
            </seg>
            <seg n="297c2550">
              Om Europa i övrigt ser kreditgarantiföreningarna som ett viktigt
              instrument i utvecklingen bör också Sverige göra det. Regelverken
              i form av stöd och statliga garantier för de lokala kreditgarantiföreningarna
              bör alltså anpassas mer efter den här gruppens förutsättningar.
            </seg>
            <seg n="f708ad77">
              Utskottets skrivning på den här punkten är i stort sett positiv.
              Men man lyfter också fram de hinder som finns för verksamheten.
              Som jag ser det bör vi peka på att de bör undanröjas. Jag yrkar
              därför bifall till reservation 3 under punkt 20.
            </seg>
            <seg n="07e7fe8c">
              Jag vill avslutningsvis bara nämna vissa problem som finns. När
              förlust uppstår har i dag endast Almi möjlighet att gå till den
              europeiska investeringsfonden och få stöd. Här borde vi öppna
              så att även kreditgarantiföreningarna får samma möjlighet som
              man har på övriga håll i Europa. Det är en av de delar som bör
              ses över.
            </seg>
          </u>
          <note type="speaker" n="c8aefbb3">
            Anf. 150 CARIN LUNDBERG (s):
          </note>
          <u who="Q4963953" xml:id="i-055663b798fc9b62-0" n="0d6abe43" next="i-5d5d1757719a9f0d-0">
            <seg n="1da8e3c1">
              Fru talman! Som tidigare talare redan har sagt handlar detta
              betänkande om en genomgripande modernisering av lagstiftningen
              för banker och kreditbolag. Den viktigaste nyheten är avskaffande
              av bankernas inlåningsmonopol.
            </seg>
            <seg n="4804027b">
              I vanliga fall är jag inte särskilt förtjust över avregleringar
              och så kallad valfrihet eftersom det ofta visar sig vara en begränsad
              verklig valfrihet, särskilt i mina hemtrakter där vi sällan är
              en tillräckligt stor marknad att konkurrera om. Men i detta fall
              tycker jag att det är ett bra förslag. Vi konsumenter får möjlighet
              att sätta in våra sparpengar hos fler företag.
            </seg>
            <seg n="0b9a82d7">
              Bakgrunden till propositionen är den svenska bankkrisen i början
              av 90-talet. Det var dyrköpta erfarenheter, både för staten som
              drabbades av betydande utgifter för att rekonstruera delar av
              banksystemet och för bankernas kunder. Det vi lärde oss var att
              vi behöver en modern lagstiftning som ger bättre förutsättningar
              för stabilitet, konkurrens och effektivitet. Förslaget ger uttryck
              för det.
            </seg>
            <seg n="845b9a7d">
              Förslagen innebär ökad konkurrens om inlåningen. Inlåningen som
              är kopplad till bankernas betalningsförmedling och de risker som
              finns där motiverar en omfattande skyddslagstiftning. Finansinspektionen
              får ett större ansvar men också större befogenheter och möjligheter
              att ingripa. Institut som inte lånar upp medel från allmänheten
              kommer inte att omfattas av de nya rörelsereglerna och Finansinspektionens
              tillsyn. Därför föreslås ändringar i konsumentkreditlagen för
              att stärka konsumentskyddet.
            </seg>
            <seg n="b3cd7d47">
              Starkare konkurrens och bredare produktutbud som antas bli följden
              av avregleringen medför att konsumenterna får ökad valfrihet och
              bättre service till lägre priser. Tidigare har konsumentskyddsskäl
              anförts till stöd för att ge bankerna ensamrätt att ta emot inlåning.
              Regeringen anser dock att all inlåning inte behöver behandlas
              på samma sätt.
            </seg>
            <seg n="28485131">
              Den statliga insättningsgarantin är viktig ur konsumentskyddsintresse,
              men nu ges konsumenterna möjlighet att också välja mindre säkra
              placeringsalternativ.
            </seg>
            <seg n="49c708b1">
              Det ska dock sägas att regleringen av kreditgivning till konsumenter
              är mer heltäckande än motsvarande reglering för näringsidkare.
              Konsumenterna är den kategori som i allmänhet bedöms ha det största
              skyddsbehovet. Här är jag helt överens med Christer Nylander.
            </seg>
            <seg n="15b1ad1d">
              Regeringen föreslår en ny definition av bankrörelse. Folkpartiet
              anser att den svenska definitionen nära måste följa EG-lagstiftningens
              begrepp. Utskottet yrkar avslag på deras reservation med hänvisning
              till att EG-direktivet är ett minimidirektiv och medlemsländerna
              har genomfört direktivet på olika sätt.
            </seg>
            <seg n="9a4d1942">
              Utskottet anser att den svenska definitionen innebär en anpassning
              till den utveckling som sker när det gäller nya finansiella instrument
              genom att definitionen inte baseras på inlåningsbegreppet utan
              på en generell formulering som fångar upp alla de former i vilka
              transaktionsmedel kan ställas till betalningsförmedlarens förfogande.
              Därför avslås reservationen.
            </seg>
            <seg n="90b528ae">
              Fru talman! Regeringen föreslår att huvudregeln ska vara att
              finansieringsrörelse endast får drivas efter tillstånd av Finansinspektionen.
              I dag fordras tillstånd för förmedling av kredit till konsumenter.
              Utskottet anser liksom regeringen att det inte råder något tvivel
              om att ett gott konsumentskydd är viktigt när det gäller finansiella
              tjänster som krediter och liknande. Konsumentskyddet bör dock
              i första hand tas om hand av den civil- och marknadsrättsliga
              regleringen.
            </seg>
            <seg n="7cdbe192">
              För att kunna göra ett medvetet val är det viktigt att man som
              konsument kan informera sig. I detta fall gäller det om det är
              ett reglerat eller oreglerat institut. Det är dock viktigt att
              peka på att den anmälningsskyldighet som föreslås inte innefattar
              någon prövning av företagens kvalitet utan avser mest företagens
              efterlevnad av penningtvättslagstiftningen.
            </seg>
            <seg n="d46de12c">
              Utskottet tillstyrker förslaget att tillstånd inte krävs för
              bolag som ger kredit till kunder som köper bolagets egna varor
              och tjänster. Efter en ordentlig genomgång anser utskottet att
              undantaget bör utvidgas till att omfatta också krediter som ges
              till kunder till andra bolag inom koncernen för köp av dessa bolags
              tjänster och varor.
            </seg>
            <seg n="36f721b4">
              I dag krävs inte tillstånd, och utskottet anser att dagens system
              bör bibehållas så att det möjliggör en fortsatt effektiv hantering
              av kundkrediter inom industriella koncerner. Utskottet anser dock
              att regeringen bör analysera frågan vidare och att berörda företag
              får fortsätta på samma sätt som i dag till och med den 30 juni
              2006, men regeringen bör återkomma med förslag.
            </seg>
            <seg n="cf96e5d9">
              Finansutskottet anser även, i motsats till regeringen, att internbanker
              som har som huvudsakligt ändamål att driva finansiell verksamhet
              undantas från tillståndsplikt oavsett om det lånemottagande koncernbolaget
              vidareutlånar eller inte.
            </seg>
            <seg n="3d937f00">
              I dag kan företagen tillgodogöra sig positiva effekter av en
              centraliserad upplåning och utlåning till övriga koncernbolag.
              Regeringens förslag skulle också kunna påverka bolagens konkurrensförmåga.
              Utskottet anser att en så omfattande reglering som den föreslagna
              med bland annat krav på kapitaltäckning och exponeringsbegränsningar
              inte är nödvändig.
            </seg>
            <seg n="c7fa7ba2">
              Enligt regeringens förslag behövs inte tillstånd för finansieringsrörelse
              som bedrivs av ekonomisk förening eller motsvarande utländskt
              bolag om föreningen eller företaget
            </seg>
            <seg n="e3e49e11">
              Detta tillstyrker utskottet och föreslår samtidigt att gamla
              spar- och låneföreningar som driver verksamhet enligt övergångsbestämmelserna
              får fortsätta driva sin verksamhet enligt dessa bestämmelser.
              Utskottet föreslår att en ny bestämmelse förs in i lagen om införande
              av bank- och finansieringsrörelse. Detta innebär något så ovanligt
              som att motionerna delvis tillstyrks.
            </seg>
            <seg n="effd0076">
              När det gäller tillgång till infrastrukturen i betalningssystemet
              föreslår utskottet också delvis tillstyrkan av motionsyrkanden.
              Det stora lagförslag vi behandlar handlar om avreglering, konkurrens
              och enklare regler. Men ska konkurrensen verkligen fungera behövs
              också tillgång till infrastrukturen för att det ska bli fråga
              om verklig konkurrens. I Sverige finns ju inte på samma sätt som
              tidigare en statlig infrastruktur för bankväsendet.
            </seg>
            <seg n="67212701">
              Utskottet anser att riksdagen bör uppdra åt regeringen att genomföra
              en kartläggning av de nya förutsättningarna för betalningssystemen
              och belysa tillgången av infrastruktur.
            </seg>
            <seg n="54e217c1">
              Fru talman! Kristdemokraterna och Centern har yrkat bifall till
              sina reservationer kring kreditgarantiföreningar. Utskottet konstaterar
              att det finns fungerande regelverk men att det finns vissa hinder
              av finansiell natur för etablering av kreditgarantiföreningar.
              Det är därför viktigt att följa utvecklingen. Någon särskild åtgärd
              med anledning av motionerna anser utskottet inte att det finns.
            </seg>
          </u>
          <note n="5530e660">
            Till sist, fru talman, yrkar jag bifall till förslagen i finansutskottets
            betänkande nr 15 och avslag på samtliga reservationer.
          </note>
          <note n="fae57fdd">
            Föredrogs
          </note>
          <note n="e4dfa3ff">
            Ajournering
          </note>
          <note n="0f7c5ec4">
            Kammaren beslutade kl. 15.59 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="Q4963953" xml:id="i-5d5d1757719a9f0d-0" n="0d6abe43" prev="i-055663b798fc9b62-0">
            <seg n="67de0613">
              Återupptagna förhandlingar
            </seg>
          </u>
          <note n="4921c916">
            Förhandlingarna återupptogs kl. 16.00.
          </note>
          <note n="ff8aff28">
            10 § Beslut om ärenden som slutdebatterats vid dagens sammanträde
          </note>
          <note n="22d941b8">
            Punkterna 1 och 2
          </note>
          <note n="1ca98b18">
            Punkt 3
          </note>
          <note n="0b202cbe">
            Punkt 4
          </note>
          <note n="6e8b96df">
            Punkt 1
          </note>
          <note n="8dcd3115">
            Punkt 5
          </note>
          <note n="760e3d6a">
            Punkt 13
          </note>
          <note n="55f411ae">
            Punkt 14
          </note>
          <note n="ab98ff00">
            Punkt 20
          </note>
          <note n="4e979689">
            Punkt 21
          </note>
          <note n="e6137720">
            Övriga punkter
          </note>
          <note n="6e8b96df">
            Punkt 1
          </note>
          <note n="1ca98b18">
            Punkt 3
          </note>
          <note n="0b202cbe">
            Punkt 4
          </note>
          <note n="322b82a0">
            Punkt 6
          </note>
          <note n="4489d371">
            Punkt 8
          </note>
          <note n="50a431cd">
            Punkt 10
          </note>
          <note n="e6137720">
            Övriga punkter
          </note>
          <note n="de284151">
            11 § (forts. från 9 §) Reformerade regler för bank- och finansieringsrörelse
            (forts. FiU15)
          </note>
          <note type="speaker" n="3c1f17d6">
            Anf. 151 CHRISTER NYLANDER (fp) replik:
          </note>
          <u who="Q5109199" xml:id="i-e49c74a0da274795-1" n="50d15a69">
            <seg n="df4f9c13">
              Fru talman! Jag lyssnade väldigt noga på Carin Lundbergs anförande
              och sökte efter förklaringar och förtydliganden kring definitionen
              av bankrörelse. I regeringens proposition står det till exempel
              att det inte är otänkbart att det kan uppstå vissa gränsdragningsproblem
              när det gäller definitionen av vad en bankrörelse är.
            </seg>
            <seg n="2640ff38">
              I betänkandet skriver utskottet att generellt i definitionen
              ska betraktas som att kortet kan användas till nästan alla betalningar
              ett hushåll normalt sett behöver göra. Det är naturligtvis inte
              alldeles tillfredsställande med den typen av definition i en lagtext
              av vad en bankrörelse är. Det sägs att det är nästan alla betalningar
              som ett normalt hushåll normalt behöver göra. Det lämnar lite
              ytterligare att fundera kring.
            </seg>
            <seg n="44438c0f">
              Jag skulle vilja be Carin Lundberg hjälpa oss som fortfarande
              funderar kring definitionen genom att svara på vad det egentligen
              innebär.
            </seg>
          </u>
          <note type="speaker" n="b5e2f467">
            Anf. 152 CARIN LUNDBERG (s) replik:
          </note>
          <u who="Q4963953" xml:id="i-bade9cf1c71f6c43-0" n="0d6abe43">
            <seg n="49065955">
              Fru talman! Det är ett EG-direktiv som är ett minimidirektiv,
              som jag sade. Medlemsländerna har genomfört kreditinstitutdirektivet
              på olika sätt. Det innebär att de olika ländernas bankdefinitioner
              skiljer sig åt. Varken regeringen eller vi som har majoriteten
              i utskottet kan se några direkta problem i relationen till utländska
              parter.
            </seg>
            <seg n="29a3c5ed">
              Det är klart att det precis som Christer Nylander säger kan finnas
              vissa gränsdragningsproblem med en ny definition. Det är då extra
              viktigt att regeringen är tydlig i författningskommentaren för
              att underlätta Finansinspektionens tillståndsprövning och dess
              utarbetande av praxis.
            </seg>
          </u>
          <note type="speaker" n="a53dddb3">
            Anf. 153 CHRISTER NYLANDER (fp) replik:
          </note>
          <u who="Q5109199" xml:id="i-e49c74a0da274795-2" n="50d15a69">
            <seg n="61502c29">
              Fru talman! Banker har en särställning i en marknadsekonomi och
              för dess funktionssätt. Jag antar att det är så i alla ekonomier.
              Det är viktigt, och det lär oss också erfarenheten, att man tar
              den rollen på allra största allvar. Det gäller inte minst av stabilitetshänsyn.
            </seg>
            <seg n="0bb34bf5">
              Det är också viktigt ur den aspekten att man funderar på vad
              det innebär för konkurrensen. Vi tror på att konkurrens på den
              finansiella marknaden innebär att marknadsekonomin fungerar bättre.
              Konkurrensbrist sänker tillväxttakten och innebär att man är mer
              ineffektiv i marknadsekonomin. Man måste då också fundera på vad
              det innebär för jobben, välfärden och så vidare.
            </seg>
            <seg n="01691d16">
              Det finns en del i övrigt att önska när det gäller en definition.
              Det är ett minimidirektiv. Det öppnar också för möjligheten att
              ha olika definitioner. Men man kan också välja att lägga definitionen
              så nära den ursprungliga definitionen i direktivet som möjligt
              för att undvika problematik när det gäller konkurrens över gränserna.
            </seg>
            <seg n="3b8f4c51">
              Det är klart att den definition som Sverige väljer, där man använder
              en sådan sak som generella betalningsmedel och generella system
              och där man inte tydligt definierar skillnaden mellan selektiva
              och generella system, innebär problem för konkurrensen.
            </seg>
            <seg n="91ffc2bb">
              Det innebär också, som jag tog upp i mitt anförande tidigare,
              att företag som inte är bank i ett land kan starta en bank i Sverige
              och sedan bedriva verksamheten i ursprungslandet. Den typen av
              tjänstekonkurrens är förstås bra för Europa. Men konkurrens ska
              framför allt handla om att vara duktig och billig och erbjuda
              bra tjänster, och inte om vilken definition som man råkar ha i
              det land som man kommer ifrån.
            </seg>
          </u>
          <note type="speaker" n="08892bd6">
            Anf. 154 CARIN LUNDBERG (s) replik:
          </note>
          <u who="Q4963953" xml:id="i-055663b798fc9b62-1" n="0d6abe43" next="i-5d5d1757719a9f0d-1">
            <seg n="161ad459">
              Fru talman! Den viktigaste nyheten i betänkandet är avskaffandet
              av bankernas inlåningsmonopol. Det kommer att innebära att vi
              får en ökad konkurrens om inlåning.
            </seg>
            <seg n="a76a19eb">
              I det här fallet säger regeringen så här: Bankrörelsedefinitionen
              innebär att den bättre anpassas till att omfatta den verksamhet
              som lagen om bank- och finansieringsrörelser främst avser att
              skydda. Anpassningen sker genom att betalningsförmedling i generella
              betalsystem lyfts fram som bankernas mest väsentliga uppgift ur
              stabilitetssynpunkt. Sedan sker en anpassning till den utveckling
              som sker när det gäller nya finansiella instrument genom att definitionen
              inte baseras på inlåningsbegreppet utan på en mer generell formulering
              som fångar in alla former i vilka transaktionsmedel kan ställas
              till betalningsförmedlarens förfogande. Begreppet fångar även
              in kortfristig finansiering som kan ge upphov till stabiliseringsproblem
              genom att fordringsägarna kan återkalla dem med kort varsel.
            </seg>
            <seg n="8864def1">
              Fru talman! Som jag redan har sagt så tycker jag att det kan
              finnas gränsdragningsproblem med en ny definition. Men regeringen
              måste vara tydlig i författningskommentaren för att underlätta
              inspektionens tillståndsprövning och utarbetande av praxis.
            </seg>
          </u>
          <note n="7e0cebe1">
            Anf. 155 GUNNAR AXÉN (m):
          </note>
          <u who="Q4963953" xml:id="i-5d5d1757719a9f0d-1" n="0d6abe43" prev="i-055663b798fc9b62-1">
            <seg n="1bba8448">
              Fru talman! Bank- och finanssektorn är av stor betydelse för
              samhällsekonomin och för att den ska fungera effektivt. Den är
              också en viktig institution i en väl fungerande marknadsekonomi.
              Statens motiv för att reglera sektorn handlar om att slå vakt
              om systemstabiliteten i betalningssystemen och att slå vakt om
              konsumentintresset. Men de här motiven måste alltid vägas emot
              att regleringar, vilka de än månde vara, ökar transaktionskostnaderna
              och kan bidra till att försvåra för nya aktörer att ta sig in
              på marknaden och därmed hämma konkurrensen, vilket i sin tur är
              effekter som drabbar både konsumenter och företagare.
            </seg>
            <seg n="06f44149">
              Med det här lagförslaget får vi en sammanhållen lagstiftning
              för både bank- och finansieringsrörelse. I samband med det föreslår
              regeringen, och förvisso ett nära nog enigt utskott, en viss liberalisering
              i och med att bankernas monopol på inlåningsverksamhet avskaffas.
              Det är någonting som vi välkomnar.
            </seg>
            <seg n="5b0cb3f6">
              I framtiden kommer förutom banker icke-finansiella företag att
              kunna få ta emot inlåning från både privatpersoner och företag,
              om än med begränsningen att man får ta emot högst 50 000 kr i
              inlåning från enskilda sparare. Ett motiv till begränsningen har
              varit att denna form av inlåning inte kommer att omfattas av den
              statliga insättningsgarantin.
            </seg>
            <seg n="c4c30818">
              Det är bra att man på det här sättet öppnar för en ökad konkurrens
              om spararnas pengar. Det kommer att gynna såväl småsparare som
              företagare. Banksektorn har under många år präglats av en alltför
              svagt framväxande konkurrens. Utöver de fyra storbanker som dominerar
              har vi i Sverige så mycket som 123 mindre banker, men antalet
              ökar väldigt svagt. Endast fyra nya har tillkommit under de senaste
              fyra åren, och de växer inte speciellt mycket.
            </seg>
            <seg n="5642efca">
              De åtgärder som nu vidtas för att liberalisera och öka konkurrensen
              är bra. Jag utesluter inte att det i framtiden kan bli aktuellt
              att vidta fler åtgärder som bidrar till en skärpt konkurrens.
            </seg>
            <seg n="3ebab1eb">
              I betänkandet har utskottet också, som ni har hört, i sin vishet
              gjort vissa avsteg från propositionen bland annat genom att undanta
              företags internbanker från att omfattas av tillståndsplikt enligt
              lagen. Det är bra, eftersom det annars skulle kunna ställas krav
              på internbankerna som allvarligt skulle kunna försvåra för ett
              antal såväl större som mindre koncerner med negativa konsekvenser
              som följd.
            </seg>
            <seg n="a28d2061">
              Vidare erhåller företag som tillhandahåller kundkrediter en dispens
              till och med juni 2006 medan frågan analyseras ytterligare. Vi
              moderater anser att undantaget borde permanentas eftersom kreditmöjligheten
              ytterligare bidrar till att skärpa konkurrensen på kreditmarknaden.
            </seg>
            <seg n="f9d80f32">
              Jag hoppas därmed att regeringen återkommer med förslag med den
              innebörden. Om inte så borde utskottet, som ju har gjort bedömningen
              att detta är viktigt, kunna ta initiativ till ett sådant förslag.
            </seg>
            <seg n="e8df7a48">
              När det gäller kreditgarantiföreningarna, som har diskuterats
              här, har vi gjort bedömningen att vi i dag har ett väl fungerande
              regelverk. Men skulle det visa sig att reglerna på något sätt
              behöver förändras för att underlätta för kreditgarantiföreningar
              att startas är vi givetvis villiga att biträda sådana förändringar.
            </seg>
            <seg n="3fc48840">
              Avslutningsvis kan jag bara med glädje konstatera att till och
              med den yttersta vänstern nu har accepterat att det är viktigt
              med privata banker med fri konkurrens och att detta är någonting
              som är till nytta för samhället och medborgarna.
            </seg>
            <seg n="b3707962">
              Jag ber därmed att få yrka bifall till utskottets förslag till
              beslut.
            </seg>
          </u>
          <note type="speaker" n="f8785079">
            Anf. 156 SIV HOLMA (v):
          </note>
          <note n="9f2868a3">
            Fru talman! Jag yrkar bifall till förslaget i betänkandet i dess
            helhet och avslag på samtliga reservationer.
          </note>
          <u who="Q4609260" xml:id="i-a516c567142cc8db-0" n="5c3024d3">
            <seg n="73d6e891">
              Jag vill i detta anförande särskilt uppmärksamma några motioner
              från den allmänna motionstiden 2002 och 2003 som behandlas samtidigt
              med propositionen om reformerade regler för bank- och finansieringsrörelse.
              Utskottet ger följande i uppdrag till regeringen: Att kunna utnyttja
              infrastrukturen i betalningssystemet är viktigt även för de små
              bankernas förmåga att kunna konkurrera om privatpersonernas transaktionskonto.
              Utskottet anser därför att riksdagen bör begära att regeringen
              låter genomföra en kartläggning av de nya förutsättningarna för
              betalningssystemen och belysa om tillgången till infrastrukturen
              i betalningssystemen kan utgöra ett hinder för små aktörer på
              marknaden och på så sätt förhindra en utveckling mot ökad konkurrens.
            </seg>
            <seg n="f5fd721b">
              Detta innebär att två motioner inlämnade av Vänsterpartiet respektive
              en av Miljöpartiet delvis tillstyrks. Vi ser naturligtvis detta
              som en liten men betydelsefull framgång.
            </seg>
            <seg n="22ba4e98">
              Fru talman! I Vänsterpartiets motion från den allmänna motionstiden
              2002 beskrivs att vi under de senaste årtiondena både fått fler
              och färre banker. Sparbankerna gick samman i en enda stor koncern
              som i sin tur slogs ihop med Föreningsbanken. Nordbanken har blivit
              Nordea, med verksamhet i flera nordiska länder. Utländska banker
              har kommit in i Sverige, men de har inte rubbat bankmarknadens
              oligopolistiska karaktär. De fyra storbankerna har fortfarande
              en gemensam marknadsandel på ca 80 %. Bankernas stockar av privatpersoners
              transaktionskonton är i sin tur avgörande för konkurrenssituationen
              inom affärsområdet. I slutet av 90-talet uppskattades vinsten
              inom detta affärsområde till ca 18 miljarder kronor per år, vilket
              utgjorde ca 70 % av bankernas sammanlagda vinster. De mindre bankerna
              har vid åtskilliga tillfällen påpekat att de fått betala ett för
              högt pris för att få tillgång till infrastrukturen inom betalningssystemen.
            </seg>
            <seg n="ba2b9d2d">
              Till skillnad från vad som gäller i många andra länder saknar
              Sverige särskilda regler om tillträde till infrastrukturen på
              bankmarknaden. De mindre bankernas konkurrensproblem till följd
              av rådande situation har föranlett olika institutioner såsom Finansinspektionen
              att påtala dessa brister.
            </seg>
            <seg n="e7703a9f">
              Det är alltså viktigt från konkurrenssynpunkt att nyetablerade
              banker får tillträde till betalningssystemet på objektiva och
              icke diskriminerande villkor. Det behövs därför en marknadssituation
              som inte missgynnar små banker. Betänkandet innehåller en ny lagstiftning
              som innebär, som många här i talarstolen har sagt, att bankernas
              inlåningsmonopol avskaffas. På det sättet öppnas möjligheter för
              nya aktörer att agera på inlåningsmarknaden. Samtidigt måste också
              speciellt småbankerna ges reella förutsättningar att få tillgång
              till betalningssystemen.
            </seg>
            <seg n="82cc8f69">
              Fru talman! Precis som i min enskilda motion från den allmänna
              motionstiden hoppas jag att småbankerna nu, när regeringen har
              fått uppdraget, får vara med i processen med att skapa en annorlunda
              ordning. Det finns redan en del idéer som framförts, till exempel
              att Riksskatteverket ska få ta fram anslutningsmöjligheter till
              betalsystem för småbanker där de kan ansluta sig till en rimlig
              kostnad. På det sättet skulle småbankerna kunna erbjuda sina kunder
              betalningsservice och kortlösning plus att skicka och ta emot
              transfereringar ur betalsystemen.
            </seg>
            <seg n="d749e54d">
              Ett annat alternativ är att någon av de stora aktörerna på marknaden
              får i uppdrag av staten att erbjuda dessa tjänster till en rimlig
              kostnad. Det ska naturligtvis ske på ett sådant sätt att Konkurrensmyndigheten
              kan acceptera det.
            </seg>
            <seg n="1ebdd375">
              Syftet med att skapa en bra infrastruktur är att ta till vara
              även småbankernas växande kundkrets intressen.
            </seg>
            <seg n="b4c5fb94">
              Fru talman! Låt mig kort kommentera reservationen om kreditföreningar.
              Jag tycker att finansutskottets ställningstagande är positivt
              till motionerna, men eftersom ett arbete pågår finner inte majoriteten
              i utskottet skäl för att tillstyrka motionerna. Även Vänsterpartiet
              ser möjligheterna med att kreditföreningarna kan underlätta riskkapitalbildningen.
              Ett system med kreditgarantiföreningar är också under uppbyggnad
              i Sverige. Det pågår dessutom ett arbete på Näringsdepartementet
              som syftar till att stimulera utvecklingen av kreditgarantiföreningar.
              Det är ett arbete som också särskilt uppmärksammats inom ramen
              för samarbetet mellan s, v och mp där vi även vill ta fram ett
              system med statliga lånegarantier för att förbättra tillgången
              på riskkapital.
            </seg>
            <seg n="7ae8535d">
              Fru talman! Vänsterpartiet har i flera år motionerat om att införa
              en beloppsgräns under vilken betalningsförsummelser över huvud
              taget inte ska bli föremål för registrering i kreditupplysningsregistret.
              Vidare har vi motionerat om att förkorta gallringstiderna för
              mindre betalningsförsummelser. Dessutom kan kreditupplysningsföretag,
              med stöd av en dom i Regeringsrätten, lägga ut uppgifterna om
              en persons betalningsanmärkningar på Internet utan att den som
              berörs behöver informeras.
            </seg>
            <seg n="22863cf4">
              Liknande motionsyrkanden har lämnats från folkpartister, moderater
              och socialdemokrater. Det är frågor som måste ses över för att
              stärka konsumentperspektivet. Av finansutskottets ställningstagande
              framgår att ett översynsarbete pågår på Justitiedepartementet.
              Vi nöjer oss med detta och hyser förhoppningen att översynsarbetet
              inte ska dra ut på tiden utan att vi snart kan få behandla förslagen
              i denna kammare.
            </seg>
          </u>
          <note type="speaker" n="dead68a2">
            Anf. 157 CHRISTER NYLANDER (fp) replik:
          </note>
          <u who="Q5109199" xml:id="i-e49c74a0da274795-3" n="50d15a69">
            <seg n="2d416038">
              Fru talman! Siv Holma konstaterade i sitt anförande att vi har
              få stora banker i Sverige. Hon konstaterade också att vi har ett
              oligopolliknande agerande. En slutsats av detta är att det behövs
              fler stora aktörer på marknaden. Ett snabbt, enkelt och effektivt
              sätt är att riva hindren för finansiell integration i EU, öppna
              gränserna och skynda på EU:s gemensamma marknad för finansiella
              tjänster.
            </seg>
            <seg n="d2ebd122">
              Jag skulle vilja ställa en fråga till Siv Holma. Vilka åtgärder
              föreslår Vänstern för att riva hinder och öka konkurrensen mellan
              banker i Europa?
            </seg>
          </u>
          <note type="speaker" n="d66fea45">
            Anf. 158 SIV HOLMA (v) replik:
          </note>
          <u who="Q4609260" xml:id="i-7552c53f814d6a91-0" n="5c3024d3">
            <seg n="244ad7f0">
              Fru talman! Till skillnad från Folkpartiet tror vi inte att avregleringar
              är det bästa medlet för att få ett balanserat hänsynstagande,
              speciellt med utgångspunkt i ett konsumentintresse. Vi tycker
              att det förslag som presenteras i det här betänkandet är fullt
              tillräckligt. Vi får se vad det innebär. Jag tycker att Folkpartiets
              argumentation, i alla fall som jag hör den, är en lovsång till
              samarbetet inom EU till vilket pris som helst.
            </seg>
            <seg n="5f5d1831">
              När man går in i ett samarbete tycker jag att man ska se över
              att det finns ett levande konsumentintresse. Man ska inte göra
              något förhastat som skapar problem för till exempel mindre marknader,
              som Carin Lundberg var inne på. Stora företag har inte samma intresse
              av att bemöta kunder som finns inom det området. Vi har ju sett
              att avregleringen har baksidor. Jag tycker att man ska skynda
              väldigt försiktigt och se vad man gör, till skillnad från Folkpartiet
              som tror att allting löser sig bara vi avreglerar och konkurrensutsätter
              det mesta.
            </seg>
          </u>
          <note type="speaker" n="bcffb90f">
            Anf. 159 CHRISTER NYLANDER (fp) replik:
          </note>
          <u who="Q5109199" xml:id="i-e49c74a0da274795-4" n="50d15a69">
            <seg n="5af70028">
              Fru talman! Siv Holma säger att hon är tveksam till avreglering
              och att det finns många baksidor med avreglering. Det här betänkandet
              och de beslut vi nu ska fatta innebär ju en jättelik avreglering
              av finansmarknaden i Sverige. Om man tycker att vi har problem
              med oligopolliknande beteenden i banksektorn måste ju slutsatsen
              vara att vi bör ha en avreglering och fler aktörer för att bryta
              oligopolagerandet.
            </seg>
            <seg n="70432009">
              Det här betänkandet innebär en avreglering på nationell nivå,
              och även till viss del på europeisk nivå. Om Vänsterpartiet står
              bakom att man avreglerar på nationell nivå, vad är det då som
              är så farligt med att också öppna ytterligare för en konkurrens
              på europeisk nivå? För att bryta ett oligopolagerande krävs också
              fler aktörer. Genom det här betänkandet får vi fler aktörer på
              nationell nivå, men vad är det avgörande problemet med att vi
              också öppnar ytterligare för fler aktörer från andra länder? Vad
              är det som är så farligt med aktörer från andra länder som vi
              inte har problem med när de kommer från Sverige?
            </seg>
          </u>
          <note type="speaker" n="0334c5ae">
            Anf. 160 SIV HOLMA (v) replik:
          </note>
          <u who="Q4609260" xml:id="i-7552c53f814d6a91-1" n="5c3024d3">
            <seg n="877af9bf">
              Fru talman! Jag uppfattar det så att vi har aktörer från andra
              länder på bankmarknaden. Jag tycker att jag försökte ge ett svar
              på varför man får vara väldigt försiktig med att sjunga avregleringens
              lov. Det handlar om konsumentperspektivet och att alla områden
              i detta avlånga land inte har samma ställning. Jag kan tänka mig
              att ett företag har en mycket positiv marknad i områden med många
              människor, men det är inte samma sak i områden med väldigt få
              människor. Där måste samhället gå in och skapa ett regelsystem
              så att man tar vara på intressen och ser till att stärka konsumenter
              som är svaga gentemot större företag.
            </seg>
          </u>
          <note type="speaker" n="ed7efca1">
            Anf. 161 KENTH HÖGSTRÖM (s):
          </note>
          <u who="Q5820955" xml:id="i-8c8c5a9ea86e32e4-0" n="9cb6cfcf">
            <seg n="6b7252f0">
              Fru talman! Med anledning av finansutskottets behandling av motionerna
              från allmänna motionstiden har två av mig undertecknade, nämligen
              292 och 294 som handlar om kreditförsörjning i allmänhet och till
              företagsamhet och byggande på landsbygden i synnerhet, behandlats
              av utskottet. Jag vill gärna ge utskottet en eloge för det korrekta
              sättet att beskriva motionerna och deras innehåll. Däremot vill
              jag rikta skarp kritik mot hur ni avfärdar motioner, och det gäller
              inte bara mina utan även andras, utan motivering.
            </seg>
            <seg n="247f030b">
              Motion 292 handlar just om det ni nyss talade om, nämligen oligopoltendenserna
              på bankmarknaden. Endast fyra banknät har fullskalesortiment i
              kreditportföljen och landsomfattande kontorsnät. Tidigare, före
              bankkrisen, var det åttatio. Den motion som handlar om kreditförsörjning
              på landsbygden och för företagsamhet och bristen på riskvilligt
              kapital behandlas under rubriken Skyldighet att ta emot inlåning.
              Det är bra. Det är alldeles utmärkt att många fler får möjlighet
              att låna in spararnas pengar, men ni skulle också ha kommenterat
              hur man ska få några av dem att ägna sig åt utlåning till svensk
              företagsamhet. Nu flockas nästan allt utlåningskapital till de
              växande regionerna, till storstäderna och framför allt till Helsingforss
              bostadsrättsmarknad. Det är det motionen tar upp. Utskottet har
              inte med ett ord bemödat sig om att kommentera just den tendensen.
              Jag tycker att det är synd.
            </seg>
            <seg n="d31fd540">
              Den andra motionen handlar om SBAB och deras försörjningsansvar
              som statens aktör på bostadsförsörjningsmarknaden. Den har avfärdats
              med att den frågan ägs av regeringen.
            </seg>
            <seg n="e876cf60">
              Hade inte utskottet kunnat bemöda sig att fundera över varför
              också styrelsen i SBAB har koncentrerat sin utlåningsverksamhet
              till de växande orterna? Tänk om alla nu gör så och prioriterar
              Helsingfors, Göteborg, Malmö, Lund och universitetsstäderna och
              vänder svensk landsbygd ryggen! Där bor mer än hälften av Sveriges
              befolkning. Där finns mer än hälften av svensk företagsamhet.
              Men allt färre är intresserade av deras behov av pengar.
            </seg>
            <seg n="a5bbfe34">
              Lägg till detta den nya förmånsrättslag som riksdagen i fjol
              klubbade och Basel 2-reglerna som stramar åt kreditförsörjningen
              ordentligt och som bankerna själva har beslutat sig för! Allt
              detta visar på samma tendens: Mot centrum. Vänd periferin ryggen!
            </seg>
            <seg n="088e9c8c">
              Vore inte detta ett uppslag för er i finansutskottet att ha ett
              stort seminarium, en hearing, om? Det är ju ni som har makten
              och som har initiativet ihop med lagutskottet och näringsutskottet.
            </seg>
            <seg n="7091e302">
              Jag är, mina vänner i finansutskottet, mycket bekymrad över kreditförsörjningssituationen
              för svensk företagsamhet ute i svensk landsbygd. Sedan spelar
              det ingen roll om landsbygden heter Västergötlands slättland,
              Bergslagen eller Norrlands inland. Det handlar om de övergivna
              orterna där det inte finns en säkerhetsmassa att få i låt säga
              byggenskap, hus eller egendom och där många nya företag inte har
              någon säkerhet alls. I stället har de en idé och kreativitet.
              Men de har ingenting att borga med. Det är vad de här motionerna
              handlar om. Detta kan inte avfärdas utan motivering.
            </seg>
          </u>
          <note type="speaker" n="d8e76ec3">
            Anf. 162 CARIN LUNDBERG (s) replik:
          </note>
          <u who="Q4963953" xml:id="i-bade9cf1c71f6c43-1" n="0d6abe43">
            <seg n="ffab2507">
              Fru talman! Kenth Högström tar upp ett ärende som är mycket aktuellt
              i stora delar av landet, också i mitt hemlän. Kenth Högström ger
              exempel på de olika delar som försvårar kreditförsörjningen och
              där vi till exempel haft stora diskussioner om den förmånsrättslagstiftning
              vars följder vi nu ser.
            </seg>
            <seg n="73da8f0c">
              Men hela det här betänkandet är just ägnat åt att underlätta
              konkurrensen på inlåningsmarknaden när vi avskaffat inlåningsmonopolet.
              Vi hoppas på en starkare konkurrens och ett bredare produktutbud
              som medför att konsumenterna får ökad valfrihet och bättre service
              till lägre priser.
            </seg>
            <seg n="4d315e11">
              Samtidigt måste det också sägas, och det pekade jag på i mitt
              inledningsanförande, att just detta med konkurrens brukar vara
              ett tveeggat vapen som kan leda till att vi som bor på sådana
              orter som inte är en tillräckligt stor marknad att konkurrera
              om inte är så intressanta för dem som ska kunna erbjuda oss krediter.
            </seg>
            <seg n="f56bcb52">
              Jag ger Kenth Högström delvis rätt i hans problembeskrivning,
              men hela betänkandet och hela den här lagstiftningen är avsedda
              för att främja konkurrensen detta för att vi ska få ett bredare
              produktutbud. Min förhoppning är att det ska gälla hela landet.
            </seg>
          </u>
          <note type="speaker" n="eada94cd">
            Anf. 163 KENTH HÖGSTRÖM (s) replik:
          </note>
          <u who="Q5820955" xml:id="i-8c8c5a9ea86e32e4-1" n="9cb6cfcf">
            <seg n="96e389f8">
              Fru talman! Det är alldeles utomordentligt att vi fick chansen
              att utveckla det här resonemanget. Om hela betänkandet handlar
              om en ny inlåningsmöjlighet för fler aktörer och om att därigenom
              skapa en ökad konkurrens i förhållande till de klart oligopolliknande
              karteller som de fyra affärsbankerna nu utgör, vore det väl intressant
              om utskottet också talade om hur utlåningen ska se ut.
            </seg>
            <seg n="469f4b4c">
              Om Ikea, ICA och en lång rad andra aktörer nu ges rätten att
              utöka sin inlåning, till och med utan konsolideringskrav och nära
              nog utan kapitaltäckningskrav, kommer de naturligtvis att hålla
              på med det som de har talat om: hushållskrediter, villamarknadskrediter
              och bostadsrätter i överhettade regioner. Det är ju där som de
              säkra pengarna finns. Men vem av dem bryr sig om svensk företagsamhet?
              Det är de kraven och de resonemangen jag saknar.
            </seg>
            <seg n="904e9e0a">
              Om 124 nya aktörer ges inlåningsmöjlighet det var ju vad Gunnar
              Axén nyss sade; i varje fall exemplifierades det med det och om
              150 ytterligare får det men ingen ställer krav på vilken typ av
              utlåning de ska ha, vilket kreditsortiment och vilka säkerheter
              som ska övervägas och vem som ska ägna sig åt svensk företagsamhet
              återstår ju de här fyra bankerna för vanligt folk och för vanlig
              företagsamhet. Det är detta som jag försöker rikta in mig på,
              Carin! Det är detta som är bristen i både propositionen och betänkandet
              tyvärr!
            </seg>
          </u>
          <note type="speaker" n="1b217a86">
            Anf. 164 CARIN LUNDBERG (s) replik:
          </note>
          <u who="Q4963953" xml:id="i-bade9cf1c71f6c43-2" n="0d6abe43">
            <seg n="a27c03df">
              Fru talman! Som jag redan sagt delar jag Kenth Högströms beskrivning
              av problemen. Jag tycker ändå att vi på ett par sätt just visar
              på att vi försöker få fram olika former av kreditgivning. Vi har
              alldeles nyss talat om de kreditgarantiföreningar som är under
              uppväxande på olika ställen i landet. Från utskottets sida pekar
              vi där på att det inte är helt enkelt. Vi har ju problemet med
              kapitalförsörjningen. Men detta är ett arbete som är på gång.
              Personligen tror jag att detta är en viktig del i kreditförsörjningen
              som kan passa våra trakter.
            </seg>
          </u>
          <note type="speaker" n="9a0be53a">
            Anf. 165 KENTH HÖGSTRÖM (s) replik:
          </note>
          <u who="Q5820955" xml:id="i-3ea9221f7f344fa3-0" n="9cb6cfcf" next="i-f5ec6e43d4419efe-0">
            <seg n="035e8b9a">
              Fru talman! Jag har träffat några av kreditgarantiföreningarna.
              En sådan är redan i gång och finns i mina hemtrakter samt i Dalarna
              och, ursprungligen, i Småland. Det är ett bra initiativ, men det
              är ett initiativ under galgen. De har gjort denna aktion därför
              att de känner att det ordinarie kreditväsendet har vänt dem ryggen.
              De fick vänta mycket länge på besked från staten om medfinansiering.
              Det där är en brist i sammanhanget.
            </seg>
            <seg n="50c55d0e">
              Till att börja med bygger det hela på ideell verksamhet. Dessutom
              skapar det ingen rättstrygghet och säkerhet vid kreditprövningen
              eftersom alla de här medlemsföretagen riskerar pengar. Jag anser
              inte att det är uteslutet att vi ska uppmuntra det här tvärtom
              men det är inte lösningen. Lösningen måste ändå vara att statsmakten
              någonstans säger till alla dessa inlåningsinstitut: Ni får faktiskt
              ta ett helhetsansvar.
            </seg>
            <seg n="b8581563">
              Att låna ut pengar till en bostadsrätt i Helsingforss innerstad
              är historiskt sett riskfritt, trots att det varit bankkris. Men
              att låna ut pengar till ett företag som blott har en idé är förenat
              med risker. Man ska inte riskera spararnas pengar, heter det i
              banklagen. Men vem ska göra det om inte kreditmarknaden själv?
              Kreditmarknaden måste kunna organisera också utlåning. Statsmakten
              måste kunna sätta upp regler för hur utlåning ska ske, likaväl
              som man sätter upp regler för hur inlåning ska ske.
            </seg>
            <seg n="3b4178c3">
              Återigen: Mot bakgrund av den nya förmånsrättslagen, som starkt
              oroar mig, och Basel 2-reglerna, som med full kraft ska genomföras
              2007 inom hela den finansiella sektorn, önskar jag alltså att
              ni i finansutskottet det är ni som äger frågan tar initiativ till
              en rejäl hearing, ett rejält seminarium, i riksdagens lokaler
              för att belysa frågan ytterligare en gång.
            </seg>
          </u>
          <note n="d8464984">
            Överläggningen var härmed avslutad.
          </note>
          <note n="b1114b6d">
            12 § Förlängning av 1952 års tvångsmedelslag och lagen om hemlig
            kameraövervakning
          </note>
          <note n="b02eaf8b">
            Anf. 166 HELENA ZAKARIASÉN (s):
          </note>
          <note n="9145714a">
            Fru talman! I det här ärendet behandlar justititieutskottet ett
            förslag som handlar om fortsatt giltighet av 1952 års tvångsmedelslag
            och lagen om hemlig kameraövervakning samt två motioner som har
            inkommit med anledning av förslaget.
          </note>
          <u who="Q5820955" xml:id="i-f5ec6e43d4419efe-0" n="9cb6cfcf" prev="i-3ea9221f7f344fa3-0">
            <seg n="aecc9562">
              Motionerna handlar bland annat om att man vill att de båda lagarna
              ska permanentas och att en heltäckande integritetsutredning ska
              tillsättas.
            </seg>
            <seg n="732aab83">
              De här motionerna har resulterat i en reservation från Folkpartiet
              och Kristdemokraterna och i tre särskilda yttranden från Moderaterna,
              Folkpartiet och Centerpartiet.
            </seg>
            <seg n="584c2d87">
              Med detta, fru talman, lämnar jag med varm hand över den aktuella
              frågan till debattörerna som kommer att sätta den politiska prägeln
              på det nu liggande förslaget.
            </seg>
          </u>
          <note n="dd9bf3b0">
            Fru talman! För att de här lagarna inte ska upphöra att gälla
            vid utgången av år 2004 behöver giltighetstiden på nytt förlängas.
            Vad förslaget i korthet går ut på är alltså att giltighetstiden
            för lagen med särskilda bestämmelser om tvångsmedel i vissa brottmål
            och lagen om hemlig kameraövervakning ska förlängas till utgången
            av år 2007.
          </note>
          <note type="speaker" n="8c30848c">
            Anf. 167 TORKILD STRANDBERG (fp):
          </note>
          <u who="Q6192010" xml:id="i-01a039307e104d73-0" n="80568293">
            <seg n="f45d5400">
              Fru talman! För att komma åt knark- och människohandlande krävs
              det att samhället har tillgång till en rad hjälpmedel. För att
              bekämpa terrorismen och ha möjlighet att knäcka de kriminella
              nätverken och klara upp den grova brottsligheten behöver samhället
              en rad verksamma redskap. Några av de redskapen behandlas i dag.
              Det rör sig om hemlig teleavlyssning, och det handlar om hemlig
              kameraövervakning. Andra nödvändiga medel saknas i Sverige, men
              de används med framgång i andra länder. Jag tänker särskilt på
              hemlig rumsavlyssning, buggning.
            </seg>
            <seg n="109cece4">
              Möjligheten att avlyssna grova brottslingars samtal är nödvändig.
              Den används flitigt i vår omvärld, men den är inte tillåten i
              Sverige. Vi utnyttjar resultaten av andra länders lyssnande i
              kampen mot narkotikasmugglarna och i kampen mot den organiserade
              brottsligheten. Vi använder resultaten av andra länders arbete
              i våra domstolar, men vi tillåter inte vårt svenska rättsväsende
              att agera på samma villkor.
            </seg>
            <seg n="f7bb3484">
              På det här sättet är det inte bara uppklarande av brott som försvåras
              av den senfärdighet som regeringen har visat. Den föder också
              ny kriminalitet. Det finns tydliga tecken i vårt land på att bristen
              på redskap i Sverige leder till etableringar av kriminella personer
              och kriminella nätverk i Sverige som annars hade haft sin bas
              på andra håll.
            </seg>
            <seg n="7ac5ffbf">
              I gårdagens Svenska Dagbladet kunde man läsa att justitieministern
              vill utöka möjligheterna för polisen och säkerhetspolisen att
              avlyssna telefonsamtal. Frågan ska utredas.
            </seg>
            <seg n="44209cb9">
              Fru talman! Jag tycker att det verkar lätt att kasta ur sig nya
              idéer i intervjuer i Svenska Dagbladet, men att leverera konkreta
              förslag till riksdagen tycks vara svårare. Man kan stilla undra
              när förslag om buggning ska komma. Är det till sommaren, till
              hösten, till våren, nästa sommar eller nästa år? Varje dag av
              väntan på de här förslagen innebär att vi försvårar för polisen
              och för samhället som helhet att knäcka kriminaliteten.
            </seg>
            <seg n="729b20cb">
              Fru talman! Dagens debatt handlar om att förlänga 1952 års tvångsmedelslag
              och lagen om hemlig kameraövervakning. De här lagarna ska med
              jämna mellanrum förlängas av riksdagen. Det har skett regelbundet,
              och regeringen gör själv bedömningen att behovet av de här åtgärderna
              inte kommer att minska i framtiden. Vi delar den bedömningen och
              vill därför att regeringen senast till år 2007, när nästa förlängning
              ska ske, ska permanenta den här lagstiftningen. Men det räcker
              inte att permanenta de här lagarna. De kriminella nätverken förändrar
              ständigt sitt arbete. Vi har en öppen attityd till att förbättra
              och förfina samhällets redskap mot kriminaliteten. Regeringen
              å sin sida tycks tro att brottslingar enbart pratar i telefon
              och aldrig, som vi andra, för samtal man mot man.
            </seg>
            <seg n="33a1f87d">
              Jag yrkar bifall till reservation 1 och väntar med spänning på
              att ett förslag inte en intervju om hemlig rumsavlyssning ska
              komma från Justitiedepartementet.
            </seg>
          </u>
          <note type="speaker" n="c76f932e">
            Anf. 168 MARGARETA SANDGREN (s):
          </note>
          <u who="unknown" xml:id="i-453123c067040936-0" n="459ba9b0">
            <seg n="a8f49d22">
              Fru talman! Helena Zakariasén har inledningsvis redogjort för
              detta betänkandes innehåll, nämligen en förlängning av 1952 års
              tvångsmedelslag och lagen om hemlig kameraövervakning. Förslaget
              är alltså en förlängning av lagen till utgången av 2007. Alltså
              handlar inte det här ärendet om huruvida vi ska införa buggning
              eller inte. Jag tycker att vi kan hålla oss till det ärende som
              vi nu har på bordet.
            </seg>
          </u>
          <note n="9c897333">
            1952 års tvångsmedelslag innehåller särskilda bestämmelser om
            tvångsmedel i vissa brottmål och gäller vid förundersökning angående
            vissa brott som för landets säkerhet ansetts särskilt allvarliga
            såsom sabotage, mordbrand, allmänfarlig ödeläggelse, kapning,
            sjö- eller luftfartssabotage eller flygplatssabotage. Lagen omfattar
            därutöver vissa högmålsbrott som uppror och olovlig kårverksamhet,
            vissa brott mot rikets säkerhet såsom spioneri och från 2003 också
            terroristbrott. Regeringen skriver i propositionen att det alltjämt
            finns behov av bestämmelser av den typ som finns i 1952 års lag,
            till exempel mot bakgrund av händelseutvecklingen internationellt,
            bland annat efter den 11 september 2001.
          </note>
          <u who="unknown" xml:id="i-2dfc5be130b470d7-0" n="459ba9b0">
            <seg n="ffbd42a6">
              Terrorismen har kommit att bli ett fruktansvärt vapen mot nationers
              säkerhet och mot människors liv och hälsa. Även den grova, gränsöverskridande
              organiserade brottsligheten har ökat och innebär också den ett
              hot mot nationers säkerhet, demokratins fundament och människors
              trygghet. Det finns alltså väl underbyggda skäl för en fortsättning
              av 1952 års tvångsmedelslag.
            </seg>
            <seg n="9f43e628">
              I likhet med reservanterna pekar regeringen på att det finns
              goda skäl att permanenta lagarna. Regeringen skriver att det finns
              skäl att överväga såväl brottskatalog som särregler och vidare
              lagtekniska och systematiska frågor. Tanken med en förlängning
              av nuvarande lagstiftning till 2007 är att få tid att utreda och
              bereda på vilket sätt, var och hur en permanent lag ska utformas.
              Det finns således inga sakskäl i ärendet som skiljer majoritet
              och reservanter åt. Det finns skäl att permanenta lagstiftningen.
              Reservanterna skriver dock att regeringen skyndsamt ska bereda
              de frågor som utestår för att kunna permanenta den aktuella lagstiftningen.
              Däremot finns det inga invändningar mot att förlängning av nuvarande
              lagstiftning gäller till utgången av 2007. Alltså bör regeringen
              få den tiden på sig, och det lär nog krävas tid för att utreda
              och bereda frågan om en permanentning av lagstiftningen.
            </seg>
            <seg n="82beac49">
              Avslutningsvis, fru talman, vill jag bara lämna ett besked med
              anledning av det särskilda yttrandet av Folkpartiet i frågan om
              en heltäckande integritetsutredning där den tas upp. Av betänkandet
              framgår att regeringen beslutat den 7 april 2004 om kommittédirektiv
              till utredningen Skyddet för den personliga integriteten . Det
              har nu kommit besked om att en ordförande för utredningen är utsedd
              och att partierna i riksdagen i veckan får brev om nominering
              av ledamöter till den parlamentariskt sammansatta kommittén. Utredningen
              kommer att påbörja sitt arbete före sommaruppehållet, och utredningen
              får tre år på sig att slutredovisa uppdraget i enlighet med kommittédirektiven.
            </seg>
          </u>
          <note n="792ab2d0">
            Fru talman! Jag yrkar bifall till förslaget i betänkandet och
            avslag på reservationen.
          </note>
          <note type="speaker" n="3befc638">
            Anf. 169 ROLF OLSSON (v):
          </note>
          <u who="Q6027916" xml:id="i-4a38c6f79f7bd506-0" n="c9aa9210">
            <seg n="8b09a26d">
              Fru talman! Vänsterpartiet kommer att rösta ja till detta betänkande
              JuU24 om förlängningen av 1952 års tvångsmedelslag och lagen om
              hemlig kameraövervakning. Jag vill i korta ordalag förtydliga
              på vilka grunder vi gör detta ställningstagande.
            </seg>
            <seg n="a4a8c1ba">
              Vänsterpartiet har i andra sammanhang uttalat kritiska synpunkter
              på utformning och tillämpning av lagstiftningen kring hemliga
              tvångsmedel. Det handlar för vår del om farhågor för att grundläggande
              rättssäkerhetsaspekter och skyddet för den personliga integriteten
              kan komma att åsidosättas. Vi har inte varit ensamma om dessa
              kritiska synpunkter. Samma farhågor har till exempel också uttalats
              av Svenska Helsingforskommittén för mänskliga rättigheter.
            </seg>
            <seg n="1506dd7d">
              Det nu föreliggande förslaget i betänkandet innebär alltså förslag
              om förlängning av 1952 års tvångsmedelslag och lagen om hemlig
              kameraövervakning med tre år till utgången av 2007. Samtidigt
              har regeringen nyligen, som vi hörde nu den 7 april, beslutat
              om kommittédirektiv för en kommande parlamentariskt sammansatt
              kommitté. Vi hörde nyss att ordförande också var tillsatt. Direktiven
              benämns Skyddet för den personliga integriteten och ska kartlägga
              och analysera just denna typ av lagstiftning som berör den personliga
              integriteten. Kommittén ska därmed undersöka om skyddet för den
              personliga integriteten kan anses tillräckligt reglerad. I kartläggningen
              ingår att göra en undersökning av risker för kränkningar med nuvarande
              lagstiftning. Kommittén ska också överväga och lämna förslag till
              förändringar och kompletteringar till gällande lagstiftning och
              ska slutredovisa sitt arbete senast den 30 mars 2007.
            </seg>
            <seg n="bd4d1c15">
              Fru talman! I Vänsterpartiet är vi naturligtvis mycket angelägna
              om att denna kritiska genomlysning som kommittédirektiven anger
              fullföljs utan dröjsmål, och vi kommer att noggrant följa kommitténs
              arbete. Det är logiskt och nödvändigt att avvakta förslagen från
              denna kommitté. Dessa förslag kan sedan komma att utgöra en mycket
              viktig grund för det kommande lagstiftningsarbetet.
            </seg>
          </u>
          <note type="speaker" n="1a9abbca">
            Anf. 170 PETER ALTHIN (kd):
          </note>
          <u who="Q5548100" xml:id="i-63814a9e7a698aff-0" n="cdcb920d" next="i-37d91b0c0c70aa56-0">
            <seg n="e0f3b632">
              Fru talman, alla ledamöter, närvarande och frånvarande, och åhörare!
              Det här anförandet kommer att bli kort. Det kan bli bra ändå,
              eller kanske just därför blir det bra.
            </seg>
          </u>
          <note n="fc678d4a">
            Jag yrkar bifall till Kristdemokraternas reservation nr 1.
          </note>
          <u who="Q5548100" xml:id="i-37d91b0c0c70aa56-0" n="cdcb920d" prev="i-63814a9e7a698aff-0">
            <seg n="1088bd71">
              De här lagarna är ju rätt gamla, vilket man hör på namnet. De
              förlängs med jämna mellanrum för att fortfarande ha giltighet.
              Nu föreslår regeringen att de ska förlängas ytterligare till 2007.
              Då vill jag bara säga att det självklart finns behov av de här
              bestämmelserna, om vi nu vill bekämpa allvarlig brottslighet och
              göra det på ett effektivt sätt.
            </seg>
            <seg n="22a0f7f0">
              Det finns två alternativ. Antingen fortsätter man att förlänga
              och förlänga giltighetstiden, eller också tar man ett större,
              bättre och mer kraftfullt grepp och permanentar lagarna.
            </seg>
            <seg n="18e46b5e">
              Regeringen säger att det inte finns tillräckligt beredningsunderlag
              för att permanenta de här lagarna. Då undrar man när detta kommer,
              för det här har man ju haft lite tid på sig att göra. Vi kristdemokrater
              anser att den tid man har fått är alldeles för lång och att det
              finns goda skäl att permanenta de här lagarna ganska omgående,
              i varje fall snarast.
            </seg>
            <seg n="2d1f5c03">
              Det intressanta är att en av remissinstanserna, Riksåklagaren,
              har precis samma uppfattning. Tiden är för lång. Det är angeläget
              att lagstiftningsarbetet nu går in på att permanenta de här lagarna.
              Vi kan inte vänta så här länge. Det är ungefär samma sak som Kristdemokraterna
              anser. Då är det intressant att konstatera att Riksåklagaren vill
              samma sak som Kristdemokraterna, vill samma sak som en kristdemokratisk
              advokat. Det är inte ofta advokater och åklagare vill samma sak,
              så detta kan vara ett tecken på att det är rimligt och riktigt
              att snabbt komma till skott.
            </seg>
            <seg n="697e5c0e">
              Det finns, som jag säger, goda argument för att permanenta de
              här lagarna. Man får alltså lägga ned kraften på de lagtekniska
              frågorna, brottskatalogen och så vidare. Jag kan inte se att det
              finns något bärande skäl att hålla på och fördröja detta hela
              tiden.
            </seg>
            <seg n="7343a7f5">
              Skyndsamhet påkallas. Det är dags för regeringen att visa handlingskraft,
              framåtanda och lite fart. Att bara slentrianmässigt förlänga detta
              gång efter gång är inte godtagbart. Det är inte tillfredsställande.
            </seg>
            <seg n="0801ec23">
              Jag yrkar därför än en gång bifall till Kristdemokraternas reservation.
            </seg>
          </u>
          <note n="fae57fdd">
            Föredrogs
          </note>
          <note n="d8464984">
            Överläggningen var härmed avslutad.
          </note>
          <note n="818be5d7">
            13 § Strategisk exportkontroll 2003 krigsmateriel och produkter
            med dubbla användningsområden
          </note>
          <note type="speaker" n="99acd18c">
            Anf. 171 BJÖRN HAMILTON (m):
          </note>
          <note n="5f196a0a">
            Fru talman! Till att börja med yrkar jag bifall till den moderata
            reservationen nr 7 under punkt 4.
          </note>
          <u who="Q4919729" xml:id="i-856bfef5e825a059-0" n="c27f4660">
            <seg n="2376cea4">
              Fru talman! Vi i de demokratiska länderna har ett moraliskt och
              politiskt ansvar för att begränsa spridningen av vapen till de
              länder som använder eller kan komma att använda vapen för att
              angripa eller hota andra stater, förtrycka den egna befolkningen
              och i värsta fall genomföra folkmord. Vi har också ett egenintresse
              av att inte sälja vapen som senare kan komma att riktas mot oss,
              till exempel i samband med fredsfrämjande insatser. För att förhindra
              detta har Sverige och övriga västländer arbetat fram olika mekanismer
              för exportkontroll av krigsmateriel.
            </seg>
            <seg n="87976642">
              Men, fru talman, all krigsmaterielexport är inte av ondo. Vi
              tycker att det är viktigt att Sverige kan exportera försvarsmateriel
              för att stötta uppbyggnaden av demokratiska staters försvarsmakter.
              Vapen i fel händer kan ha förödande effekt. Vapen i rätta händer
              kan däremot vara nödvändiga för att säkra fred och frihet.
            </seg>
            <seg n="d7156487">
              Sverige ger omfattande vapenhjälp till bland annat Estland, Lettland
              och Litauen för att stärka säkerheten i Östersjöområdet.
            </seg>
            <seg n="250fe5f4">
              Svensk vapenindustri kommer i framtiden inte att ensam kunna
              upprätthålla samma breda kompetens som tidigare. Varken inhemsk
              eller utländsk efterfrågan är tillräcklig för detta. Den tekniska
              utvecklingen framtvingar behov av ett allt närmare samarbete med
              utländska partner. Det mellanstatliga samarbetet inom försvarsmaterielområdet
              ska därför fördjupas och utvidgas.
            </seg>
            <seg n="ca71d9a7">
              Det är också nödvändigt att fortsätta stödja svensk försvarsindustris
              exportansträngningar. Exportberoendet i försvarsindustrin är redan
              i dag mycket högt, och förmodligen kommer beroendet att öka ytterligare.
              Därför är det angeläget att få gemensamma EU-regler för export
              av försvarsmateriel. Inom EU får medlemsländerna i stigande grad
              ett gemensamt ansvar för krigsmaterielexporten. Den gemensamma
              uppförandekoden som antogs 1998 innebär konsultationer och gemensam
              rapportering mellan medlemsländerna.
            </seg>
            <seg n="b8c18e8a">
              Men Sverige måste driva på för att det samarbetsinitiativ som
              pågår också ska leda till gemensamma regler för export av krigsmateriel
              och strategiska produkter. Det är ett naturligt nästa steg att
              arbeta fram gemensamma och bindande exportregler för krigsmateriel.
            </seg>
            <seg n="2ea30af5">
              För att övervaka dessa regler bör en EU-myndighet upprättas som
              kan kontrollera och utöva tillsyn av krigsmaterielexport och export
              av strategiska produkter. Vi borde från svensk sida ta initiativ
              till ett sådant system för ansvarsfull exportkontroll. Denna process
              kommer att ta lång tid. Därför, fru talman, måste den inledas
              redan nu.
            </seg>
          </u>
          <note type="speaker" n="ab6702b2">
            Anf. 172 ALICE ÅSTRÖM (v):
          </note>
          <u who="Q4354173" xml:id="i-314c053e345f6345-0" n="ca163049">
            <seg n="c4a74d56">
              Fru talman! Jag ska börja med att yrka bifall till reservation
              2. Vänsterpartiet står givetvis bakom de övriga reservationerna,
              men för tids vinnande yrkar jag bifall enbart till reservation
              2.
            </seg>
            <seg n="5beba8b9">
              Fru talman! Den svenska exportkontrollen när det gäller krigsmateriel
              och produkter med dubbla användningsområden, som vi i dag behandlar
              här, är ett oerhört viktigt och ett oerhört känsligt område. Sverige
              har en ganska strikt reglering av exporten av krigsmateriel, vilka
              länder vi kan exportera till och under vilka förutsättningar.
            </seg>
            <seg n="c55ca2a9">
              Men frågan är, fru talman, hur det här egentligen fungerar. Från
              2002 till 2003 kan man se att exporten nästan hade fördubblats.
              Det sägs i debatten att det här beror på att vi ser en demokratiseringsvåg
              i världen, att vi i dag ser fler demokratiska länder och fler
              länder som Sverige kan tänka sig att exportera till.
            </seg>
            <seg n="1fbb1d96">
              Men hur ligger det egentligen till med detta? Tittar man på de
              tio nya köparländerna från förra året ser man att åtta av dem
              faktiskt finns på listan över länder som UD kritiserar för kränkning
              av mänskliga rättigheter. Vilken typ av kränkningar var det fråga
              om i de här åtta länderna? Det var allt från polisvåld och diskriminering
              av minoriteter till tortyr och avrättningar utan dom. Det här
              är UD:s egna noteringar när det gäller kränkningar av mänskliga
              rättigheter.
            </seg>
            <seg n="8d7e2083">
              Trots att vi har en lagstiftning som innebär att mänskliga rättigheter
              och demokrati är två mycket viktiga aspekter i Sveriges krigsmaterielexport
              räcker tydligen inte de här kränkningarna för att säga att Sverige
              inte ska exportera. Det ser Vänsterpartiet som väldigt problematiskt.
              Framför allt ser vi det som problematiskt utifrån Sveriges politik
              för den globala utvecklingen. Fattigdomsbekämpningen och demokratiseringen
              i världen är två av de viktigaste bitarna i utvecklingspolitiken.
            </seg>
            <seg n="b287f0ff">
              Det är oerhört viktigt att utvecklingspolitiken går hand i hand
              med övriga politikområden och att man inte får en politik när
              det gäller krigsmateriel och en annan politik i det globala perspektivet.
            </seg>
            <seg n="64d9f34c">
              Det är viktigt att de två områdena faktiskt påverkar varandra
              och att man för en politik som drar åt samma håll. Med den krigsmaterielexport
              Sverige har i dag riskerar vi att vi snarare understöder länder
              som kränker mänskliga rättigheter. Vi riskerar att länder som
              snarare skulle behöva använda sina medel till fattigdomsbekämpning
              i stället använder dem till vapen.
            </seg>
            <seg n="d596aa7b">
              Det här är stora och komplicerade frågor. Men inte desto mindre
              är det oerhört viktigt att man för den typen av resonemang. Ska
              man kunna bekämpa fattigdomen i världen måste man också se på
              vapenexporten. Om man tittar på vilka behov som finns i världen
              kan man se att krigsmaterielproduktionen i Sverige ökade nästan
              88 % från år 2002 till 2003. Exporten hade då nästan fördubblats.
              Det världen behöver i dag är inte mer krigsmateriel eller vapen.
              Framför allt är det oerhört viktigt att man inte exporterar till
              länder som kränker mänskliga rättigheter.
            </seg>
            <seg n="1b47a93d">
              Dessutom finns det regler om att vi inte ska exportera till krigförande
              länder, vilket är en viktig princip som borde vara lätt och rimlig
              att följa. Men under det gångna året, 2003, hade krigsmateriel
              försålts till USA till ett värde av 624,9 miljoner kronor, till
              Italien för 72,8 miljoner kronor, till Polen för 20 miljoner kronor,
              till Danmark för 75,8 miljoner kronor, till Spanien för 17,9 miljoner
              kronor och till Storbritannien för 426,9 miljoner kronor. USA,
              Italien, Polen, Danmark, Spanien och Storbritannien var alla länder
              som deltog i kriget i Irak. Det var ett krig som faktiskt stred
              mot internationell lag och folkrätten. Bara fem veckor före Irakkrigets
              utbrott lånade Sverige ut fyra radaranläggningar av typen Arthur
              hämtade ur den svenska försvarsmaktens förråd till Storbritannien.
              Det var ganska uppenbart att den militära uppladdningen som skedde
              vid den tiden och den akuta krissituationen som förelåg i Mellanöstern
              gjorde att det stod utom allt tvivel att faran för ett krig faktiskt
              var överhängande. Likväl fortsatte exporten i form av utlåning
              av krigsmateriel till både USA och dess allierade.
            </seg>
            <seg n="99d9fb62">
              I regelverket framgår det tydligt att tillstånd till export inte
              bör ges till stat som befinner sig i väpnad konflikt med annan
              stat, till en stat som är invecklad i internationella konflikter
              som kan befaras leda till en väpnad konflikt eller till en stat
              med inre väpnade oroligheter. Det borde ha varit uppenbart att
              osäkerheten fanns.
            </seg>
            <seg n="b00aaae2">
              I lagen regleras att ISP ska avgöra dessa frågor. Om ärendet
              har en principiell betydelse eller är av annan särskild vikt ska
              det överlämnas till regeringen. När beslutet fattades i riksdagen
              att ha den ordningen gick riksdagen till och med längre än vad
              som föreslogs i propositionen. Skrivningen var inte bör utan att
              ärendet skall överlämnas till regeringen. Det är oerhört viktigt.
              Det måste finnas ett politiskt ansvar och ett politiskt beslut
              i de principiellt viktiga frågorna.
            </seg>
            <seg n="ae0f9f2d">
              Fungerar denna lagreglering? Nej, de senaste tre åren har inte
              ett enda ärende överlämnats till regeringen för beslut. Det visar
              att det finns klara brister och otydligheter i lagstiftningen.
              Därför anser vi att den utredning som nu sitter bör få med sig
              frågan för att klargöra vad som är av principiell betydelse, vad
              som bör överlämnas till politiskt beslut. Det måste finnas politiskt
              ansvarstagande i de oerhört viktiga frågorna.
            </seg>
            <seg n="862e0fbe">
              Det finns ytterligare en fråga, fru talman, som jag kommer att
              beröra lite kort. Den handlar om de koder som finns när det gäller
              europeiska exportkontrollregler och internationellt samarbete
              och den uppförandekod som EU har för vapenexport.
            </seg>
            <seg n="e5de859e">
              Uppförandekoden är svårtolkad, och den kan vara tänjbar. Den
              har bara status som rekommendation. Vi från Vänsterpartiets sida
              anser att regelverket behöver stramas upp kring uppförandekoden
              och att den bör ges en högre status än i dag.
            </seg>
            <seg n="fd195acc">
              Fru talman! Jag kan tänka mig att det finns de här i kammaren
              som tycker att Vänsterpartiet brukar vara noga med att säga nej
              till allting som EU säger och framför allt när det gäller militära
              frågor och frågor om krigsmateriel. Inte desto mindre är det oerhört
              viktigt när vi ser det samarbete som utvecklas inom EU på området,
              och där vi vet att länderna inte ska kunna spelas ut gentemot
              varandra, att från svensk sida försöka påverka den uppförandekod
              som finns inom EU.
            </seg>
            <seg n="bb672189">
              Fru talman! Med varje vapen som köps, varje exportaffär Sverige
              gör med vinst, för att vi ska kunna skydda vår demokrati och försvarsindustri
              och för att vi ska hålla oss alliansfria, med varje vapen som
              säljs till odemokratiska regimer, riskerar vi att utnyttjas till
              förtryck. Varje vapen som säljs, som i fallet till USA, Storbritannien
              och Italien inför Irakkriget, kommer att användas. För varje gång
              fattiga länder väljer att lägga pengar på vapen väljer de att
              inte satsa på fattigdomsbekämpning. De väljer att inte satsa på
              de frågor som är så viktiga för kvinnor, det vill säga att få
              mat för dagen och ge utbildning till sina barn.
            </seg>
            <seg n="5a919069">
              Fru talman! En politik när det gäller krigsmateriel och den svenska
              exporten, som hör ihop med den svenska utvecklingspolitiken, måste
              bli en politik som begränsar vapenexport.
            </seg>
          </u>
          <note type="speaker" n="519bcc1e">
            Anf. 173 LOTTA N HEDSTRÖM (mp):
          </note>
          <u who="Q517960" xml:id="i-10f7bed9c8ec1f52-0" n="0f8948de">
            <seg n="48a46783">
              Fru talman! Den svenska vapenexporten ökade med nära hundra procent
              under förra året. Krigsmateriel exporterades för nära 6 ½ miljarder
              kronor under år 2003 jämfört med 3,4 miljarder året dessförinnan.
              Utförseltillstånden för i fjol översteg 9 miljarder kronor, det
              vill säga sådant man lovar men kanske inte genomför, jämfört med
              5,2 miljarder kronor året dessförinnan.
            </seg>
            <seg n="8fed5378">
              Tillsammans med det extremt stora antalet tillstånd för år 2001
              pekar mycket på att vapenexporten kommer att ligga på en fortsatt
              mycket hög nivå och fortsätta att öka de närmaste åren. Det sker
              samtidigt som de nationella försvarsbehoven kraftigt minskar.
              I stället för att avveckla överkapaciteten inom krigsindustrin
              har man valt att mörka en sviktande marknad på hemmaplan med aggressiv
              internationell marknadsföring.
            </seg>
            <seg n="34e0e4e1">
              Fru talman! Ofta framhåller regeringen att Sverige har en restriktiv
              vapenexportpolitik. I grunden är vapenexport från Sverige förbjuden
              i lag, men det finns möjligheter att bevilja undantag från förbudslagen.
              Riksdagen har fastslagit i riktlinjerna när sådana undantag får
              göras. Till exempel får krigsmateriel inte exporteras till stater
              som befinner sig i konflikt, till stater som befinner sig i en
              situation som kan leda till väpnad konflikt, till stater i krig
              eller till stater som grovt kränker de av FN fastlagda mänskliga
              rättigheterna.
            </seg>
            <seg n="7886bb3b">
              En omfattande vapenexport skulle i sig inte behöva innebära problem
              om riktlinjerna följdes. Men när de inte följs får de mycket negativa
              konsekvenser för såväl svensk utrikespolitisk trovärdighet som
              för de verkliga slutanvändarna de som massakreras av svensktillverkade
              vapen eller förtrycks av den regim som vi har valt att beväpna.
            </seg>
            <seg n="ef4a2be1">
              Vid en genomgång av regeringens skrivelse över vapenexporten
              blir flera problem tydliga. USA utgör den näst största mottagaren,
              trots att landet har befunnit sig i en väpnad konflikt under den
              period som leveranserna har skett. Sverige har levererat krigsmateriel
              för över 1 miljard kronor till USA och Storbritannien trots kriget
              i Irak.
            </seg>
            <seg n="9ccd61aa">
              Enligt riksdagsbeslut, som jag sade nyss, får krigsmateriel inte
              levereras till stater som befinner sig i väpnad konflikt. Det
              här har alltså skett trots att stater har startat ett angreppskrig
              i strid med internationell lag. Det får mycket negativa konsekvenser.
            </seg>
            <seg n="ef0f18fb">
              Antingen innebär det här att man helt struntar i riksdagens riktlinjer
              och hädanefter kommer att sälja även till stater som för krig.
              Eller också innebär det att man inte mäter alla stater med samma
              måttstock, det vill säga att riksdagens riktlinjer gäller bara
              vissa länder men inte andra. Några av dem som fick nej var Bulgarien
              och Kaliningrad. Men till Irakkriget, som egentligen fortgår,
              sitter nu svenska tjänstemän och beviljar ett sökarinstrument
              som kan användas, och det säljs via Italien.
            </seg>
            <seg n="807c8377">
              Det här är inte acceptabelt. Intentionen i riksdagens beslut
              är att krigsmateriel inte ska säljas till stater som befinner
              sig i krig.
            </seg>
            <seg n="95a4a573">
              Ett annat problem, fru talman, är svensk krigsmaterielexport
              till stater med stor fattigdom, som Indien och Pakistan, där man
              egentligen bör satsa mer på fattigdomsbekämpning. Sådan export
              motverkar de svenska utrikespolitiska målsättningarna om fattigdomsbekämpning
              och FN:s millenniemål om en halverad fattigdom till 2015.
            </seg>
            <seg n="791359b9">
              Det tredje problemet som vi ser är att det sker en svensk vapenexport
              till förtryckarregimer som kränker de mänskliga rättigheterna,
              trots att det i riksdagens riktlinjer för denna vapenexport står
              så här: Situationen i mottagarlandet vad gäller mänskliga rättigheter
              ska alltid vägas in, även i de fall då det är frågan om utförsel
              av materiel som i sig inte kan användas för att kränka mänskliga
              rättigheter. Ändå beviljades vapenexport till Pakistan, Saudiarabien,
              Förenade Arabemiraten, Oman, Malaysia, Indonesien och så vidare
              länder som vi vet inte är så noga med mänskliga rättigheter.
            </seg>
            <seg n="a8fe1edb">
              Det kan konstateras att vapenexporten under det föregående året
              i flera fall stått i direkt motsatsförhållande till Sveriges utrikespolitiska
              målsättningar och till fattigdomsbekämpning, demokratibyggande,
              fredlig konfliktlösning och värnandet om den internationella folkrätten.
              Det är allvarligt och upprörande. Det minskar vår utrikespolitiska
              trovärdighet.
            </seg>
            <seg n="91216efe">
              Mätt i värde är Sverige den elfte största vapenexporterande nationen
              i världen lilla Sverige. Mätt per capita, alltså per invånare,
              är vi näst störst.
            </seg>
            <seg n="d591982c">
              Sedan vill jag nämna någonting om arbetslöshet. Det här är negativa
              konsekvenser av svensk vapenexport för världssamfundet, men också
              för svensk inrikespolitik kan det bli negativa sysselsättningspolitiska
              konsekvenser av vår vapenexport. Den militära produktionen är
              både kapitalintensiv och högteknologisk, och det innebär att det
              är förhållandevis få arbetstillfällen men till höga kostnader.
              Om samma summa skattepengar hade satsats till exempel i statligt
              subventionerade militära produkter inom vilken annan sektor som
              helst, privat eller offentlig, skulle många fler arbetstillfällen
              kunnat skapas. På så vis bidrar den militära sektorn till arbetslösheten.
              Det gäller också vapenexporten.
            </seg>
            <seg n="8b310576">
              Det finns en studie som man har tagit fram på försvarsdepartementet
              i Storbritannien som heter The Economic Costs and Benefits of
              the UK Defence Exports, alltså för Englands räkning. De utredde
              konsekvenserna för samhällsekonomin då man halverade vapenexporten
              i England. Det visade att när exportinkomsten på 84 miljarder
              per år halverades hade den samhällsekonomiska förlusten i stort
              sett försvunnit efter fem år. Det berodde på att det frigjorda
              kapitalet investerades i andra samhällssektorer och genererade
              en ekonomisk tillväxt.
            </seg>
            <seg n="3a6c2e43">
              Nu har vi sett att nedläggningen av Electrolux har blivit verklighet,
              och det är till följd av en motköpsaffär. Men det här är inte
              någonting som är öppet. Så sent som i går i en interpellationsdebatt
              förnekar minister Hans Karlsson att det finns ett samband. Han
              säger lite belysande, enligt protokollet från i går: Nej, regeringen
              har inget som helst ansvar. Jag tycker att det är ett roligt citat,
              om man menar att det här inte hör ihop. Men det gör det naturligtvis.
              Problemet är bara att det inte redovisas öppet.
            </seg>
            <seg n="7f88c269">
              Vi vill se att regeringen talar om öppet hur motköpsaffärerna
              går till, inte att man säger att det är marknadens affärer, när
              man samtidigt har exportsubventioner där svenska staten interfererar
              på det betydligaste med marknadsmekanismerna.
            </seg>
            <seg n="3562c321">
              Vidare, fru talman, är ett av problemen när den svenska regeringen
              ger sig in i militära utvecklingsprojekt. Det förutsätter nästan
              utan undantag vapenexport i ett senare skede för att det ska gå
              ihop ekonomiskt. Det görs alltså inte någon konsekvensanalys av
              hur mycket vapenexport ett projekt förutsätter i sin början eller
              en analys av vilka möjliga eller troliga köpare som finns. Det
              här menar vi är en av förklaringarna till att regeringen och den
              politiska majoriteten ser mellan fingrarna och tillåter sådan
              här oanständig export till förtryckarregimer och till stater i
              krig.
            </seg>
            <seg n="8fe09f03">
              Vi har också tagit upp att det saknas tydliga människorättskriterier
              för hur de systematiska kränkningarna ska bedömas i förhållande
              till krigsindustrins vinstintresse. Ibland kan det räcka med en
              mindre förbättring, som man säger har ägt rum i en förtryckarstat,
              för att det ska kunna användas som ett argument för att vapenexporten
              ska få fortgå fast landet betraktas som en värstingstat hos organisationer
              för mänskliga rättigheter.
            </seg>
            <seg n="9d4dd793">
              Därför menar vi att det saknas tydliga kriterier för hur förklaringen
              om svensk krigsmateriel ska definieras i relation till mänskliga
              rättigheter.
            </seg>
            <seg n="d502f3fa">
              Fru talman! Jag nöjer mig så långt jag ser att jag har dragit
              över min tid.
            </seg>
            <seg n="8ba50534">
              Jag vill avslutningsvis yrka bifall till reservation 3 och reservation
              5. Vi måste vara klara över att vår globalpolitik är viktigare
              än vapenexport, och vi måste sluta subventionera exporten av vapen.
            </seg>
          </u>
          <note type="speaker" n="4fcf7e27">
            Anf. 174 KENT HÄRSTEDT (s):
          </note>
          <u who="Q3359013" xml:id="i-613e3dad1fd0c399-0" n="0f61ccdb">
            <seg n="bca58db8">
              Fru talman! Jag vill börja med att yrka bifall till utskottets
              förslag i dess helhet och avslag på alla reservationer.
            </seg>
            <seg n="10906a16">
              Det vi behandlar här i dag är inga enkla frågor. Svensk vapenexport
              ska vara restriktiv, och Sverige ska även i fortsättningen vara
              militärt alliansfritt. Men för att säkra vår egen förmåga att
              försvara oss krävs en viss export av vapen.
            </seg>
            <seg n="242ef091">
              Alternativet vore att helt bekosta all utveckling och vapenproduktion
              själv eller att gå in i en militär allians. Det är inga acceptabla
              alternativ. Vapenexport bör vara tillåten, men den ska inte bedrivas
              i kommersiella syften. Svensk vapenexport ska enbart tillåtas
              av säkerhetsskäl.
            </seg>
            <seg n="0e359a02">
              Varje beslut om vapenexport bör fattas från fall till fall. I
              besluten måste vi eftersträva en balans mellan våra säkerhets-,
              försvars- och utrikespolitiska intressen. I en och samma situation
              kan vissa delar av riktlinjerna tala för fortsatt export, medan
              andra talar emot. Därför är ofta frågan om vapenexport en svår
              avvägning.
            </seg>
            <seg n="56d56557">
              En väpnad konflikt reser alltid frågan om huruvida krigsmaterielexporten
              från Sverige bör stoppas. Regeringen, eller Inspektionen för strategiska
              produkter, ISP, måste därför noga väga olika saker mellan varandra.
            </seg>
            <seg n="0d69dd57">
              Det gäller å ena sidan de åtaganden som Sverige har med andra
              länder för att trygga vår egen framtida materielförsörjning och
              å andra sidan riktlinjerna, som säger att ny export bör nekas
              till länder som befaras bli indragna i väpnad konflikt. I denna
              bedömning är det inte möjligt att utesluta den ena eller andra
              delen.
            </seg>
            <seg n="f9b85cfb">
              Ett exportstopp riskerar att få långtgående försvars- och säkerhetspolitiska
              konsekvenser för Sverige. För det första skulle vi exempelvis
              själva kunna drabbas av leveransstopp. För det andra skulle inget
              land våga lita på kontrakt med svensk industri, vilket skulle
              omöjliggöra framtida export. För det tredje klarar knappt något
              land i världen att tillverka komplexa vapensystem ensamt, förutom
              möjligtvis USA. Samarbete är därför imperativ, ett samarbete som
              gör det ytterligare problematiskt att strypa exporten till viktiga
              samarbetsländer. Alternativet är som sagt att bli medlem i en
              militär allians, och det är inte något som jag ser som ett alternativ.
            </seg>
            <seg n="4d3a3876">
              Det är mot bakgrund av dessa övervägningar som vapenexporten
              ska ses. För tillfället pågår en omfattande utredning som har
              tillsatts av regeringen för att utreda förutsättningarna för den
              framtida svenska exportkontrollen och ramarna kring den. Utredningen
              ska vara klar den 15 oktober 2004.
            </seg>
            <seg n="aee1fa6c">
              Utgångspunkten för utredningsarbetet utgörs av de förutsättningar
              som gäller för den svenska utrikes-, försvars och säkerhetspolitiken
              samt Sveriges internationella åtaganden på exportkontrollområdet.
            </seg>
            <seg n="04876b04">
              Utredaren ska kartlägga förändringarna som har skett i det internationella
              samarbetet och utvecklingen inom vapen- och krigsmaterielindustrin.
              Utifrån kartläggningen ska sedan en granskning göras av de instrument
              som i dag används i den svenska exportkontrollen. Utredaren ska
              också se över gällande författning och riktlinjer samt lämna förslag
              om ändringar som kan behövas.
            </seg>
            <seg n="5bb95388">
              Fru talman! Värdet av den totala fakturerade försäljningen av
              krigsmateriel, inom och utom riket, under 2003 visar en ökning
              med 53 % jämfört med 2002. Värdet av de faktiska exportleveranserna
              av krigsmateriel under 2003 visar en ökning med 88 % jämfört med
              föregående år, räknat i löpande priser.
            </seg>
            <seg n="37106042">
              Värdet av de beviljade utförseltillstånden år 2003 uppgick till
              9 021 miljoner kronor, vilket innebär en ökning med 53 % jämfört
              med 2002. Värdet för 2003 ligger över det genomsnittliga värdet
              under den senaste tioårsperioden med undantag för 2001, då tillstånd
              beviljades för två särskilt stora exportaffärer. Värdet av de
              beviljade utförseltillstånden varierar kraftigt år från år medan
              värdet av de faktiska leveranserna uppvisar mindre variationer.
              Förklaringen till detta är att ett enskilt utförseltillstånd ofta
              fullföljs genom delleveranser under två eller flera år. Exporten
              av krigsmateriel från Sverige är begränsad, och enstaka försäljningar
              av större system kan orsaka kraftiga svängningar i den årliga
              statistiken.
            </seg>
            <seg n="2cb99169">
              Fru talman! Riktlinjerna för svensk krigsmaterielexport innebär
              att en helhetsbedömning ska göras som omfattar flera relevanta
              faktorer. I underlaget för denna helhetsbedömning ingår, vid behov,
              en redovisning av den politiska situationen i mottagarlandet.
              Det gäller aspekter såsom styrelseskick men också situationen
              vad gäller pressfrihet, yttrandefrihet, den politiska oppositionens
              ställning och andra faktorer. I de svenska riktlinjerna för krigsmaterielexport
              framhålls den särskilda vikt som vid bedömningen av varje utförselärende
              ska fästas vid respekten för de mänskliga rättigheterna i mottagarlandet.
              Utförseltillstånd för nya leveranser bör inte lämnas i de fall
              där det förekommer omfattande och grova kränkningar av mänskliga
              rättigheter. Detta är i linje med de värderingar som präglar vår
              politik och syn på samhället här hemma såväl som i relation till
              andra stater.
            </seg>
            <seg n="43da9db1">
              Den säkerhetspolitiska situationen i Europa och vårt närområde
              har genomgått grundläggande förändringar sedan den nu gällande
              lagen om krigsmateriel förbereddes, beslutades och därefter trädde
              i kraft för mer än tio år sedan. Denna förändring pekar på nödvändigheten
              av en bred och omfattande utredning på området. Det är därför
              bra att en samlad översyn nu äger rum.
            </seg>
            <seg n="28c01df9">
              När det gäller utgångspunkterna för detta tittar man naturligtvis
              på de förändringar som har skett sedan muren föll och sedan Warszawapakten
              föll ihop och många av våra nära länder demokratiserades. Det
              skulle till exempel för 15 år sedan inte ha varit möjligt för
              oss att exportera vapen och krigsmateriel till Polen.
            </seg>
            <seg n="a85ef5b0">
              De internationella politiska förändringarna i Europa och omvärlden,
              liksom det svenska EU-medlemskapet, har lett till att det är nödvändigt
              med en politik som tar stor hänsyn till ömsesidiga beroendeförållanden
              stater emellan. Samtidigt måste vi också formulera vår politik
              i enlighet med våra nationella intressen.
            </seg>
            <seg n="0ee1ae00">
              Min förhoppning är att utredningen kommer att presentera ett
              samlat grepp kring de frågor som väcks när omvärlden har förändrats.
              Utgångspunkten utgörs av de förutsättningar som gäller för den
              svenska utrikes-, försvars- och säkerhetspolitiken och Sveriges
              internationella åtaganden på exportkontrollområdet. Det finns
              därför ingen anledning att föregripa det omfattande utredningsarbete
              som nu pågår.
            </seg>
            <seg n="24ca3ba6">
              Jag vill därmed avsluta med att yrka bifall till utskottets förslag
              i sin helhet och avslag på alla reservationerna.
            </seg>
          </u>
          <note type="speaker" n="d84e1ae6">
            Anf. 175 LOTTA N HEDSTRÖM (mp) replik:
          </note>
          <u who="Q517960" xml:id="i-10f7bed9c8ec1f52-1" n="0f8948de">
            <seg n="b400cf6e">
              Fru talman! Det räcker inte med att hänvisa till den utredning
              som sitter som ska presentera sitt resultat i höst. De som har
              varit anställda på Electrolux vill att ni kastar ljus över motköpsaffärerna
              nu , och vi är många som vill veta utifrån vilken helhetsbedömning
              man rättfärdigar att vi har exporterat krigsmateriel till USA
              och till England när de har befunnit sig i krig.
            </seg>
          </u>
          <note type="speaker" n="bd6d9639">
            Anf. 176 KENT HÄRSTEDT (s) replik:
          </note>
          <u who="Q3359013" xml:id="i-613e3dad1fd0c399-1" n="0f61ccdb">
            <seg n="4872c843">
              Fru talman! Jag tycker att jag redan i stora delar har besvarat
              den fråga som du tar upp. Konsekvenserna av att avbryta vårt samarbete
              med till exempel USA skulle vara ödesdigra för svensk industri
              och för Sveriges säkerhetsbedömningar på sikt. Vi skulle uppfattas
              som oseriösa, och det skulle helt enkelt inte fungera att avbryta
              leveranserna i de samarbeten som vi har.
            </seg>
            <seg n="c79a8ad8">
              Vad jag vet har inte något av det som vi har levererat under
              kriget använts i Irak, utan det du syftar på är före kriget. Mig
              veterligen har ingenting av det som vi har levererat under tiden
              använts i Irak. Det kunde vara intressant att höra om du har exakta
              uppgifter på den punkten i så fall.
            </seg>
          </u>
          <note type="speaker" n="46c331ed">
            Anf. 177 LOTTA N HEDSTRÖM (mp) replik:
          </note>
          <u who="Q517960" xml:id="i-10f7bed9c8ec1f52-2" n="0f8948de">
            <seg n="02c33248">
              Fru talman! Den som är skyldig det svaret är naturligtvis Sverige
              och vi som exporterar. Det är vi som ska skaffa oss garantier
              för att det vi exporterar inte används i krig. Vi ska inte hoppas
              att det försvinner någonstans i USA:s allmänna krigsmaskineri
              och står i någon lada tills Irakkriget är över. Det är oförsvarligt.
            </seg>
            <seg n="41bc57e7">
              Menar Kent Härstedt att de riktlinjer som vi har antagit är satta
              ur spel? Ska inte längre huvudregeln vara att vi inte exporterar
              till krigförande länder?
            </seg>
          </u>
          <note type="speaker" n="ae089890">
            Anf. 178 KENT HÄRSTEDT (s) replik:
          </note>
          <u who="Q3359013" xml:id="i-613e3dad1fd0c399-2" n="0f61ccdb">
            <seg n="6bc2ba94">
              Fru talman! Vad jag menar är att du kommer med en rad påståenden
              utan att du faktiskt har belägg för dem. Det finns inget belägg
              för att det som vi har levererat har använts under kriget i Irak
              av vare sig England eller USA.
            </seg>
          </u>
          <note type="speaker" n="f5ba6a22">
            Anf. 179 ALICE ÅSTRÖM (v) replik:
          </note>
          <u who="Q4354173" xml:id="i-314c053e345f6345-1" n="ca163049">
            <seg n="a26d8c2a">
              Fru talman! Jag ska fortsätta lite grann på det inslagna spåret
              utifrån att det egentligen nästan vore omöjligt för Sverige att
              avbryta leveranser till USA och till de länder som vi har ett
              nära samarbete med.
            </seg>
            <seg n="6035f31e">
              Jag vet att det är den diskussionen som ligger i botten, men
              i den diskussionen ingår egentligen det regelverk där vi säger
              att vi inte ska leverera till krigförande länder och att vi då
              helst inte ska leverera till länder där man bryter mot mänskliga
              rättigheter. Jag tycker att det är en mycket tydlig brist i den
              här diskussionen och debatten.
            </seg>
            <seg n="9ace1ba6">
              Vi kan ha olika åsikter om vilken väg man ska ta, men man har
              ett regelverk som säger att man inte ska göra detta, men sedan
              när det kommer till kritan säger man att vissa länder är så stora
              samarbetspartner att det inte ens är möjligt att avbryta leveranser.
              Det gör mycket tydligt att bilden av att Sverige har ett bra regelverk
              kring vapenexporten egentligen inte blir så mycket värd. Det tycker
              jag är en mycket klar brist. Då är det mycket bättre att man får
              en annan typ av regelverk, att man får debattera det och i så
              fall fatta beslut om ett sådant regelverk än att man har ett regelverk
              som det uppfattas som bara gäller vissa länder och inte alla.
              Risken är ju stor att det blir exakt så.
            </seg>
          </u>
          <note type="speaker" n="a8b03f91">
            Anf. 180 KENT HÄRSTEDT (s) replik:
          </note>
          <u who="Q3359013" xml:id="i-613e3dad1fd0c399-3" n="0f61ccdb">
            <seg n="63e25ccc">
              Fru talman! Alice Åström tar upp en oerhört besvärlig balansgång.
              Jag har inte svårt att instämma i din beskrivning av problemställningen.
              Samtidigt kan man titta på helheten och de överväganden som vi
              får göra från svenskt håll. Nummer ett för oss är inte att exportera
              så mycket som möjligt utan att vi ska se till vår egen säkerhetsbedömning.
            </seg>
            <seg n="961ea96b">
              I det fallet, precis som jag sade i mitt anförande, kan det komma
              till motstridiga konsekvenser. Det kan vara saker och ting som
              väger för, och det kan vara, som Alice Åström säger, saker och
              ting som väger emot. I ett sådant sammanhang får man lägga dem
              i två vågskålar. Ibland, dessvärre, får man göra en sådan avvägning.
              Då får svenska säkerhetspolitiska bedömningar väga tyngst. Jag
              säger inte emot det Alice Åström säger om att det finns en motsägelse.
              Det är inte lätt att bena ut denna svåra motsägelse. Den är komplicerad
              och inte helt lätt för mig att förklara. Men det är motsägelsefullt.
              I slutändan får vi se till våra egna intressen först. Det andra
              kommer i andra hand.
            </seg>
          </u>
          <note type="speaker" n="7b92ac35">
            Anf. 181 ALICE ÅSTRÖM (v) replik:
          </note>
          <u who="Q4354173" xml:id="i-314c053e345f6345-2" n="ca163049">
            <seg n="24e1b0d0">
              Fru talman! Vi i Vänsterpartiet vet ganska tydligt när vi tycker
              att man inte bör leverera. Men om man utgår ifrån att den väldigt
              svåra avvägningen sker har vi ISP som har den uppgiften. De har
              också uppgiften om det är en principiell fråga eller om det finns
              särskilda skäl att överlämna det till regeringen för beslutsfattande.
              Det är definitivt en politisk fråga huruvida regelverket ska vara
              väldigt strikt och hur man ska väga det här. Problemet är att
              inget ärende har lämnats till regeringen på tre år, trots de problem
              som hade varit under 2003. Det är den ena frågan.
            </seg>
            <seg n="3344cf7e">
              Den andra frågan gäller mänskliga rättigheter och var vi kan
              leverera. Man kan som exempel ta Förenade Arabemiraten som tidigare
              bara fick den ena typen av export men som under 2003 även fått
              offensiv krigsmateriel. Det är ett beslut som inte heller har
              överlämnats till regeringen. En UD-rapport ligger till grund för
              det beslutet. Det är dödsstraff för medborgare som konverterar
              från islam. Det är hård bestraffning av homosexuella, censur av
              Internet och utländska tidningar. Kvinnor i Förenade Arabemiraten
              förbjuds att gifta sig med icke-muslimer eller att arbeta utanför
              hemmet utan makens tillstånd. Trots de här stora bristerna i demokrati
              och mänskliga rättigheter anses Förenade Arabemiraten till och
              med vara en sådan exportpartner att vi kan leverera offensiv krigsmateriel
              utan att regeringen över huvud taget har fattat beslut om det.
            </seg>
            <seg n="e4c84d99">
              Ser inte Kent Härstedt det här som ett oerhört stort problem
              och att det innebär att det inte finns någon trovärdighet för
              reglerna för svensk exportpolitik?
            </seg>
          </u>
          <note type="speaker" n="75f325af">
            Anf. 182 KENT HÄRSTEDT (s) replik:
          </note>
          <u who="Q3359013" xml:id="i-613e3dad1fd0c399-4" n="0f61ccdb">
            <seg n="2d5ee2f1">
              Fru talman! Under den här debatten har flera olika länder nämnts
              av olika talare. Det handlar inte bara om ett land. Man måste
              också se till vad som exporteras till de här länderna. Jag ska
              komma tillbaka till ditt exempel alldeles strax. Ibland används
              Turkiet som exempel. När man tittar på vad vi har levererat till
              Turkiet, som ju är ett land som vi kritiserar i flera sammanhang
              för brister på MR-området och annat, handlar det om tävlingsammunition.
            </seg>
            <seg n="62b82fd1">
              Vad gäller Förenade Arabemiraten och hela Gulfområdet vet jag
              att man har haft en dialog kring huruvida man ska exportera till
              de länderna. Vad jag förstår har man då gjort bedömningen att
              man ser steg mot en demokratisering, steg mot förändringar i positiv
              riktning. Då har man gjort de övervägningarna.
            </seg>
            <seg n="3db899ec">
              Vad det gäller bedömningar huruvida det nuvarande systemet fungerar
              framför både Vänsterpartiet och Miljöpartiet kritik mot gällande
              system. Det är en del av det som utredningen nu ser över, huruvida
              det ska reformeras. Det finns säkert skäl till att göra reformer.
              Regeringen vill säkert någonting med att tillsätta en utredare.
              Vi får väl återkomma till de här frågeställningarna. Angående
              värderingarna och om det rimmar med biståndspolitiken, som ni
              från Miljöpartiet och Vänsterpartiet också har tagit upp, vet
              jag att det är synpunkter som har förts fram till utredaren. Han
              ska ta särskild hänsyn till den konstruktiva kritik som har förts
              fram i det sammanhanget.
            </seg>
          </u>
          <note type="speaker" n="918c0d0c">
            Anf. 183 CECILIA WIGSTRÖM (fp):
          </note>
          <u who="Q4990503" xml:id="i-81030a760ee9a3d3-0" n="0bff71da">
            <seg n="ac85aeea">
              Fru talman! Sverige är hittills ett land i viss mån förskonat
              från våld. Här begås våldsbrott dagligen i form av rån, hot och
              mord, men vår befolkning är inte utsatt för den vapenmakt som
              styr i länder slitna av inre väpnade konflikter, krig och terrorism.
              Hittills är vi ett land förskonat från sådant våld, till skillnad
              från Spanien, Irak, USA, Israel, Kenya, Thailand, de palestinska
              områdena, Turkiet, Ryssland och Saudiarabien. Listan på länder
              som är drabbade av sådant våld skulle kunna göras ännu längre.
            </seg>
            <seg n="3ef1cb5f">
              Det sista land jag nämnde är Saudiarabien. Jag ingick i den riksdagsdelegation
              som besökte landet för två veckor sedan. Vi var där för att diskutera
              demokratiska reformer med det styrande rådet, Shura Council. Tyvärr
              fick vi också uppleva de terrordåd som drabbar landet.
            </seg>
            <seg n="28665378">
              Vid lunchtid satt jag och åt i en restaurang då plötsligt ljudet
              av en explosion kom svepande in bakom mig. Ett fönster gick upp.
              Jag visste meddetsamma att det var en bomb. En oro spred sig hos
              mig och i lokalen. En del sprang upp och ut för att ta reda på
              vad som hänt. Inom några minuter fick vi beskedet att det varit
              en bomb vid en byggnad tillhörande någon sorts säkerhetsmyndighet.
              Det var drygt 150 skadade och ett antal dödade meddetsamma.
            </seg>
            <seg n="aae7d54e">
              Jag upplevde det som mycket obehagligt, inte för att jag var
              nära. Jag fick olika besked på den punkten. Någon sade 500 meter,
              en annan en mil. Men ändå: Skulle fler bomber smälla? Var jag
              som utlänning måltavla? Jag kände tydligt av den rädsla som drabbar
              människor i våldsutsatta länder ständigt. Det är ständigt en rädsla
              som de måste leva med. Jag vågade knappt öppna det paket som en
              kvinna vi träffat tidigare hade lämnat in i hotellreceptionen.
              Låg det en bomb i det? Våra värdar hade åkt i väg med resväskorna
              för att checka in dem i förväg. Hade de lagt i en bomb?
            </seg>
            <seg n="47c768ed">
              Min rädsla var obefogad och irrationell. Jag kom att tänka på
              det Franklin D. Roosevelt sade 1933 och som finns inristat i hans
              monument i Washington: The only thing we have to fear is fear
              itself. På svenska blir det: Det enda vi behöver vara rädda för
              är själva rädslan. Jag tror han menar precis det som Bertrand
              Russell har uttryckt på följande sätt: Vi kan inte lita på att
              vare sig en man, folksamling eller nation agerar humant eller
              tänker sunt under påverkan av en stor rädsla.
            </seg>
            <seg n="03326fce">
              Fru talman! Vapen i fel händer sprider rädsla. Därför är det
              oerhört viktigt att regelverket för svensk krigsmaterielexport
              fungerar och är restriktivt. Regeringens redogörelse i år är mer
              utförlig och informativ än tidigare. Det är ett rejält steg framåt,
              men det går att ta fler.
            </seg>
            <seg n="784a08ef">
              Det är åtta år sedan den nuvarande konstruktionen med Inspektionen
              för strategiska produkter och Exportkontrollrådet infördes. Med
              tanke på de förändringar som har skett i vår omvärld är det naturligt
              att en utvärdering nu sker. Vi har länge begärt och väntat på
              en sådan.
            </seg>
            <seg n="6bbcbba2">
              Sedan 1996 har svensk krigsmaterielindustri genomgått en dramatisk
              internationalisering understödd av successiva riksdagsbeslut.
              Sverige har undertecknat LOI-avtalet med fem andra länder, och
              inom EU finns numera ett samarbete inom detta område. Det är oerhört
              viktigt att vi inom ramen för det europeiska samarbetet jobbar
              för att den svenska restriktiva linjen ska gälla. Det gläder mig
              att det i EU-nämnden nyligen fanns en klar majoritet för att Sverige
              ska motsätta sig ett upphävande av EU:s vapenembargo mot Kina.
            </seg>
            <seg n="eef37500">
              Internationaliseringen medför och har medfört det är självklart
              effekter på tolkningen av de svenska kriterierna för export, trots
              att regeringen hela tiden hävdat att ingen förändring skett eller
              kommer att ske.
            </seg>
            <seg n="3775b92a">
              Det är dags att en helhetsbedömning av dessa effekter åter förs
              upp på riksdagens bord i samband med att förslagen med anledning
              av den pågående utredningen föreläggs riksdagen. Det handlar om
              regelverkets trovärdighet. Det får inte finnas en diskrepans mellan
              regelverkets ord och verkligheten.
            </seg>
            <seg n="1a9ec313">
              Fru talman! Det är Folkpartiets känsla att tolkningen av exportkriterierna
              är föremål för en successiv tänjning. Eller också är det så att
              alltfler stater genomgår en sådan förändring vad avser demokrati
              och mänskliga rättigheter att de kan komma i fråga som köpare
              av svensk krigsmateriel. Det vore givetvis välkommet.
            </seg>
            <seg n="8a36c5a6">
              Alla dessa frågor jag här kort tagit upp måste utredningen titta
              på. När den är färdig i oktober i år bör den inom regeringen beredas
              skyndsamt så att vi i riksdagen så fort som möjligt får ta del
              av slutsatser och förslag. När det gäller krigsmaterielexport
              måste det råda största möjliga öppenhet särskilt om förändringar.
            </seg>
          </u>
          <note type="speaker" n="c21b260d">
            Anf. 184 HOLGER GUSTAFSSON (kd):
          </note>
          <note n="56afd64a">
            Fru talman! Jag önskar yrka bifall till reservation nr 1.
          </note>
          <u who="Q5777750" xml:id="i-93b98f260b840867-0" n="d9900639">
            <seg n="ba19e136">
              Kristdemokraternas ståndpunkt är att den svenska vapenproduktionen
              och exporten ska ske utifrån två utgångspunkter.
            </seg>
            <seg n="dee238c2">
              För det första ska Sverige, som en följd av försvarets uppgifter,
              ha en inhemsk försvarsmaterielindustri, och det förutsätter en
              export.
            </seg>
            <seg n="d07aed0c">
              För det andra ska svensk vapenexport omgärdas av en noggrann
              kontroll och begränsas till demokratiska stater. Export ska inte
              gå till offensivt krigförande länder, ej heller till stater där
              det förekommer systematiska kränkningar av de mänskliga rättigheterna
              eller till fattiga länder där vapenexporten hindrar utveckling.
              Det är det vi reserverar oss till förmån för vid det här tillfället.
            </seg>
            <seg n="5dad6f0e">
              De regler som omgärdar den svenska exporten av vapen och produkter
              med flera användningsområden är koncisa. Men som bekant tolkas
              regelverket flexibelt. Det finns en risk att regeringen kontinuerligt
              tänjer på MR-kriterierna, de kriterier som anger när tillstånd
              till vapenexport kan ges med hänsyn till den aktuella statens
              respekt för mänskliga rättigheter det vill säga när exporttillstånd
              kan beviljas eller inte beviljas.
            </seg>
            <seg n="7499d7df">
              Av denna anledning har Kristdemokraterna förordat att direktivet
              för utredningen om Sveriges krigsmateriellagstiftning ska kompletteras.
              Vi vill alltså se ett tilläggsdirektiv. Vi önskar en översyn som
              innefattar en noggrann utvärdering av exporten med hänsyn till
              möjligheterna att förverkliga målen för den svenska politiken
              för global utveckling, PGU, samt resulterar i att de så kallade
              MR-kriterierna tillämpas med strikt konsekvens.
            </seg>
            <seg n="a4d6f31b">
              Fru talman! Kristdemokraterna anser även att EU ska ställa hårdare
              krav på att de fattiga länderna minskar sina militära utgifter
              till förmån för ökade sociala investeringar inom bland annat utbildning
              och hälso- och sjukvård. Detta kräver givetvis att EU i sin tur
              också utövar återhållsamhet i sin vapenexport till utvecklingsländer.
            </seg>
            <seg n="e2588340">
              EU:s uppförandekod för vapenexport har viss betydelse men saknar
              tvångselement och är därmed ett trubbigt verktyg.
            </seg>
            <seg n="0870e13b">
              Kristdemokraterna anser att Sverige, som ett led i insatser för
              att tillföra EU:s utrikespolitik en tydligare moralisk dimension,
              bör arbeta för en ökad harmonisering inom unionen av reglerna
              för krigsmaterielexport.
            </seg>
            <seg n="42ef041c">
              Anf. 185 GUNILLA CARLSSON i Tyresö (m):
            </seg>
            <seg n="e882f24c">
              Fru talman! Det är våren 2004. Det börjar bli varmt och det är
              vackert utanför. Vi har precis firat utvidgningen av den europeiska
              unionen. Talmannen har tyvärr tagit ned den europeiska flaggan,
              som inte fick hänga kvar. Men i våra hjärtan bär vi med oss denna
              svenska framgång.
            </seg>
            <seg n="f875a3e5">
              Vi ser nu att våra nära baltiska grannar, Estland, Lettland och
              Litauen, inte bara är självständiga demokratiska stater med frihet
              och en enastående välståndsutveckling. De är också medlemmar i
              både Nato och EU.
            </seg>
            <seg n="b925496b">
              I dag har vi samlats, en delegation som ska vara med i Natos
              parlamentariska församling, fem stycken svenska ledamöter från
              den här kammaren som ska åka och representera Sverige i den stora
              parlamentariska församlingen i Nato.
            </seg>
            <seg n="602cf457">
              Vem hade trott det för ett antal år sedan? Det finns en risk
              att jag låter gammal när jag säger det, men jag fyllde 41 år i
              går. Jag vet att jag lever i en väldigt föränderlig värld. Och
              jag bärs i politiken av att politiken måste möta upp mot nya förutsättningar,
              nya hot, men också svara mot nya möjligheter.
            </seg>
            <seg n="dc4a3c2b">
              Jag tror att vi som lever i dag och som ägnar oss åt politik
              kände en annan typ av vanmakt och oro efter terrorattacken i New
              York den 11 september 2001 men också när Madrid attackerades den
              11 mars i år. Det är en annan typ av vanmakt och oro än den som
              präglade min uppväxt, när det kalla kriget fortfarande kändes
              överskuggande.
            </seg>
            <seg n="c9af8f85">
              Vi lever i en tid med mycket av oroshärdar och motsättningar
              i världen, med många skurkstater. Men vi ser också att vår vardag
              blir än mer påverkad. Det kan gälla sådana saker som knarkhandel
              eller människoslaveri som vi måste möta tillsammans, vid sidan
              av alla de traditionella hoten.
            </seg>
            <seg n="f1199646">
              Säkerhetspolitiken får aldrig tillåtas att bli statisk. Den måste
              förändras i takt med att omvärlden förändras. Men säkerhetspolitikens
              syfte kvarstår: att trygga säkerhet, fred och frihet. Det främsta
              verktyget som vi har i dag, som jag ser det och som jag tror alltjämt
              kommer att vara det, är naturligtvis Europeiska unionen. Den har
              nu, faktiskt, svarat upp mot en föränderlig tid och i förväg antagit
              en solidaritetsklausul som leder rätt långt. Den är nu en realitet
              och därmed också en förpliktelse: Vi ska bistå varandra och därmed
              också kunna påräkna bistånd för vår del, om det är vi här i Sverige
              som skulle bli utsatta.
            </seg>
            <seg n="35b225e7">
              I det förslag till konstitution som jag hoppas kan antas redan
              i juni bekräftas det försvarssamarbete som redan nu pågår, som
              bygger på de nya hoten men också på att vi möter hot gemensamt
              och använder EU i hela dess bredd.
            </seg>
            <seg n="4b21fd2c">
              Med EU-medlemskapet slutade Sverige att vara neutralt. På något
              sätt är det också så att den klassiska alliansfriheten numera
              ligger bakom oss. Vi är inte alliansfria som jag ser det. Men
              vi är heller inte med i någon militär allians.
            </seg>
            <seg n="c601dd0d">
              Samtidigt som detta sker i den organisation där vi själva är
              med, EU, förändras Nato med nya medlemsstater, nya verktyg och
              bredare förhållningssätt, där frågor om värden som demokrati har
              blivit mycket tydligare. Det är också ett Nato som förändras för
              att möta dagens verklighet. Det är ju ett annat Nato än det som
              bildades för att möta Warszawapakten. Den finns inte längre kvar,
              och det är i grunden något mycket positivt. Därmed har också Nato
              fått helt nya roller.
            </seg>
            <seg n="8b69abd6">
              Inom ramen för Europeiska unionen samverkar Sverige redan i dag
              långt in i Natostrukturer. Vi hade USA:s Natoambassadör Burns
              här på besök. Han är en av dem som säger att Sverige är långt
              mer aktivt än många andra befintliga Natomedlemmar.
            </seg>
            <seg n="8387cc62">
              Gott så. Men jag ser att denna samverkan långt in i Natostrukturerna
              sker eftersom det ligger i vårt eget intresse. Vi vet att den
              främsta försvarslinjen för Sverige inte längre går vid Svea rikes
              gräns, även om den måste kunna garanteras, utan med de gemensamma
              värden som den nu bygger på går den främsta försvarslinjen allra
              oftast utomlands. Därför måste vi ha förmåga att tillsammans med
              andra bygga säkerhet och ha en stabilitet, men också, som jag
              ser det, att i de här organisationerna bidra internationellt på
              ett sätt som inte var möjligt för bara några år sedan, genom att
              visa på solidaritet och också kunna utöka freden.
            </seg>
            <seg n="81800a76">
              Det här är något som den säkerhetspolitiska doktrinen, som en
              majoritet i Sveriges riksdag står bakom, öppnar upp för och möjliggör.
              Vi säger att Sveriges framtida säkerhet skapas i samverkan med
              andra, och därför är det nu dags att utifrån den utgångspunkten
              föra en begåvad och insiktsfull diskussion som leder framåt.
            </seg>
            <seg n="dd7a626a">
              Den moderata utgångspunkten i detta sammanhang är att Sverige
              som ett öppet och internationalistiskt land ska vara med i varje
              form av internationellt samarbete om inte mycket starka nationella
              skäl talar emot det. Vi säger att bevisbördan därmed ligger på
              dem som vill att Sverige inte ska vara med i ett visst internationellt
              samarbete snarare än på dem som vill att vi ska vara med.
            </seg>
            <seg n="0c28e693">
              För oss moderater skulle Nato i dag självklart utgöra ett mervärde
              både säkerhetsmässigt och försvarsmässigt och inte minst för att
              ett medlemskap skulle ge oss inflytande. Det skulle vara ett självklart
              sätt att tillvarata svenska intressen genom att delta i operationer,
              men jag tycker också att vi mycket mer skulle kunna bidra med
              analyser. Att bejaka ett Natomedlemskap innebär dessutom att man
              ser på den omvärld som finns, där utvecklingen i EU:s ambitioner
              är att vara ett komplement till Nato. Detta gör att vi inom EU-länderna,
              men också gentemot övriga Natoländer, stärker samhörigheten, och
              att vi inom EU kanske lättare kan få fram målsättningsbeskrivningar.
              Därför tror jag att det är bra att Sverige är med i både Natos
              och EU:s beslutsfattande.
            </seg>
            <seg n="76d017d0">
              Ytterligare ett argument skulle kunna vara att Sverige, som ett
              nordeuropeiskt frihandelsland med en stark förmåga till faktiskt
              transatlantiskt intresse och en vilja att samverka, kunde ha stor
              nytta av att vara med i det enda som jag ser det strukturerade
              samarbetet där man kan sammanföra både idéer och förmåga samt
              träffas vid sammanträdesbordet, nämligen inom Nato. Därmed skulle
              det vara bra för Sverige att även vara med där.
            </seg>
            <seg n="3b7cc73a">
              Vad säger då regeringen? Ja, det har kommit en skrivelse igen
              som vi behandlar i dag. I höst ska vi fatta ett försvarsbeslut
              som, tycker jag, ska svara upp inte bara mot en svensk försvarsförmåga
              vi ska diskutera det senare utan också mot de internationella
              behov som finns.
            </seg>
            <seg n="67529abf">
              De akuta frågeställningarna kommer därför kanske inte främst
              att handla om ett framtida Natomedlemskap, utan redan i höst avgörs
              hur pass delaktigt Sverige ska vara i EU:s strukturer politiskt
              och också kapacitetsmässigt. Men det kommer trots allt upp frågor
              om det säkerhetspolitiska utgångsläget, och då blir det svårt
              att i längden förklara varför Sverige politiskt väljer ett självvalt
              utanförskap när vi samtidigt på alla sätt försöker vara med praktiskt.
              På vilket annat område inom politiken skulle vi vilja ha leverans
              samt leverera och vara med utan att fullt ut kunna ha inflytande?
            </seg>
            <seg n="6a6c5fdc">
              Jag sade tidigare att bevisbördan ligger på dem som vill att
              Sverige inte ska vara med. I skrivelsen konstateras att utvidgningen
              av Nato bidrar till alliansens fortsatta utveckling mot ett brett
              säkerhetspolitiskt forum med en vid säkerhetspolitisk dagordning.
              Berätta för mig varför Sverige inte ska vara med i den diskussionen.
              Berätta hur det är i Sveriges intresse att ställa sig utanför
              detta när alltfler i vårt närområde är med.
            </seg>
            <seg n="e1cf4594">
              Vi vill ha en långsiktig och trovärdig Natodiskussion. Vi moderater
              tror att det ger ett mervärde. Vi tror också att det är rimligt
              att Sverige borde kunna vara bland de länder som är med nästa
              gång alliansen utvidgas. Om det blir 2006 eller 2008 vet jag inte,
              men jag vet att det förutsätter en samsyn och en bredd i beslutsfattandet
              i denna kammare.
            </seg>
            <seg n="a6549627">
              Om vi medger att världen har förändrats undrar jag varför vi
              då inte kan överväga att grundligt och förutsättningslöst, öppet
              och brett, diskutera de förändrade säkerhetspolitiska förutsättningarna
              i vårt land och säkerhetspolitiken i en ny värld, på samma sätt
              som man förmår i till exempel Finland. Varför skulle inte Sverige
              klara detta? Varför ska vi sky den frågan?
            </seg>
            <seg n="8a16ab5a">
              Ni som tycker att det vore rimligt att starta den här diskussionen
              här och nu bör göra som jag, nämligen yrka bifall till Moderaternas
              reservation nr 1, Sveriges samarbete inom Euroatlantiska partnerskapsrådet,
              under punkt 1. Där säger vi att vi anser att det ligger i Sveriges
              intresse att ha en grundlig och övergripande utredning och en
              öppen debatt om Sveriges säkerhetspolitiska läge. Jag tycker att
              det är dags för det nu.
            </seg>
          </u>
          <note n="fae57fdd">
            Föredrogs
          </note>
          <note n="d8464984">
            Överläggningen var härmed avslutad.
          </note>
          <note n="23d8de24">
            14 § Europarådet
          </note>
          <note n="fae57fdd">
            Föredrogs
          </note>
          <note n="3095cd04">
            Tredje vice talmannen konstaterade att ingen talare var anmäld.
          </note>
          <note n="17f137d8">
            15 § Sveriges samarbete inom Euroatlantiska partnerskapsrådet
            (EAPR) och Partnerskap för fred (PFF)
          </note>
          <note type="speaker" n="5767fccd">
            Anf. 186 CARL B HAMILTON (fp):
          </note>
          <u who="Q5785982" xml:id="i-5e56026f81484601-0" n="6c733b48" next="i-e1701843b12b9669-0">
            <seg n="05af5241">
              Fru talman! När, som i dag, svenskt Natomedlemskap kommer på
              tal brukar kammardebatten drabbas av något slags politisk och
              intellektuell kramp och beröringsångest. Det gäller kanske inte
              främst dem som sitter i kammaren just nu, men möjligen en del
              av dem som tittar på debatten i sina monitorer. I Natodebatten
              känner man sig som folkpartist följaktligen som barnet i H C Andersens
              saga Kejsarens nya kläder : Det har kommit på vår lott att påpeka
              att kejsaren/alliansfriheten är naken, det kalla krigets logik
              är föråldrad och riksdagsmajoriteten låter som om den bor i Mumindalen.
            </seg>
            <seg n="2dfaea23">
              Fru talman! Alliansfrihet, allmän värnplikt, militär regionalpolitik
              och europeisk snabbinsatsstyrka är nog dessvärre ganska oförenliga
              storheter. Alliansfriheten innebär att den som är ensam måste
              kunna klara allt själv. Alla försvarsförmågor ska finnas inom
              landet. Arbetsfördelningens vinster som finns i en allians kan
              inte utnyttjas. Samtidigt som en omstrukturering av försvaret
              ska genomföras, och ett antal miljarder kronor sparas, koketterar
              majoriteten med att den gärna avstår från Natomedlemskapets ekonomiska
              vinster.
            </seg>
            <seg n="f2f8bf1b">
              Fru talman! Låt mig därför ägna huvuddelen av mitt anförande
              till att söka lösa upp en del av majoritetens kramper inför tanken
              på svenskt Natomedlemskap, och avsluta med två utropstecken.
            </seg>
            <seg n="a833e57a">
              Nato är alltjämt en traditionell internationell organisation
              där besluten fattas med enhällighet, konsensus. Natos av alla
              medlemsländer gemensamt godkända ståndpunkt uppstår genom intensiva
              förhandlingar som förs på många plan mellan medlemsländerna.
            </seg>
            <seg n="e90c18d5">
              Också efter det kalla krigets slut är Natos kärna det på de kollektiva
              säkerhetsgarantierna baserade gemensamma försvaret av medlemsländerna.
            </seg>
            <seg n="c0794ed0">
              Natos förpliktelse gällande ett gemensamt försvar, det vill säga
              artikel 5 i det nordatlantiska fördraget, möjliggör hjälp på olika
              nivåer och av olika karaktär, från flera medlemsländer till ett
              medlemsland som utsatts för angrepp. Artikel 5 förpliktar medlemsländerna
              att bistå det angripna landet genom att vidta sådana åtgärder,
              däribland användning av väpnad makt, som var och en av dem anser
              vara nödvändiga.
            </seg>
            <seg n="e6ecce91">
              Nato har alltså inga egna trupper, utan alliansen agerar genom
              att använda de trupper och andra resurser som medlemsländerna
              erbjuder. Och märk väl: Varje medlemsland beslutar självständigt
              och i enlighet med sina nationella beslutsförfaranden om slaget
              och omfattningen av den hjälp som ges.
            </seg>
            <seg n="b84550dc">
              Deltagandet i sådana Natooperationer som inte omfattas av artikel
              5 är naturligtvis också frivilligt.
            </seg>
            <seg n="e50ef2aa">
              Beslut om deltagandet i Natooperationer skulle alltså, om Sverige
              vore Natomedlem, alltid behöva fattas utgående från det enskilda
              fallet och på nationell svensk nivå. Observera att detta gäller
              både för deltagandet i artikel 5-operationer och i Natoledda krishanteringsoperationer.
            </seg>
            <seg n="29029107">
              I och med Natos östutvidgning förnyas också partnerskapsprogrammet.
              Det är det som skrivelsen delvis handlar om. Det samarbetet inriktas
              nu alltmer på att stödja länderna i Centralasien och Kaukasus.
              Sverige och Finland har därmed hamnat i en besvärande minoritet
              och sakpolitisk isolering med våra helt annorlunda militära och
              politiska frågeställningar, vår annorlunda geopolitiska placering
              på kartan och kanske inte minst våra annorlunda övergripande värderingar
              och traditioner.
            </seg>
            <seg n="c0589f35">
              Fru talman! Med tanke på Natos fullkomligt överlägsna förmåga
              att hävda säkerhet och säkerhetsgarantier i Östersjöområdet vare
              sig de är uttalade eller outtalade skulle för Sveriges del en
              utveckling mot ett EU-försvar innebära ett allvarligt bakslag
              för svensk säkerhetspolitik och ingen fördel. Vårt land bör därför
              tydligt och bestämt motarbeta en sådan utveckling.
            </seg>
            <seg n="9b3488b5">
              Hur gör vi det? Sverige bör arbeta för Nato som ryggrad i Europas
              försvarssystem. Ett sätt att stödja detta synsätt mot ett EU-försvar
              är att Sverige söker sig till de fora där de avgörande besluten
              Europas försvar fattas så att svenska intressen kan tas till vara
              på ett effektivt sätt.
            </seg>
            <seg n="e6123105">
              Den situation som Sverige nu glidit in i är djupt otillfredsställande
              från inflytandesynpunkt. Vårt land står utanför Nato och kan därmed
              inte påverka den dragkamp som pågår inom Nato mellan atlantister
              å ena sidan och pånyttfödda energiska och för Sverige och Östersjöområdet
              potentiellt skadliga EU-försvarsanhängare å andra sidan.
            </seg>
            <seg n="8543c792">
              Fru talman! Nato förutsätter inte att medlemsländerna har ett
              visst försvarssystem. Alliansen ställer heller inte upp några
              hinder för att upprätthålla en värnpliktsarmé eller allmän värnplikt.
              Varje medlemslands andel av Natos gemensamma budget fastställs
              i enlighet med de betalningsandelar som överenskommits i samband
              med medlemskapsförhandlingarna i vilka bland annat BNP-storleken
              beaktas.
            </seg>
            <seg n="f1bd5d37">
              Det är viktigt att konstatera att Nato inte ställer några krav
              på medlemsländerna i fråga om försvarsutgifterna. Fastställandet
              av nivån för försvarsutgifterna är i sista hand alltid en nationellt
              beslut liksom de andra besluten. En BNP-andel på 2 % för försvaret
              betraktas inom Nato som ett riktmärke för de länder som är i sämre
              skick än Sverige. Det är de som nu som bäst försöker att leva
              upp till ett medlemskap och vilkas försvarssystem kräver en heltäckande
              strukturreform.
            </seg>
            <seg n="51abdc4b">
              Sveriges andel av BNP för försvaret är i dag för övrigt strax
              under 2 %. Som andel av BNP kommer det svenska försvaret vid medlemskap
              att vara ungefär som i dag eller sannolikt lägre. När jag säger
              det har jag inte tagit hänsyn till de stordriftsbesparingar som
              en allians dessutom tillåter till exempel beträffande ubåtsvapnet
              och den militära flygledningen.
            </seg>
            <seg n="531ba8bd">
              Fru talman! Även som ett militärt alliansfritt land bör i Sveriges
              planering tanken finnas som fanns fram till 1970 att försvaret
              ska ha en beredskap att ta emot hjälp i krissituationer. Utgångspunkten
              bör vara ett svenskt försvar som möjliggör militärt samarbete
              med andra länder. På så sätt säkerställer vi att Sveriges statsledning
              har en maximal säkerhetspolitisk handlingsfrihet.
            </seg>
            <seg n="ada56869">
              Så till två utropstecken. Jag lyssnade med stort intresse och
              noggrannhet till Gunilla Carlsson. Jag har läst Moderaternas reservation
              där det talas om förutsättningar för eventuellt svenskt Natomedlemskap.
              Det förefaller mig därmed som att Moderaterna i dag inte riktigt
              är säkra på att Sverige bör gå med i Nato. Annars skulle inte
              Moderaterna ha någon användning för ordet eventuellt i sin reservation.
            </seg>
            <seg n="ccbc53d6">
              Från moderata stämman rapporterades att man hade sagt ja till
              medlemskap. Ingen i partiledningen, såvitt jag kunde se, dementerade
              den tolkningen. Bland annat ungdomsförbundet jublade. Äntligen
              hade bladet tagits från munnen. Men nu verkar bladet vara ditsatt
              igen. Jag blev inte riktigt klok på Gunilla Carlssons framställning
              här.
            </seg>
            <seg n="ffa875b5">
              Det finns en oklarhet och vaghet sedan tidigare beträffande Moderaternas
              Natopolitik. På något sätt har Lützendimman åter sänkt sig över
              kärnan i Moderaternas politik. Är det ja eller är det nej? Är
              det ute eller är det inne? Det är inte min främsta uppgift här
              i livet att efterfråga moderat ledarskap. Men man undrar ju vad
              ni håller på med.
            </seg>
            <seg n="1af8c095">
              Det andra är en reflexion. Det som stort sker, sker tyst. Är
              det så, frågar jag mig? I detta betänkande som handlar om svensk
              europeisk säkerhetspolitik står ingenstans omnämnt den noga framförhandlade
              säkerhetspolitiska doktrinen som upplästes här av Anna Lindh i
              den utrikespolitiska deklarationen år 2002. Det var intressant
              att läsa detta mellan raderna.
            </seg>
            <seg n="3c4e439c">
              Och likväl rör hon sig, som Galileo Galilei sade, när han av
              kyrkan förbjudits att säga att jorden är rund men ändå kunde se
              att allt talade för att han hade rätt. Sverige blir allt mindre
              alliansfritt, och det är bra det.
            </seg>
            <seg n="a06c20f6">
              Med detta yrkar jag bifall till Folkpartiets reservation som
              jag har tillsammans med Cecilia Wigström.
            </seg>
          </u>
          <note n="0158b4d5">
            Anf. 187 GUNILLA CARLSSON i Tyresö (m) replik:
          </note>
          <u who="Q5785982" xml:id="i-e1701843b12b9669-0" n="6c733b48" prev="i-5e56026f81484601-0">
            <seg n="a84fa9ce">
              Fru talman! Det är spännande att de två Natovänliga partierna
              i svensk politik ska söka strid i den här frågan. Carl B Hamilton
              har frågat mig tidigare i den här kammaren, och jag har försökt
              att förklara den moderata ståndpunkten.
            </seg>
            <seg n="d5941cdb">
              Man läser vad man kan och begriper vad man vill när man läser
              vår reservation. Där står att vi vill fullfölja den säkerhetspolitiska
              doktrin som en majoritet av kammaren står bakom. Vi tycker att
              det är viktigt. Vi säger att den svenska säkerheten garanteras
              bäst tillsammans med andra.
            </seg>
            <seg n="bd5d1239">
              Vi säger också att vi moderater vill att Sverige helt och fullt
              ska vara med i det samarbete som växer fram i såväl EU som Nato.
              Därvidlag skiljer vi oss kanske från Folkpartiet. Vi vill inte
              måla upp någon motsatsställning mellan EU och Nato, utan vi säger
              både och.
            </seg>
            <seg n="eca280f3">
              Vi vill tillvarata alla intressen för svenskt vidkommande att
              vara med, att ha inflytande, att ha påverkansmöjligheter men också
              att ytterst stärka vår egen säkerhet, fred och frihet. Därför,
              Carl B Hamilton, har vi ingen Natopolitik. Vi har en säkerhetspolitik.
            </seg>
          </u>
          <note type="speaker" n="ceb75ac6">
            Anf. 188 CARL B HAMILTON (fp) replik:
          </note>
          <u who="Q5785982" xml:id="i-5e56026f81484601-1" n="6c733b48" next="i-e1701843b12b9669-1">
            <seg n="d9722520">
              Fru talman! Den självklara frågan är: Är ordet eventuellt ett
              tryckfel? Det är så jag uppfattar det. Som politiker har man en
              skyldighet att utöva ledarskap. Om man står för en åsikt som dessutom
              är väldigt kontroversiell är det desto viktigare att man är väldigt
              tydlig.
            </seg>
            <seg n="150215a9">
              Är det så att vi nu ska bilda opinion tillsammans för att Sverige
              ska gå med i Nato, vilket jag hoppas, vill jag som bundsförvant
              ha en tydlig politisk ledning i Moderata samlingspartiet som säger:
              Vi tycker att det är bra att Sverige ska gå med i Nato.
            </seg>
            <seg n="6984908f">
              När man samtidigt stoppar in brasklappar hela tiden från vänster
              fördunklas budskapet. Det är därför jag talar om detta med Lützendimman.
            </seg>
          </u>
          <note n="9f0c083f">
            Anf. 189 GUNILLA CARLSSON i Tyresö (m) replik:
          </note>
          <u who="Q5785982" xml:id="i-e1701843b12b9669-1" n="6c733b48" prev="i-5e56026f81484601-1">
            <seg n="582db351">
              Fru talman! Lützendimman var för några år sedan. När vi nu diskuterar
              de säkerhetspolitiska vägvalen händer det saker redan i höst.
              I höst avgörs lite grann Sveriges förmåga att väga upp mot de
              säkerhetspolitiska hot som finns och vilka beslut vi ska fatta.
            </seg>
            <seg n="46805a3e">
              Det är framför allt en EU-debatt som vi nu måste föra när vi
              diskuterar den framtida inriktningen av den svenska försvarsmakten.
              Men det handlar också om vår förmåga att ta säkerhetspolitiskt
              ansvar för vårt eget land och vårt närområde.
            </seg>
            <seg n="4cb9ed54">
              Vi har sagt att vi anser att det ligger i Sveriges intresse att
              Sverige ska gå med i Nato. Jag tycker att vi är klockrena i detta.
              Men jag har också väldigt stor respekt för människor som vuxit
              upp i kalla krigets skugga. De har fått alliansfriheten via bröstmjölken
              och känner att det här är någonting nytt. Vi ska då föra en begåvad
              diskussion som för frågan framåt.
            </seg>
            <seg n="ea28ce80">
              Det är inte Moderaterna och Folkpartiet som mot alla andra ska
              kunna föra in Sverige i Nato. Det krävs en bred samstämmighet
              i den här frågan. Det är vad jag efterlyser. Det är vad jag tycker
              är att ha ledarskap, Carl B Hamilton. Vi ska här och nu försöka
              att bredda diskussionen så att fler förstår vad vi menar.
            </seg>
            <seg n="519dcf75">
              Skillnaden är också att Moderaterna är beredda att betala vad
              det kostar att försvara friheten och freden. Vi vill delvis underkänna
              en del av de folkpartistiska resonemangen om att vi skulle gå
              med i Nato för att det blir reapris på försvarsförmågan i Sverige.
              Jag tror inte det är fallet. Vi måste fatta beslut utifrån de
              hot vi ser och de möjligheter som finns att Sverige aktivt ska
              kunna bidra.
            </seg>
            <seg n="8ebf2095">
              Det är därför som det finns en anledning för dig och mig att
              fortsätta att diskutera Natofrågan för och emot men framför allt
              att se till att den här kammaren är mogen att kunna möta upp vad
              regeringen avser att göra redan i höst i EU-strukturerna. Det
              blir det viktigaste avgörandet. Sedan tycker jag att det är viktigt
              att garantera Sveriges intressen genom att också vara med i Nato.
            </seg>
          </u>
          <note type="speaker" n="ab2f149d">
            Anf. 190 CARL B HAMILTON (fp) replik:
          </note>
          <u who="Q5785982" xml:id="i-1a2fbc959bcdc826-0" n="6c733b48">
            <seg n="91bfb7ca">
              Fru talman! Även jag försöker föra en begåvad och insiktsfull
              debatt. Jag är ledsen om Gunilla Carlsson inte tycker att det
              är så, men sådan tycker i alla fall jag att min inriktning är.
            </seg>
            <seg n="f61b187e">
              Jag menar att det just i de försvarsdiskussioner som kommer i
              höst blir konstigt och olyckligt om man inte ser till de stordriftsfördelar
              som ett Natomedlemskap eller ett alliansmedlemskap skulle ha.
              Jag inser att frågan inte löses till i höst, men det är otvivelaktigt
              så att man beträffande ubåtsvapnet och flygvapnet skulle kunna
              göra mycket stora besparingar. Man skulle få mer värnkraft för
              pengarna vid ett alliansmedlemskap.
            </seg>
            <seg n="037f3973">
              Jag tillhör inte de som tycker att frågan om pengar och resurser
              är vulgär. Det finns ingen som har närmat sig ett finansdepartement
              som kan leva på tanken att det är fel att använda ekonomiska argument.
              Då har man förlorat den debatten från början.
            </seg>
            <seg n="439df6e7">
              Jag tycker absolut att vi ska föra in frågan om Natomedlemskap
              och svensk alliansfrihet i debatten som ett ekonomiskt argument.
              Det tror jag är viktigt.
            </seg>
            <seg n="fb8b0836">
              Vi är kanske mer vaksamma på risken för ett framväxande Europaförsvar
              och sådana stämningar. Den amerikanska administrationen underlättar
              ju inte Natovännernas uppgift i Sverige för närvarande. Men om
              vi ska lyckas tror jag att det är viktigt att inte flirta med
              dem som är till vänster utan att vara tydlig i sin opinionsbildning.
              Man ska vara saklig, rakt på sak och konsekvent och inte dimma
              till budskapet. Tycker man att Sverige ska gå med i Nato så ska
              man föra fram både hotargumenten, de militära argumenten, och
              de ekonomiska och politiska argumenten gemensamma värderingar,
              lägre kostnader och så vidare.
            </seg>
          </u>
          <note type="speaker" n="4aa32f9b">
            Anf. 191 URBAN AHLIN (s):
          </note>
          <u who="Q3369220" xml:id="i-a3b5398e26f4205e-0" n="6d4e60a8" next="i-9867a1cad4354a12-0">
            <seg n="bf326210">
              Fru talman! Jag måste säga att jag är lite överraskad. Jag trodde
              att vi skulle behandla det betänkande som handlar om Sveriges
              samarbete i Euroatlantiska partnerskapsrådet och det arbete vi
              gör i Partnerskap för fred, och kanske i mindre grad föra en debatt
              om Nato.
            </seg>
            <seg n="200adf37">
              Det är klart att det är lite lustigt att se att vi har ett betänkande
              på ett 30-tal sidor, och hälften av sidorna är en reservation
              från Folkpartiet. Det är uppenbart att man tar alla möjligheter
              man kan för att diskutera ett Natomedlemskap. Jag respekterar
              det, men huvuduppgiften i dagens debatt måste ändå vara att diskutera
              just vårt samarbete inom Euroatlantiska partnerskapsrådet och
              det vi gör i vårt arbete inom Partnerskap för fred.
            </seg>
            <seg n="e96b1e86">
              Jag vill inledningsvis säga att detta är en succé. Efter det
              att Sovjetunionen föll samman och Nato miste sin naturliga fiende
              fördes det en stor diskussion inom Nato om vad man skulle ha sin
              organisation till. Det fanns ganska starka krafter som sade: Det
              är dags för oss att lägga ned. Vår huvudfiende är borta, och vi
              har ingen uppgift längre.
            </seg>
            <seg n="41598453">
              Sedan startade krigen på Balkan. Som alla känner till klarade
              varken Europeiska unionen eller FN sitt uppdrag att försvara människorna
              där. Nato fick mer eller mindre tack vare andras misslyckanden
              en ny roll out of the area, som amerikanarna säger, och kunde
              hjälpa till att ordna upp situationen på Balkan.
            </seg>
            <seg n="9cface28">
              Därefter startade en diskussion om hur man ska transformera om
              Nato på ett sätt som gör att man kan nå ut mer till andra länder
              runtomkring. Det gäller alla nya fria länder. Öst- och Centraleuropa
              knackade ju på dörren och ville bli medlemmar. Detta var vad många
              faktiskt hyste stor oro för vid den tiden i den amerikanska administrationen
              och i Pentagon. Varför skulle man ta in sådana länder som till
              exempel Estland, Lettland och Litauen, som man då kallade undefendable
              sådana som är omöjliga att försvara. Det skulle bara leda till
              en urvattnad och svagare Natoallians.
            </seg>
            <seg n="5f8b2c3f">
              Man valde en klok metod. Man bestämde sig för att ha en öppen-dörr-politik,
              och sade: Vi ska nå ut till de här länderna, träna tillsammans
              med dem, samarbeta med dem och se till att de blir mer moderna
              och förstår vårt språk. Vi ska ha en civil kontroll över våra
              militära strukturer.
            </seg>
            <seg n="c90b245d">
              Därför började man med Euroatlantiska partnerskapsrådet, eller
              som det från början hette NACC, the North-Atlantic Co-operation
              Council. Sedan bytte man alltså namn till Euroatlantiska partnerskapsrådet.
              Jag minns att vi här i kammaren förde ganska stora debatter. Alla
              partier var inte så förtjusta i att vi skulle gå med i det Euroatlantiska
              partnerskapsrådet och Partnerskap för fred. Men jag tror att vi
              i dag kan summera det och då måste säga att det har varit väldigt
              lyckat. För de länder som har haft ett intresse av att bli medlemmar
              har detta varit ett slags väntrum i samarbetet med Nato. Här har
              man kunnat träna. Man har kunnat få ordning på sina styrkor och
              gjort sig beredd genom olika samarbetsprojekt för att bli medlemmar
              i Nato. På det sättet har de fått sitt säkerhetspolitiska vägval
              fullföljt.
            </seg>
            <seg n="26bbed21">
              Sverige har varit med i Euroatlantiska partnerskapsrådet av ett
              helt annat skäl. Vi vill vara med och öka vår samarbetsförmåga
              med andra länder för att vi ska kunna agera i fredsskapande, fredsframtvingande
              och fredsbevarande insatser. Ju mer vältränade olika soldater
              och militära ledare är och ju bättre våra kommunikationssystem
              och allt annat som militären kallar interoperabilitet är, desto
              större förmåga har vi att på ett bra sätt hantera de kriser som
              finns runtomkring oss. Det har varit lyckat. Det har varit bra
              för svenskt försvar att kunna samarbeta med länderna i Euroatlantiska
              partnerskapsrådet. Det har varit bra att det har funnits en så
              stor bredd av olika länder i detta.
            </seg>
            <seg n="cd038f69">
              Man har övat i miljösatsningar på det sättet att man har förberett
              sig för stora miljökatastrofer. Det har handlat om stora katatrofinsatser,
              om räddningsoperationer i Östersjön och om en mängd olika åtgärder.
              Detta är vad många kallar för det nya Nato. Det som Nato i dag
              sysslar mest med är alltså att leda olika FN-operationer med ett
              FN-mandat ute i världen för att bringa fred och ordning och dessutom
              träna för att möta stora sådana hot. Det är bra. Sverige deltar
              fullt ut i detta arbete. Det är viktigt för oss att vi gör det.
              Vi vill nämligen vara med ute i världen och släcka de bränder
              som uppstår. Det gör vi naturligtvis bäst genom att vi har samarbetat,
              övat och tränat med andra.
            </seg>
            <seg n="1dc2e854">
              Har vi då hamnat vid sidan om nu när många av de här länderna
              har blivit medlemmar av Nato? Nato har ju utvidgats. Många har
              nu blivit medlemmar, och står inte längre i väntrummet. Det är
              nog ganska rimligt att anta att flera av de här länderna nu inte
              tycker att det är så speciellt viktigt att engagera sig i Partnerskap
              för fred-övningar eller i Euroatlantiska partnerskapsrådet.
            </seg>
            <seg n="336b4e22">
              Dessutom har Nato ett speciellt arrangemang tillsammans med Ukraina
              och med Ryssland. Vi vet sedan tidigare genom utrikesutskottets
              arbete tillsammans med många av våra ryska kolleger att de ser
              med lite skepsis på detta med att kasta ned en docka i sjön och
              ta upp den igen, som en rysk dumaledamot sade till mig en gång
              i tiden. Man vill vara med på lite fräckare övningar, med lite
              mer militär slagkraft.
            </seg>
            <seg n="dbe798f3">
              Jag tror att det fortfarande finns en roll i Euroatlantiska partnerskapsrådet.
              Sverige och Finland har lagt fram bra förslag om hur Euroatlantiska
              partnerskapsrådet och Partnerskap för fred ska kunna inriktas
              mot det hot som vi i dag ser, det vill säga ett ökat hot om terroristattacker.
              Sverige och Finland har lagt fram många olika bra förslag på hur
              man ska kunna använda detta samarbete för att skapa en bättre
              förmåga i Europa. Det är bra.
            </seg>
            <seg n="8dfbd71b">
              Jag vill avslutningsvis säga att jag välkomnar en debatt om Nato.
              Jag känner ingen kramp eller beröringsångest. Jag tycker att vi
              väl kan föra en sådan säkerhetspolitisk debatt som alla efterfrågar.
              Jag kan säga att jag ibland är lite förvånad över att moderater
              och folkpartister alltid säger att vi behöver en säkerhetspolitisk
              debatt om det här. Jamen starta en då! Se till att debatten sätter
              fart! Jag är beredd att ta de diskussionerna. Jag är beredd att
              åka runt i land och rike och debattera Natofrågan med er. Jag
              är övertygad om att jag åtminstone har två repliker på mig efter
              anförandet här, så jag har möjlighet att återkomma till vilket
              skäl vi socialdemokrater har till att vi tycker att Sverige fortsatt
              ska vara militärt alliansfritt.
            </seg>
            <seg n="db286679">
              Slutligen har jag ett bra exempel på hur fint det svenska samarbetet
              har varit i Euroatlantiska partnerskapsrådet och Partnerskap för
              fred. Det är den senaste tidens uppblossade konflikter i Kosovo.
              Vi som har läst rapporterna om hur de olika militära styrkorna
              där hanterade situationen måste ge dem med beröm godkänt. Det
              är med inte så lite stolthet som vi kan läsa om hur våra svenska
              soldater betedde sig när de hanterade konflikten där. Det var
              betydligt bättre än vad många andra länders militärer gjorde.
              Det är någonting som jag är glad över.
            </seg>
            <seg n="a35889fb">
              Jag är helt övertygad om att vi har mycket att bidra med i Euroatlantiska
              partnerskapsrådets arbete, och vi har mycket att vinna på att
              fortsätta detta samarbete.
            </seg>
          </u>
          <note n="7716ebc9">
            Anf. 192 GUNILLA CARLSSON i Tyresö (m) replik:
          </note>
          <u who="Q3369220" xml:id="i-9867a1cad4354a12-0" n="6d4e60a8" prev="i-a3b5398e26f4205e-0">
            <seg n="54bc1686">
              Fru talman! Jag tänkte ta tillfället i akt och börja den här
              säkerhetspolitiska debatten genom att ställa några frågor. Det
              är ju precis som Urban Ahlin påtalar att Partnerskap för fred
              inte var någon självklarhet när vi fattade det beslutet här i
              riksdagen. Utvecklingen har nu gått så pass långt att i princip
              alla hyllar det här samarbetet och tycker att det är väldigt bra.
              Det har gett ett mervärde för Sverige. Vi har därmed kunnat visa
              upp oss och visa ledarskap och också fått en hel del saker tillbaka
              vad gäller förmåga att samarbeta i internationell krishantering.
              Där är detta en väldigt viktig arena.
            </seg>
            <seg n="81b623ce">
              Men jag tycker ändå att det måste kännas lite konstigt att som
              socialdemokrat stå här och hylla en del av Natosamarbetet. Utan
              Nato hade inte PFF funnits, eller hur? Därför tycker jag att den
              diskussion vi nu behöver föra blir lite krystad om vi inte därmed
              också kan se det nya som händer i Nato. Terroristattacker och
              annat som Nato nu försöker möta inom Partnerskap för fred diskuteras
              ju än bättre och närmare i den absoluta kärnan av Natoländer,
              som också är många av Europeiska unionens medlemsländer och oss
              väldigt närliggande länder. Om det nu är så bra att diskutera
              detta i samarbetet inom Partnerskap för fred, varför är det då
              inte bra att diskutera det inom ramen för Natosamarbetet?
            </seg>
            <seg n="3700f9c0">
              Jag vill förklara varför vi moderater har lagt ett yrkande att
              vi ska tillsätta en säkerhetspolitisk utredning i Sverige för
              att lägga en grundplatta för att kunna föra en bred diskussion.
              Den ska vara förutsättningslös, och det är därför den inte ska
              handla om ja eller nej till Nato. Den ska diskutera det säkerhetspolitiska
              läget i Sverige. Annars tror jag att det blir samma gamla skuggboxning
              ja eller nej till Nato. Jag tycker att det är synd. Därför hade
              jag verkligen uppskattat om ni hade velat ta steget fullt ut och
              sagt att vi kanske skulle göra som i Finland och ha en lite bredare
              debatt som startar med att vi gör en bra utredning i gammal god
              svensk tradition.
            </seg>
          </u>
          <note type="speaker" n="4a7dc8bb">
            Anf. 193 URBAN AHLIN (s) replik:
          </note>
          <u who="Q3369220" xml:id="i-084e50f3fd9c8c6e-0" n="6d4e60a8">
            <seg n="b5571aa9">
              Fru talman! Vi har redan en sådan utredning. Försvarsberedningen
              arbetar just nu med att se över hur det säkerhetspolitiska hotet
              ser ut och hur vi behöver förändra våra strukturer för att möta
              framtidens utmaningar. Debatten pågår för fullt. Jag vet att Gunilla
              Carlsson exempelvis debatterade utvecklingen med Försvarsberedningens
              ordförande Håkan Juholt i Göteborg för ett tag sedan. Vi har haft
              diskussioner på Folk och Försvars konferenser som jag tycker ibland
              urartar till att bara bli ett skrikande om ja eller nej till Natomedlemskap.
            </seg>
            <seg n="936ea5a7">
              Jag välkomnar också att vi får en bra säkerhetspolitisk debatt.
              Jag tycker också att den är ytlig i Sverige. Men den ska inte
              uteslutande handla om att vi ska bli Natomedlemmar i slutänden.
            </seg>
            <seg n="df85938e">
              Jag ska ta upp några trådar som Gunilla talade om, till exempel
              terror och terroristattacker. Jag tycker att det är bra vi i Europasamarbetet
              och i Euroatlantiska partnerskapsrådet förbereder oss för hur
              man ska kunna hantera konsekvenserna av en terroristattack. Men
              jag är inte säker på att Nato är rätt forum för att få bort terrorismen
              i världen. Tittar man på den debatt som förs i USA och i Natoländerna
              blir man fundersam på om Nato är relevant i framtiden. Är Nato
              verkligen relevant när det gäller de hot som finns mot oss, eller
              är det andra instrument som ska byggas upp?
            </seg>
            <seg n="5b148249">
              Man för en diskussion som Carl B Hamilton var inne på. Jag är
              inte helt säker på att alla försvarspolitiska tänkare i Europa
              är speciellt intresserade av att Nato ska överleva. De kanske
              ser en uppväxt av ett europeiskt försvar.
            </seg>
            <seg n="111d1e27">
              Vi lever i en tid när det faktiskt finns många frågetecken som
              behöver rätas ut, och vi vill vara med i den debatten. Vi vill
              gärna skapa en alleuropeisk säkerhetsordning. Vi deltar i alla
              sammanhang där Sverige kan göra det fullt ut. Man jag tror att
              det är att ta för lätt på den här säkerhetspolitiska situationen
              om man säger att Nato är svaret på alla dessa frågor. Det tror
              inte jag på. Nato är i många stycken en ny organisation. Det sade
              jag också i mitt inledningsanförande. Men det är också i många
              stycken en gammal organisation som bygger på kärnvapenavskräckning,
              ömsesidigt försvar och att USA faktiskt har taktpinnen.
            </seg>
            <seg n="9ba6f752">
              Anf. 194 GUNILLA CARLSSON i Tyresö (m) replik:
            </seg>
            <seg n="f1ced20f">
              Fru talman! Vi delar uppfattningen att Nato bara är ett av de
              forum där man kan diskutera dagens hot, dagens oro och dagens
              möjligheter. Till skillnad från Urban Ahlin tycker jag att det
              ligger i det lilla landets, som ska vara öppet och internationalistiskt,
              intresse att ta till vara alla möjligheter att sitta vid sammanträdesbord,
              argumentera och ha inflytande. Det är där vi skiljer oss lite.
              Urban Ahlin agerar väldigt mycket som om det här är mycket bra,
              men vi ska inte delta fullt ut därför att det är lite gammalt,
              lite dåligt eller kanske kostar för mycket eller för lite. Låt
              oss därför tala om detta förutsättningslöst och låt utredningen
              ha ett bredare mandat! Jag ska inte säga att det är ett lurendrejeri,
              men det fanns ju en diskussion om att Försvarsberedningen borde
              fått ett mycket bredare mandat att diskutera säkerhetspolitikens
              förändrade läge. Det kommer nu inte att utredas på det sätt som
              många av oss skulle vilja se.
            </seg>
            <seg n="593de09e">
              Därför tycker jag att det är synd att vårt modesta yrkande inte
              kan få gehör i dag. Vi kommer att återkomma. Vi tror att vi så
              småningom kommer att få rätt på samma sätt som vi fick rätt när
              vi en gång var det parti som allra tydligast stred för att Sverige
              skulle vara med i Partnerskap för fred.
            </seg>
          </u>
          <note type="speaker" n="93a59898">
            Anf. 195 URBAN AHLIN (s) replik:
          </note>
          <u who="Q3369220" xml:id="i-084e50f3fd9c8c6e-1" n="6d4e60a8">
            <seg n="bc56db2a">
              Fru talman! Låt mig inledningsvis säga att vi absolut skiljer
              oss åt eftersom jag inte tycker att vi ska vara med och bindas
              av artikel 5. Det tycker jag av det skälet att jag vill betona
              Sveriges handlingsfrihet. Jag är inte övertygad om att det gynnar
              Sveriges handlingsfrihet och vår säkerhet om vi går in i Nato.
              Gunilla Carlsson vet, likväl som jag, att väldigt många av Natos
              strukturer styrs av USA. Det är en hård press på de länder som
              är medlemmar i Nato att lyda och följa vad amerikanerna säger.
            </seg>
            <seg n="c14541a8">
              Jag är inte helt säker på att det finns ett starkt stöd för det
              just nu i Sverige. Jag är till och med så bergsäker att jag kan
              säga att jag tror att det finns ett ganska starkt folkligt stöd
              för att vi ska hålla oss utanför detta. Det är ju inte så, som
              Carl B Hamilton sade i tidigare inlägg, att utvecklingen har gått
              i den andra riktningen. Den amerikanska administrationens politik
              nu gör att väldigt många människor känner sig oroliga för att
              ställa in sig i ledet i ett Natomedlemskap som skulle kunna utnyttjas
              av amerikanerna på olika sätt.
            </seg>
            <seg n="7ec67dec">
              Poängen är ändå att det finns mycket som är oklart. Jag tycker
              att det är intressant att Gunilla Carlsson säger att man nog kommer
              att få rätt till slut, vi kommer nog att bli medlemmar i Nato
              någon gång i framtiden. Ja, vem vet? Det kanske är så. Men är
              du säker på att Nato ser ut som det gör i dag om 15, 20 eller
              25 år? Det är ingen som vet. Allt är i förändring. Vi ska delta
              i den förändringen för att göra saker på det bästa sättet, och
              vi gör det. Vi deltar fullt ut i det som gynnar våra egna säkerhetspolitiska
              intressen och det som vi, som de internationalister som väldigt
              många av oss här i Sveriges riksdag faktiskt är, kan bidra med
              för att se till att fred och säkerhet råder i världen. Det gör
              vi genom Euroatlantiska partnerskapsrådet och Partnerskap för
              fred. Låt oss fortsätta på den vägen!
            </seg>
            <seg n="17ea7e7d">
              Jag ser gärna en öppen och bra debatt, men det Försvarsberedningen
              ska diskutera är effekten av ett Natomedlemskap. Jag tror att
              det står fullständigt klart för oss allihop vad det betyder att
              bli medlem i Nato. Det är ingenting som man behöver diskutera
              speciellt djupt. Låt oss ha en tuff och ärlig debatt om hur vi
              tror att säkerhetspolitiken kommer att utvecklas i framtiden!
            </seg>
          </u>
          <note type="speaker" n="3cb0a14a">
            Anf. 196 CARL B HAMILTON (fp) replik:
          </note>
          <u who="Q5785982" xml:id="i-1a2fbc959bcdc826-1" n="6c733b48">
            <seg n="ba969c25">
              Fru talman! Till Urban Ahlin vill jag säga att jag aldrig efterlyser
              debatter. Jag försöker att vara med i debatter, vilket jag tycker
              är en betydligt mer fruktbar attityd. Sedan kanske jag misslyckas.
              Jag har till exempel drivit den här debatten med Göran Persson
              för några månader sedan. Jag avskyr diskussioner om vem som har
              bevisbördan för det ena eller det andra.
            </seg>
            <seg n="60a81afe">
              Låt mig nu tala om sakfrågan här. Jag håller med om att det har
              varit lyckat för Europa och för hela världen med Partnerskap för
              fred, men har det varit lyckat för Sverige i den här omvandlingsprocessen
              efter det kalla kriget och efter Berlinmurens fall? Jag menar
              att det hade varit bättre för Sverige att följa med länderna i
              Östeuropa och gå med i Nato. Jag tror att det hade varit relativt
              odramatiskt. Det hade gått att förklara för svenska folket genom
              paralleller och resonemang om att de andra gör det och att det
              också ligger i vårt intresse. Jag menar naturligtvis att det också
              i sak ligger i vårt intresse.
            </seg>
            <seg n="364fe027">
              Jag är också frustrerad över debattens karaktär. Jag tycker att
              den är så blockerad av myter och föreställningar från det kalla
              krigets tid. Det kalla krigets logik ligger fortfarande kvar som
              en mental barriär för en, enligt min mening, rationell diskussion
              av försvars- och säkerhetspolitik i Sverige. Det är mycket bråte
              alltså.
            </seg>
            <seg n="6fa65dfc">
              Två saker vill jag sedan ta upp. Den ena gäller den folkliga
              förankringen, som Urban Ahlin talade om. Om man ska komma till
              rätta med detta måste man ändra den folkliga förankringen. Det
              gör man genom opinionsbildning. Men Urban Ahlin tycker att utanförskap
              är bättre än medlemskap, så jag kan förstå att han inte driver
              den linjen.
            </seg>
            <seg n="5422da3f">
              Till det andra som du, Urban Ahlin, sade om Sveriges förhandlingsfrihet
              och om ett viktigt mål för dig får jag återkomma i nästa replik.
            </seg>
          </u>
          <note type="speaker" n="4f0861fe">
            Anf. 197 URBAN AHLIN (s) replik:
          </note>
          <u who="Q3369220" xml:id="i-084e50f3fd9c8c6e-2" n="6d4e60a8">
            <seg n="1b9f82bc">
              Fru talman! Jo, det är bra att du försöker leda debatten och
              diskutera. Men hade det varit bättre för Sverige att vara medlem
              i Nato än att stå utanför? Jag är av uppfattningen att det hade
              varit bättre för Sverige att vara utanför. Det är därför som jag
              tycker att vi fortsatt ska vara militärt alliansfria. Det beror
              på att vi är säkerhetsproducenter.
            </seg>
            <seg n="9adbaf8e">
              För många av de länder som nu har blivit medlemmar av Nato har
              Nato varit ett sätt att liksom skydda sig, klara sig att se till
              att aldrig mer bli attackerade från Ryssland och, en gång i tiden,
              från det stora Sovjetunionen. Jag vågar nog påstå att många av
              de länderna är säkerhetskonsumenter.
            </seg>
            <seg n="43d8f89d">
              Vi producerar säkerhet. Vi försöker vara med och har inget säkerhetsunderskott
              i Sverige. Det tycker jag att det är väsentligt att komma ihåg.
              Men det jag tror är det väsentligaste i det som Carl B Hamilton
              säger är att det finns så mycket myter och så mycket bråte i vägen
              för den här debatten, som ska vara så upplyftande och upplysande
              att alla inser att vi naturligtvis måste bli Natomedlemmar. Jag
              tror, Carl B Hamilton att bråten, som du säger, är något så enkelt
              som folks oro för att gå in i en militär allians där man inte
              vet hur det kommer att sluta, vilka äventyrligheter man kan bli
              tvungen att dras in i. Man vill inte ledas av en amerikansk administration
              som blir alltmer aggressiv.
            </seg>
            <seg n="e9944439">
              Jag ser inte detta som myter och bråte, utan jag ser det som
              folks uppriktiga oro. Glöm inte att Sverige under många år har
              varit neutralt och militärt alliansfritt! Det har varit en politik
              som gynnat våra intressen på ett bra sätt. Det är inte lätt att
              ändra på detta. Det är inte säkert att det är fråga om en myt
              eller om bråte, utan det kan faktiskt vara så att folk har rätt.
            </seg>
          </u>
          <note type="speaker" n="271a37ad">
            Anf. 198 CARL B HAMILTON (fp) replik:
          </note>
          <u who="Q5785982" xml:id="i-1a2fbc959bcdc826-2" n="6c733b48">
            <seg n="fb4b6da8">
              Fru talman! Det beror på vad man ser som sin uppgift som politiker.
              Uppgiften är, som jag ser det, att vara både lärare och lyssnare.
              I och för sig är det kanske svårt för Urban Ahlin med sin nära
              kunskap om USA, där detta också är ett mycket grundläggande förhållningssätt,
              att avvisa det.
            </seg>
            <seg n="f4fe409f">
              Jag tror inte att Urban Ahlin på allvar skulle säga att han som
              politiker ska gå omkring och uppfatta sin roll såsom varande en
              megafon för enklare stämningar som kan finnas hos folk eller,
              för den delen, djupare stämningar. Man måste väl ändå drivas av
              vad man tror är rätt och fel och av vad man tror är bra och dåligt.
            </seg>
            <seg n="75424238">
              Sedan har vi det här med Sveriges handlingsfrihet. Fram till
              år 1970 hade vi en politik där Sverige misslyckades med neutralitetspolitiken.
              Om Sverige blev angripet fanns det ju en beredskap för att ta
              emot hjälp från andra länder. Men sedan avskaffades detta, och
              därmed minskades Sveriges militära handlingsfrihet. Om jag förstår
              Urban Ahlin rätt vill han återinföra ett sådant synsätt, vilket
              finns kortfattat beskrivet i vår reservation, nämligen att Sveriges
              försvar ska vara upplagt så att det finns en möjlighet att ta
              emot bistånd för den händelse att den politik vi driver misslyckas.
            </seg>
          </u>
          <note type="speaker" n="eaf1db26">
            Anf. 199 URBAN AHLIN (s) replik:
          </note>
          <u who="Q3369220" xml:id="i-084e50f3fd9c8c6e-3" n="6d4e60a8">
            <seg n="141e9384">
              Fru talman! Självklart är det på det sättet att om plan A inte
              fungerar måste det finnas en plan B. Vad vi i främsta ledet här
              talar om när det gäller handlingsfrihet är att Sveriges utrikes-
              och säkerhetspolitik inte ska vara bunden av andra. Det är faktiskt
              på det sättet att vi har tagit initiativ i till exempel kärnvapennedrustningsfrågor
              där en del länder blivit så pressade av USA att de har sagt: Nej,
              vi utgår från den här gruppen, för vi är så måna om att bli Natomedlemmar
              att vi inte längre vill driva frågorna om hur man kan nå fram
              till en kärnvapennedrustning.
            </seg>
            <seg n="8afdfdb6">
              Detta har vi sett under en mycket lång period. Men jag menar
              att det vore att bluffa, att blunda för det enorma tryck som finns.
              Jag tror att svenska folket faktiskt vill ha handlingsfrihet,
              ha en ganska självständig röst i utrikespolitiken och arbeta på
              det sättet.
            </seg>
            <seg n="78b7390a">
              Det är inte säkert att folks oro är grundad. Du ändrade dig och
              talade om djupare och så vidare. Människor är inte dumma. De ser
              att det finns en transatlantisk klyfta. Det är en stor debatt
              mellan Frankrike, Tyskland och USA: Vad leder detta till? Hur
              ser terroristhotet ut inför framtiden? Är Nato rätt organisation
              för att hantera detta?
            </seg>
            <seg n="73d6b41d">
              Nato självt diskuterar: Hur blir vi mer relevanta för framtiden?
              Kommer det att bli fler utvidgningar av Nato? Vad är vår relation
              gentemot EU? Hur ska detta byggas upp?
            </seg>
            <seg n="48a78208">
              Alla dessa diskussioner förstår människor, och de följer detta.
              Människor känner en oro för att vi binder in oss i artikel 5 med
              ömsesidiga försvarsgarantier som vi tidigare inte har haft. Människor
              känner att vi har haft en lyckad politik som hållit oss utanför
              krig. Det har varit lyckosamt. Varför skulle vi då ändra?
            </seg>
            <seg n="5926a75f">
              Inte heller jag vill diskutera bevisbördan fram och tillbaka
              på det sätt som du säger, men jag har en förståelse för människors
              känsla: Varför ändra när det varit så bra hittills?
            </seg>
            <seg n="04904930">
              Jag hyser stor respekt för den uppfattningen och måste säga att
              jag tror att det är ganska vettigt för Sverige att i dag stå utanför.
              Militär alliansfrihet gynnar oss, och det gynnar vår handlingsfrihet.
            </seg>
          </u>
          <note type="speaker" n="b58ede51">
            Anf. 200 HOLGER GUSTAFSSON (kd):
          </note>
          <note n="6b176031">
            Fru talman! Jag börjar med att yrka bifall till utskottets förslag
            i betänkande UU17 och avslag på samtliga motioner.
          </note>
          <u who="Q5777750" xml:id="i-93b98f260b840867-1" n="d9900639">
            <seg n="331949c5">
              I betänkandet om Sveriges samarbete inom Euroatlantiska partnerskapsrådet
              och Partnerskap för fred har genom de reservationer som inlämnats
              av Moderaterna och, i synnerhet, Folkpartiet en ton angetts: Vilken
              nytta har Sverige av sitt medlemskap i de nämnda organisationerna?
            </seg>
            <seg n="119dfe4e">
              Partnerskap för fred är i dag mer än någonsin att beteckna som
              ett Natos rum för observatörer, men aktiva observatörer som deltar
              i viktiga övningar och som utvecklar förmågan att samverka med
              Nato. Det här observatörsrummet är i dag fyllt av stater som skiljer
              sig en hel del från hur Sverige ser ut.
            </seg>
            <seg n="35776426">
              Sveriges förmåga att samarbeta med Nato, det huvudsakliga målet
              för PFP, är omvittnat mycket stor både vad gäller de tekniska
              aspekterna och vad gäller de beslutsmässiga aspekterna.
            </seg>
            <seg n="bc0a2635">
              För oss kristdemokrater ligger den politiska linjen fortfarande
              fast. Vi anser inte att tiden är mogen att frångå den militära
              alliansfriheten. Vi vill fortsätta att noga följa Natos utveckling.
              Vi uppskattar Natos framsteg i omvandlingen från en rent militär
              allians till en bredare säkerhetspolitisk roll där man eftersträvar
              och försvarar de värden som det demokratiska samhället vilar på.
              Detta är för oss en viktig förändringsprocess för en säkerhetspolitisk
              organisation som är med sin tid.
            </seg>
            <seg n="3a74fd52">
              Den militära alliansfriheten ger enligt Kristdemokraterna ett
              inflytandeunderskott. Men för närvarande kompenseras detta underskott
              enligt vår mening av mycket goda relationer med Nato och dess
              medlemsstater.
            </seg>
            <seg n="95b109f9">
              En viktig aspekt är hur nära den europeiska unionens kapacitetsuppbyggnad
              kommer att kopplas, länkas, till Nato. Det behöver vi följa.
            </seg>
            <seg n="bfb36dca">
              Kristdemokraterna anser att det är helt nödvändigt att den svenska
              säkerhetspolitiken inte låses fast utan att den präglas av största
              möjliga öppenhet inför framtida lösningar. Ett Natomedlemskap
              får stora politiska, ekonomiska och militära konsekvenser för
              ett fritt land som Sverige.
            </seg>
            <seg n="ea50a7fa">
              Kristdemokraternas inställning kan således sammanfattas genom
              följande:
            </seg>
            <seg n="e1bd56de">
              Fru talman! Jag skulle vilja börja med att säga att jag står
              bakom Vänsterpartiets yttrande om alliansfriheten.
            </seg>
            <seg n="ab820d83">
              Vi har ett särskilt yttrande i stället för en reservation av
              två skäl. För det första konstaterar regeringen att det finns
              en bred politisk uppslutning och en stark folklig förankring kring
              vårt val att vara militärt alliansfria i Sverige. Därmed ser regeringen
              ingen anledning att ompröva detta val. För det andra konstaterar
              regeringen att konsekvenser för svensk del för närvarande är föremål
              för överväganden av en parlamentariskt sammansatt utredning, det
              vill säga Försvarsberedningen, som kommer att framlägga ett betänkande
              senare under innevarande år.
            </seg>
            <seg n="303c82fd">
              I väntan på utredningens resultat vill vi nämna att vi ifrågasätter
              två linjer i Sveriges utrikespolitik. Den ena gäller de borgerliga
              partiernas ställningstagande i frågan. De borgerliga partierna
              har länge målmedvetet arbetat för att Sverige ska närma sig USA:s
              och de stora europeiska ländernas utrikespolitik. Detta har lett
              till underdånighet gentemot USA:s ambitioner att styra världen.
            </seg>
            <seg n="0ba40586">
              Den andra är regeringens anpassning till Natos krav om interoperabiliteten,
              det vill säga en anpassning för att kunna ingå i samma försvarsfunktion.
              En förklaring till detta är Sveriges medlemskap i EU. Detta är
              också den utveckling som Vänsterpartiet varnade för inför omröstningen
              om ett svenskt medlemskap i EU.
            </seg>
            <seg n="08b2fb39">
              Det är uppenbart att Vänsterpartiets påstådda bristande trovärdighet
              i utrikespolitiska frågor består av att vi motsätter oss de stora
              förändringarna i Natovänlig riktning. Vi ser att risken är väldigt
              stor för ett fullvärdigt svenskt medlemskap i Nato på grund av
              omfattande säkerhetspolitiska och militära kopplingar mellan EU
              och Nato.
            </seg>
            <seg n="2e065104">
              Mycket av det försvarssamarbete som sker i Europa kretsar kring
              Nato genom PFF, det vill säga Partnerskap för fred. Vi anser att
              kontakter, öppenhet och andra förtroendeskapande åtgärder mellan
              länder är viktigt, men vi vill att dessa sker i Organisationen
              för fred och säkerhet i Europa, det vill säga i OSSE:s regi och
              under dess ledning.
            </seg>
            <seg n="9ae5f83f">
              Nato är en rest av det kalla kriget. I dag när Sovjetunionen
              har fallit kvarstår USA och dess allierade som den helt dominerande
              militära stormakten, en stormakt som flera gånger visat sin vilja
              att med militära medel gå in i olika konflikter.
            </seg>
            <seg n="ff17e048">
              Vi är medvetna om att de ekonomiska problem som FN brottas med
              omöjliggör handlingskraftiga och effektiva ingripanden i olika
              konflikter. Den främsta orsaken är den bristande betalningsviljan
              från olika länder, främst från USA. Vi vill i stället för att
              smyga in i Nato utveckla och stärka FN:s roll för fred, säkerhet
              och nedrustning. Vår uppfattning är att det är FN som är den legitima
              instansen för att agera på den internationella arenan i freds-
              och säkerhetspolitiska frågor.
            </seg>
          </u>
          <note n="4839bbc0">
            Anf. 201 SERMIN ÖZÜRKÜT (v):
          </note>
          <note type="speaker" n="3372815e">
            Anf. 202 AGNE HANSSON (c):
          </note>
          <u who="Q4692974" xml:id="i-231dfdc59695b024-0" n="13135d28">
            <seg n="f6d4b9e4">
              Fru talman! Jag vill instämma med Holger Gustafsson i att yrka
              bifall till förslaget i utskottets betänkande i sin helhet och
              fortsätta med att också yrka avslag på samtliga reservationer,
              eftersom ingen har gjort det tidigare.
            </seg>
            <seg n="49a35786">
              Grunderna för Europas säkerhetspolitik har de senaste 1520 åren
              formats av den europeiska unionens gradvisa tillväxt och fördjupning
              och därtill av Sovjetunionens förfall och slutliga upplösning.
              Det är en hoppfull och förbättrad utgångsposition att bygga framtidens
              säkerhetspolitik på. Det styr inte mot att bygga upp starkare
              militärallianser för att förstärka invasionsförsvaret. Det styr
              i stället emot att bygga mer av samarbete för en betydligt bredare
              krishanteringsförmåga för att möta nya och annorlunda hot. Hoten
              har ju tyvärr inte försvunnit och är borta, men de har ändrats,
              och det är mot den bakgrunden som den framtida säkerhetspolitiken
              måste formas.
            </seg>
            <seg n="7e982cc9">
              Samarbetet inom det Euroatlantiska partnerskapsrådet och Partnerskap
              för fred är delvis ett resultat av de här förändringarna och ett
              för Sverige viktigt samarbete. Det syftar till att främja en alleuropeisk
              säkerhetsordning. Sverige deltar i det samarbetet utifrån vår
              alliansfria position för att främja samarbetet och för att utveckla
              och lära oss mer av samarbetet, just för att kunna främja freden,
              och det ska vi fortsätta att göra. Någon förändring i det samarbetet
              ser inte Centerpartiet är aktuell.
            </seg>
            <seg n="8733599b">
              Här har diskuterats den säkerhetspolitiska doktrinen och den
              militära alliansfriheten. Det finns en bred politisk uppslutning
              och framför allt en stark folklig förankring bakom Sveriges val
              av att vara militärt alliansfritt. Den nya utformning av den säkerhetspolitiska
              doktrinen som Centerpartiet medverkade vid framtagningen av är
              en anpassning till de förändringar som skett och äger alltjämt
              giltighet. Doktrinen ska eller kan därför inte tas som intäkt
              för att förändra positionsbestämningar av vår säkerhetspolitik,
              vare sig i ena eller andra riktningen. De avslag på motionsyrkanden
              i båda dessa riktningar som utrikesutskottet gör står Centerpartiet
              bakom. Det har varit en god svensk tradition sedan länge att skapa
              breda majoriteter inom säkerhetspolitiken. Det är en klok linje
              som det finns anledning att värna också framåt oavsett regeringskonstellation.
            </seg>
            <seg n="cda4eb73">
              Fru talman! Det förändrade säkerhetspolitiska läget som utskottet
              beskriver efter det kalla kriget talar tydligt för att Sveriges
              nuvarande samlade politik är effektiv. Den påtvingade uppdelningen
              av Europa som upphört, Rysslands demokratisering även om mycket
              där kvarstår ännu samarbetet med de euroatlantiska strukturerna
              och de baltiska staternas inträde i EU som kommer att stärka den
              transatlantiska länken stärker vårt lands säkerhet. Om vi inte
              tidigare ansökt om ett svenskt medlemskap i Nato finns det nu
              än mindre anledning att göra det.
            </seg>
            <seg n="3593c200">
              Det är en glädjande utveckling på det säkerhetspolitiska området
              som också skett inom EU. Det har helt klart skett en förskjutning
              från Nato till EU inom säkerhets- och försvarspolitiken. EU håller
              på att ta sig en allt viktigare roll i utrikespolitiken. Det är
              en linje som Centerpartiet stöder och hävdar ska fortsätta. EU
              kunde bli än tydligare och offensivare i det sammanhanget till
              exempel borde vetorätten i utrikespolitiken avskaffas. Det skulle
              göra EU än mer offensivt. EU måste också samla sina intressen
              ytterligare och bli effektivare. Den förskjutning som skett och
              en fortsättning på den vägen gör att EU blir mer och mer intressant
              i ett bredare säkerhetspolitiskt perspektiv.
            </seg>
            <seg n="8d57ed2d">
              I förhållande till Natos mer snäva fokuserade försvars- och vapeninriktning
              blir EU med sin betydligt bredare arsenal i framtiden ett mycket
              mer effektivt och intressant alternativ i krishanteringssituationer.
              I sådana situationer krävs inte enbart vapen utan bistånd, inte
              bara ekonomiskt utan också demokratiskt bistånd. Det behövs kanske
              insatser för att stötta det civila samhället, åtgärder för att
              värna rättssäkerhet, polissamarbete och annat utöver rena vapeninsatser.
              Ett medlemskap i Nato sett ur svenskt perspektiv skulle i nuvarande
              läge vara ett steg tillbaka i stället för att främja den framväxt
              av krishantering som nu är på väg framåt i Europa. Att stödja
              ett sådant samarbete inom EU:s ram är en betydligt viktigare uppgift
              för oss i Sverige.
            </seg>
            <seg n="5e64737b">
              De nya hoten som den internationella utvecklingen under de senaste
              åren visat prov på, som är både mer komplexa och mer svårförutsägbara
              hot, till exempel terrorismen, är annorlunda och kan inte mötas
              med samma metoder som ett invasionsförsvar innebär. Det är vi
              alla överens om. De är oftast riktade mot det demokratiska samhället
              och måste mötas med en bredare arsenal av åtgärder. De kan inte
              mötas med en militär förmåga som endast är rustad och tränad för
              invasionsförsvar. Även här är det EU:s bredare arsenal som är
              effektivast.
            </seg>
            <seg n="3d1d6537">
              Herr talman! Jag ser det således fullt naturligt att fullfölja
              Karl XIV Johans politik från 1812 som har bedrivits av en rad
              svenska regeringar sedan dess. Förutsättningarna att göra det
              har aldrig varit bättre än nu, nämligen att ha som mål att inte
              irritera Ryssland militärt, men samtidigt verka för att någon
              annan stormakt ska ta aktiv del i Baltikums säkerhet och markera
              sin militära och politiska närvaro mellan Sverige och Ryssland.
            </seg>
            <seg n="9385df92">
              Herr talman! Vi har mycket att vinna på att vara fortsatt militärt
              alliansfria och på att fortsätta samarbetet inom Euroatlantiska
              partnerskapsrådet och Partnerskap för fred.
            </seg>
            <seg n="c63ce1bf">
              Det är lätt att yrka bifall till utskottets förslag i dess helhet
              och avslag på reservationerna.
            </seg>
          </u>
          <note type="speaker" n="8a4f9711">
            Anf. 203 CARL B HAMILTON (fp) replik:
          </note>
          <u who="Q5785982" xml:id="i-1a2fbc959bcdc826-3" n="6c733b48">
            <seg n="3ff6ad88">
              Herr talman! Agne Hansson ser väldigt förväntansfull ut.
            </seg>
            <seg n="49839f51">
              Man kan börja med 1812. Den miljön är ju en annan än den vi har
              haft sedan dess. Det var maktbalans, sedan 1648 om man nu ska
              vara lite petig. Men vi är inte i en sådan maktbalanssituation
              längre efter Berlinmurens fall. Hela beskrivningen av Sveriges
              situation tycker jag är oriktig. Den grundläggande strukturen
              är en annan.
            </seg>
            <seg n="49b66259">
              Men jag skulle vilja ställa frågor till Agne Hansson. Nu har
              EU och Nato samarbetat. EU har utvecklat sitt försvarspolitiska
              samarbete. Man har en planeringscell med 2030 officerare. Det
              finns länder inom EU som vill driva EU:s samarbete på det militära
              området betydligt längre, som i själva verket vill utveckla det
              så att det blir en EU-armé, ett EU-försvar, så att EU tar hand
              om försvaret av den europeiska kontinenten. Man ska inte behöva
              vända sig till USA. Man ska inte sitta i USA:s knä. Man ska inte
              vara beroende av USA.
            </seg>
            <seg n="18ebe2ba">
              Är detta en utveckling som Centerpartiet bejakar, skulle välkomna
              och skulle understödja? Jag talar nu inte om Sveriges roll utan
              jag talar om utvecklingen i Europa. Det vore intressant att höra
              Agne Hansson reflektera lite över de ambitioner som finns.
            </seg>
          </u>
          <note type="speaker" n="b9ae13dd">
            Anf. 204 AGNE HANSSON (c) replik:
          </note>
          <u who="Q4692974" xml:id="i-231dfdc59695b024-1" n="13135d28">
            <seg n="41946574">
              Herr talman! Det är helt riktigt att läget har förändrats sedan
              1812. Men det verkar som om Carl B Hamilton och Folkpartiet har
              sovit under den utvecklingen. Min fråga blir, om nu EU har tagit
              för sig mer för att kunna operera på ett krishanteringsfält som
              är betydligt bredare och effektivare än Nato, ska vi börja om
              då och tappa först fyra år och sedan ytterligare fyra år för att
              göra Nato bredare i stället för att fortsätta på den europeiska
              krishanteringslinje som är betydligt effektivare? Vi kan väl vara
              överens om att det är annan typ av säkerhetspolitik och krishantering
              vi i dag behöver i Europa än det var tidigare när de här blocken
              fanns och när invasionsförsvaret var det viktigaste.
            </seg>
            <seg n="9ce0e202">
              För att svara på Carl B Hamiltons fråga för Centerpartiets del
              vill jag säga att jag och Centerpartiet inte ser en utveckling
              mot att göra EU till ett nytt Nato. Det behöver vi inte. Vi ska
              fortsätta att samarbeta inom EU:s ram för att bli bättre på krishantering
              och möta de nya hoten. Det behöver vi inte bygga upp en egen armé
              inom EU för att göra.
            </seg>
          </u>
          <note type="speaker" n="afe6b43a">
            Anf. 205 CARL B HAMILTON (fp) replik:
          </note>
          <u who="Q5785982" xml:id="i-1a2fbc959bcdc826-4" n="6c733b48">
            <seg n="befb17f4">
              Herr talman! Det var intressant med det klargörandet. Jag tolkar
              det som att Centerpartiet inte har något intresse av framväxten
              av ett EU-försvar på det sätt som länder som Belgien, Frankrike,
              Italien och kanske något eller några till har som vision. Den
              visionen delas inte av Centerpartiet. Är det riktigt? Då kommer
              naturligtvis inte heller frågan upp om Sverige ska vara med i
              ett sådant försvar.
            </seg>
            <seg n="8c5e4885">
              Men om det nu är så att ni avvisar den här utvecklingen uppstår
              frågan: Hur ska ni förhindra att den utvecklingen sker? Vilka
              forum tänker Centerpartiet föreslå för att man ska vara effektiv
              i sitt motstånd mot en sådan utveckling?
            </seg>
          </u>
          <note type="speaker" n="44b5e537">
            Anf. 206 AGNE HANSSON (c) replik:
          </note>
          <u who="Q4692974" xml:id="i-231dfdc59695b024-2" n="13135d28">
            <seg n="223c82ed">
              Herr talman! I varje fall behöver vi inte bli medlemmar i Nato
              för att hävda den uppfattningen. Vi är tillräckligt deltagande
              medlemmar i Europeiska unionen för att kunna driva den frågan
              åt det håll vi vill. Och vi vill att framför allt utrikespolitiken
              ska bli effektivare och starkare i EU genom att man bland annat
              tar bort vetorätten.
            </seg>
            <seg n="24cffc63">
              Vi vill fortsätta att bygga ut krishanteringsarbetet och bli
              betydligt effektivare. Men det kan vi göra utan att bygga upp
              en EU-armé. Vi kan använda de egna medlemmarnas försvar om vi
              behöver militära insatser. Det är ingen skillnad mellan Nato och
              EU i det fallet.
            </seg>
          </u>
          <note type="speaker" n="826b7200">
            Anf. 207 LOTTA N HEDSTRÖM (mp):
          </note>
          <u who="Q517960" xml:id="i-10f7bed9c8ec1f52-3" n="0f8948de">
            <seg n="18aa24b3">
              Herr talman! Det är alltid lika nöjsamt att lyssna till kamraterna
              i utrikesutskottet.
            </seg>
            <seg n="c63e4122">
              Gunilla Carlsson inledde den här debatten med att säga någonting
              väldigt bra. Vi är inte alliansfria, men vi är inte heller med
              i en militär allians. Jag tycker att det är en bra och träffande
              beskrivning av det läge som råder just nu.
            </seg>
            <seg n="c2ca68bd">
              Men i det betänkande vi behandlar just nu finns en formulering
              om en alleuropeisk fredsordning. Det är en sorts eufemism. Jag
              vet inte riktigt hur den ska tolkas. Det finns en gråzon som vi
              allihop simmar runt i, skulle man kunna säga.
            </seg>
            <seg n="352249be">
              Det står också i betänkandet att vi ska stärka den transatlantiska
              länken. Det här är en formel som återkommer rätt ofta. Den anger
              en tydlig lojalitetsinriktning. Den transatlantiska länken pekar
              västerut. Tänk om det fanns en transmedelhavslänk! Den skulle
              jag vilja bygga upp.
            </seg>
            <seg n="a26b269c">
              Det finns i betänkandet en oro för dubblering och konkurrerande
              strukturer. Vi vet att arbetet i de två forumen går ut på att
              skapa bättre kompatibilitet och, för att citera Urban Ahlin, göra
              fräckare övningar. Han sade också att de två samarbetsformerna
              Partnerskap för fred och EAPR har varit väntrum för Natomedlemskap.
            </seg>
            <seg n="016426e5">
              Ja, herr talman, vi lever inte bara i ett obestämbart tillstånd,
              en gråzon, ungefär som Gunilla Carlsson uttryckte det, utan även
              i en tid av dubbla budskap och av åtminstone tredubbla standarder.
              Å ena sida lärde vi oss i den föregående debatten om vapenexport
              att vi måste behålla vårt nationella oberoende genom att ha en
              stor vapenexport. Å andra sidan odlar vi öppningar och en betydande
              samordning med Nato, inte bara i de två former vi debatterar här
              utan även i övningar och i den överlappning som sker inom ramen
              för EU:s kapacitetsuppbyggnader och strukturer. Vi lever med åtminstone
              tre standarder, tre hemvist, säkerhetsmässigt som gör mig rätt
              snurrig. Vi ska ha, och har, en egen svensk kapacitet. Vi har
              en betydande, påtaglig och konkret kapacitetsuppbyggnad i EU,
              och vi har den nu debatterade samordningen med Nato.
            </seg>
            <seg n="9f367104">
              Herr talman! Vi i Miljöpartiet tror helt enkelt inte att säkerhet
              växer i skuggan av vapen. Vi tror på helt andra satsningar för
              global säkerhet kultur, handel, fri rörlighet, i princip allt
              som människor kan tänkas göra och som är präglat av tillit. Det
              är inte fråga om att leverera respektive konsumera säkerhet. Det
              är ingen pryl. Det är en relation som handlar om tillit. Det är
              allt annat utom militära kapacitetsuppbyggnader som skapar äkta
              säkerhet. Det här är ett större koncept. Det är mycket svajigare
              och mindre påtagligt än att ta ställning för eller mot Nato.
            </seg>
            <seg n="0a5d057d">
              Herr talman! Vi har inte reserverat oss. Vi stöder i princip
              förslaget i betänkandet och utskottsmajoriteten. Men vi har höjt
              ett litet varnande pekfinger i form av ett särskilt yttrande.
              Vi tänker inte kräva någon sorts avslut på dessa samarbetsformer,
              men vi vill inte heller komma i en situation där vi ställs inför
              ett fullbordat faktum. Först ska vi se till att ta striden om
              EU:s kapacitetsuppbyggnad. Så småningom lär frågan om samarbetsformerna
              i Nato komma i ett skarpt läge.
            </seg>
          </u>
          <note type="speaker" n="102c5661">
            Anf. 208 URBAN AHLIN (s) replik:
          </note>
          <u who="Q3369220" xml:id="i-084e50f3fd9c8c6e-4" n="6d4e60a8">
            <seg n="65bfc3a0">
              Herr talman! Jag vill inte förlänga debatten, men det var två
              citat Lotta N Hedström använde från mitt anförande.
            </seg>
            <seg n="c64cef54">
              Det ena var att jag vill ha fräckare övningar. Låt mig få fört
              till protokollet att jag citerade ryska dumaledamöter. När jag
              pratade med dem om varför de inte ville delta i övningarna med
              Partnerskap för fred tyckte de att det är lite löjligt att slänga
              ned en docka och ta upp en docka ur Östersjön. De efterfrågade
              fräckare övningar. Det var inte jag som gjorde det.
            </seg>
            <seg n="d6c8236b">
              Dessutom citerade hon att detta skulle vara ett väntrum till
              Nato. Återigen vill jag säga att det jag sade i mitt anförande
              var att för många av de länder som har deltagit i Euroatlantiska
              partnerskapsrådet och Partnerskap för fred har det varit ett väntrum
              till Nato, medan däremot Sverige har haft andra ingångsvärden
              i vårt samarbete i det projektet.
            </seg>
          </u>
          <note type="speaker" n="13d7d9a1">
            Anf. 209 LOTTA N HEDSTRÖM (mp) replik:
          </note>
          <u who="Q517960" xml:id="i-10f7bed9c8ec1f52-4" n="0f8948de">
            <seg n="494deaaf">
              Herr talman! Jag ska bemöta detta.
            </seg>
            <seg n="f81602e4">
              Jag var faktiskt medveten om bägge distinktionerna, men icke
              desto mindre visar båda citaten folks reaktioner på vilken bild
              de har av Nato, vad Nato ska ge, vad de har för förväntningar.
              Det är därför som det blir en gråzon. Det blir en otydlighet.
              Vilken riktning går vi i? Vad är det som håller på att hända?
              Är det ett väntrum, eller är det inte ett väntrum?
            </seg>
            <seg n="8a1bd0b7">
              Jag menar att tyngdpunkten i vår retorik, i vårt säkerhetspolitiska
              engagemang utåt, inte ska öppna för sådana tvetydigheter. Vi ska
              tills vidare ha en svensk försvarskapacitet som är inriktad på
              att göra insatser tillsammans med andra i kris och i oroshärdar.
              Vi ska inte se till att ha en överlappning mellan Nato och EU,
              och vi ska förhålla oss oerhört avvaktande till Nato.
            </seg>
          </u>
          <note type="speaker" n="8c93448d">
            Anf. 210 URBAN AHLIN (s) replik:
          </note>
          <u who="Q3369220" xml:id="i-084e50f3fd9c8c6e-5" n="6d4e60a8">
            <seg n="14937d36">
              Herr talman! Jag är tvungen att förlänga debatten en liten stund
              till!
            </seg>
            <seg n="8c693776">
              Lotta säger att vi inte vet i vilken riktning vi går, och hon
              undrar hur vi ska ha det. Det kanske vore intressant för lyssnarna
              till debatten att betänka hur Miljöpartiet har agerat när det
              gäller vårt samarbete med Euroatlantiska partnerskapsrådet. Miljöpartiet
              var för att vi skulle bli medlemmar i Euroatlantiska partnerskapsrådet.
              Några år senare hade jag en debatt i kammaren med Marianne Samuelsson,
              som då ville att vi skulle gå ur Euroatlantiska partnerskapsrådet.
              I dag räcker Lotta N Hedström upp ett litet varningens finger.
              Jag tror att Miljöpartiet ska fundera lite grann på i vilken riktning
              partiet går i säkerhetspolitiken.
            </seg>
          </u>
          <note type="speaker" n="3e844b51">
            Anf. 211 LOTTA N HEDSTRÖM (mp) replik:
          </note>
          <u who="Q517960" xml:id="i-10f7bed9c8ec1f52-5" n="0f8948de">
            <seg n="7a31ac88">
              Herr talman! Där fick du till det! Så går det när man inte har
              möjlighet att sätta agendan själv. Den osäkerheten speglar många
              av våra medmedborgare i Sverige. Därför har vi nöjt oss med ett
              särskilt yttrande. Vi kräver inte ett utträde. Vi tycker att det
              är trevligt och bra med samarbete. Men i grunden tror vi inte
              på militära samarbeten. Det är ingen konstig eller svårförklarad
              hållning.
            </seg>
          </u>
          <note type="speaker" n="76f09014">
            Anf. 212 CARL B HAMILTON (fp) replik:
          </note>
          <u who="Q5785982" xml:id="i-1a2fbc959bcdc826-5" n="6c733b48">
            <seg n="3efba28e">
              Herr talman! Det gäller samma tema: Det är trevligt med samarbete.
              Det är Mumindalssynen på Sveriges position geopolitiskt. Det blir
              dubbla budskap. Lotta N Hedström kritiserade andra alldeles nyss
              för tvetydigheter. Men ni är själva fulla av tvetydigheter. Om
              ni nu ogillar samarbetet ska ni väl reservera er till förmån för
              att Sverige ska avsluta sitt samarbete, precis som ni aktivt eller
              passivt arbetar mot svenskt medlemskap i Europeiska unionen? Varför
              gör ni inte det? Det är dubbla budskap.
            </seg>
          </u>
          <note type="speaker" n="78701a78">
            Anf. 213 LOTTA N HEDSTRÖM (mp) replik:
          </note>
          <u who="Q517960" xml:id="i-10f7bed9c8ec1f52-6" n="0f8948de">
            <seg n="d0e3128d">
              Herr talman! Vi är för Mumindalen. Tänk om hela världen vore
              Mumindalen! Där är vårt ideal. Tänk om vi kunde arbeta för en
              sådan mysig, lättsam och lätt humoristisk värld där det inte finns
              en massa puffror och ospecificerade hot.
            </seg>
            <seg n="ba6ee383">
              Vägen dit är inte så enkel. Naturligtvis finns det en tuff verklighet
              att ta itu med här och nu. Anledningen till att vi vill och bejakar,
              om än med viss tvekan, dessa samarbeten är naturligtvis påverkansskäl.
              Det fattas beslut. Det finns information. Det är av samma skäl
              som vi finns med i EU-samarbetet, fastän vi har en viss skepticism.
              Även Folkpartiet finns i beslutande församlingar där man inte
              till hundra procent omfattar mål och metoder. Man är med för att
              påverka. Det är precis det skälet som Folkpartiet och Carl B Hamilton
              brukar anföra för ett fullvärdigt medlemskap.
            </seg>
            <seg n="bd1ae774">
              Nu finns de två samarbetsformerna. De är tillräckligt drägliga
              för att vi ska kunna stå kvar. Men vi tycker i grunden att det
              är viktigare, intressantare, bättre, att utveckla en politik och
              relationer med omvärlden som har helt andra förtecken än militär
              kapacitetsuppbyggnad och eventuell så kallad solidaritet, det
              vill säga försvarsgarantier.
            </seg>
          </u>
          <note type="speaker" n="b40955b9">
            Anf. 214 CARL B HAMILTON (fp) replik:
          </note>
          <u who="Q5785982" xml:id="i-1a2fbc959bcdc826-6" n="6c733b48">
            <seg n="3270ad55">
              Herr talman! I det anförande som Lotta N Hedström hade kunde
              man byta ut partnerskapsrådet mot EU. Då blir resultatet: Visst
              ska man vara med för att påverka. Eller hur? Varför är ni inte
              med i Europeiska unionen? Ni hade bara viss skepticism gentemot
              EU. Det är ett helt annat upplägg. Man ska vara med för att påverka.
              Ni är bara lite skeptiska till Europeiska unionen. Budskapen blir
              fler och fler. Innan var det dubbla budskap. Nu är det, som jag
              tror Lotta N Hedström tidigare sade, tredubbla tvetydigheter.
              Det växer och växer.
            </seg>
            <seg n="db6c05e6">
              Ja, Mumindalen hade varit trevligt. Men nu lever vi inte i Mumindalen.
              Jag tror att det är viktigt att man är realistisk. Då är både
              Natomedlemskap, EU-medlemskap och internationellt samarbete och
              avstående från pacifism dessvärre det bästa.
            </seg>
          </u>
          <note type="speaker" n="79220dd8">
            Anf. 215 LOTTA N HEDSTRÖM (mp) replik:
          </note>
          <u who="Q517960" xml:id="i-10f7bed9c8ec1f52-7" n="0f8948de">
            <seg n="03aab606">
              Herr talman! Det vi satsar på blir verklighet. Det vi tror på
              och de koncept vi håller oss med är den verklighet vi skapar.
              Om vi inte har en illusion om en värld i fred, om vi inte tror
              mer på nedrustning, avrustning och omrustning, har vi en värld
              som hela tiden är beredd på krig och där säkerhet är militär säkerhet.
              Jag tror inte på det i längden.
            </seg>
            <seg n="60f98f83">
              Vi är med i EU. Miljöpartiet kan inte välja att hoppa av. Sverige
              är tills vidare kvar i EU med vår välsignelse därför att det trots
              allt ger en möjlighet att påverka. Vi är kvar i de två samarbetsformerna
              därför att det finns en möjlighet att påverka. Det är skälet.
              Det är inga dubbla budskap. Det är enkla budskap.
            </seg>
          </u>
          <note n="fae57fdd">
            Föredrogs
          </note>
          <note n="d8464984">
            Överläggningen var härmed avslutad.
          </note>
          <note n="1560b32f">
            16 § Moderniserad konkurrensövervakning
          </note>
          <note type="speaker" n="d1e4fdb6">
            Anf. 216 PER BILL (m):
          </note>
          <u who="Q5575977" xml:id="i-e50cab0ab21a4cff-0" n="f9c1972d">
            <seg n="c6441a86">
              Herr talman! I politiken är allting möjligt. Vi kan förflytta
              oss från Mumindalen till EU:s konkurrenspolitik på fem sekunder.
              Jag vet inte riktigt hur konkurrenssituationen ser ut i Mumindalen,
              men i Sverige och i EU är det viktigt att vi har en väl fungerande
              konkurrens. Det är viktigt med en väl fungerande konkurrenslagstiftning,
              både på nationell nivå och på EU-nivå.
            </seg>
            <seg n="72684563">
              Det vi ska debattera här i kväll är en proposition en riktigt
              bra sådan samt ett antal motioner som återkommer varje år. Jag
              ska ägna mig åt propositionen.
            </seg>
            <seg n="f0cfe818">
              Herr talman! Vi moderater välkomnar denna moderniseringsreform
              och framför allt den tillämpning som nu sker av konkurrenslagstiftningen
              på EU-nivå. En väl fungerande konkurrensövervakning är en viktig
              del i den inre marknaden och för att den ska fungera riktigt bra.
            </seg>
            <seg n="2d083d00">
              Vår bedömning är att de reformer som nu genomförs kommer att
              göra att kommissionen kan ägna mer tid åt de riktigt stora skurkarna,
              medan de nationella nivåerna kan ägna mer tid åt de medelstora
              och små skurkarna på konkurrensområdet. Det är bra. Vi tror att
              det här sammantaget gör att det blir en bättre och mer effektiv
              konkurrensövervakning och att företagens regelbörda dessutom minskar.
              Det är mycket bra.
            </seg>
            <seg n="ef6e3a9b">
              Vår bedömning är också att regeringens förslag i huvudsak är
              väl övervägt. Vi ser bland annat med tillfredsställelse att regeringen
              inte lyssnade på utredningen som föreslog att man skulle avskaffa
              systemet med gruppundantag. Vår bedömning är nämligen att gruppundantaget
              för närvarande tjänar att öka rättssäkerheten för företagen utan
              att ha avsevärda negativa effekter på konkurrensen.
            </seg>
            <seg n="8d93cd9d">
              Regeringen har också, herr talman, föreslagit möjligheten att
              efter en anmälan till Konkurrensverket få ett individuellt undantag,
              och att det ersätts av en generell, alltid tillämplig undantagsregel.
            </seg>
            <seg n="97a4207c">
              Detta innebär en förändring av den nationella konkurrensrätten
              i linje med de förändringar som sker på EU-nivå, och det förefaller
              oss väldigt rimligt. Vi tror nämligen att svensk konkurrenslagstiftning
              och EU:s konkurrenslagstiftning ska utvecklas tillsammans, inte
              att vi ska ha ett system hemma i Sverige och ett annat system
              när vi har handel över gränserna.
            </seg>
            <seg n="7e00ac3c">
              Herr talman! För att slå vakt om rättstryggheten och underlätta
              tillämpningen av lag är det dock, tycker vi, under en övergångsperiod
              viktigt att Konkurrensverket kan bistå företagen med råd kring
              de här förändringarna, råd om hur man ska uppföra sig för att
              uppfylla de krav som konkurrensmyndigheterna har.
            </seg>
            <seg n="06f5f1fa">
              Vad avser regeringens förslag om undersökningar, förhandsgodkännanden,
              förfaranderegler med mera har vi heller inga invändningar i sak.
              Vi vill dock starkt betona vikten av att slå vakt om rättssäkerheten.
              Det gäller i synnerhet vid undersökningar i privata utrymmen som
              blir möjliga i och med den nya förordningen.
            </seg>
            <seg n="bd2dee8f">
              Herr talman! Jag vill med detta yrka bifall till reservation
              1.
            </seg>
          </u>
          <note type="speaker" n="9ebae35f">
            Anf. 217 NYAMKO SABUNI (fp):
          </note>
          <u who="Q241851" xml:id="i-aa479dae9dae9429-0" n="dadf441e" next="i-8cd554dbdaf58d35-0">
            <seg n="afef9a05">
              Herr talman! För den oinvigde som läser näringsutskottets betänkande
              om konkurrensövervakning ställs frågan: Vari ligger skillnaden?
              Jag har aldrig läst ett betänkande där ståndpunkterna varit så
              lika men där reservationerna samtidigt varit så många.
            </seg>
            <seg n="0999c2d0">
              Riksdagsmajoriteten vet att konkurrenspolitiken är ett politikområde
              som de flesta svenskar förstår, och majoriteten vet vad väljarna
              vill höra. Vi här i kammaren, precis som övriga i Sverige, vet
              hur viktigt det är med konkurrens för att tillgodose konsumenternas
              efterfrågan och hushålla med resurser. En effektiv konkurrens
              gynnar alltid i första hand konsumenterna. Företagens tävlan om
              att vara bäst och billigast är det som upprätthåller en ständig
              press på priser och kostnader. Men också ur ett mer dynamiskt
              och samhällsekonomiskt perspektiv är en väl fungerande konkurrensmarknad
              av stor betydelse.
            </seg>
            <seg n="b7cf7b2b">
              Allt detta skriver majoriteten under. Vad majoriteten vägrar
              inse är att så här fungerar det inte på våra marknader i dag.
              Och är det så att de inser det är de inte beredda att vidta några
              åtgärder.
            </seg>
            <seg n="44437c2a">
              Det finns tydliga indikatorer på konkurrensbegränsningar, och
              det är ett tydligt exempel på hur särintressen får dominera över
              det allmänna konsumentintresset. Det finns många exempel på åtskilliga
              områden i svensk ekonomi där konkurrensen inte fungerar livsmedelsbranschen,
              byggsektorn, telekommarknaden, för att nämna några. Det innebär
              att vi låter ineffektivitet bestå som reducerar tillväxten och
              levnadsstandardens utveckling för flertalet. Ett intressant och
              färskt exempel på hur särintressena minskat med hjälp av politiskt
              fattade beslut gäller läkemedel.
            </seg>
            <seg n="bc5d3e97">
              I oktober 2002 infördes ett nytt regelverk med syfte att minska
              kostnaderna för landsting och patienter. Det innebar att apoteken
              är skyldiga att byta ut en receptförskrivning mot billiga likvärdiga
              preparat, så kallade generiska medel, om inte kunden själv vill
              betala mellanskillnaden. Denna reform har visat sig ha en prispressande
              effekt. Tidigare hade vi en prispressande effekt genom så kallade
              parallellimporterade originalläkemedel. Nu har vi även fått en
              tvingande bytesregel som favoriserar billigare generika framför
              original. Detta har lett till att det kommit in flera nya synonyma
              läkemedel på marknaden. Tillverkarna av originalläkemedel har
              oftast valt att sänka sina priser för att behålla så stor marknadsandel
              som möjligt. Det är konkurrensens effekter.
            </seg>
            <seg n="d8642703">
              Under senare år har kommuner och landsting försökt införa moment
              av konkurrens i den offentliga verksamheten. Det har skett i olika
              former. Den kommunala serviceverksamheten har delats upp i en
              beställar- och utförardel med förhoppning om att åstadkomma i
              varje fall intern konkurrens. Offentliga verksamheter har bolagiserats,
              vilket enligt gällande upphandlingsregler leder till att kommunala
              uppdrag inte får läggas ut på dessa bolag utan en upphandling
              i konkurrens och att avgivna anbud ska behandlas objektivt.
            </seg>
            <seg n="6095435a">
              Problemet är bara det att när offentliga bolag erbjuder sina
              tjänster, åt offentliga eller privata beställare, föreligger det
              alltid risk att konkurrensen snedvrids, bland annat därför att
              de offentliga bolagen skyddas av att de ytterst garanteras finansiering
              med skattemedel. Kraftfulla åtgärder måste vidtas från regeringens
              sida för att driva på avregleringsarbetet i syfte att skapa utrymme
              för privata initiativ i kommuner och landsting. De stora offentliga
              monopol som för närvarande svarar för tjänsteproduktionen inom
              sjukvård, skola och barn- och åldringsvård bör stegvis avregleras
              så att en privat tjänsteproduktion inom dessa områden skyndsamt
              kan utvecklas. Det är viktigt att kommunal eller annan offentlig
              verksamhet inte konkurrerar ut arbeten eller hindrar tillväxt
              i privat verksamhet.
            </seg>
            <seg n="ef65c1d2">
              Det är viktigt att en ökad andel av den offentliga sektorns verksamhet
              läggs ut på entreprenad. Detta skulle öppna marknader för inte
              minst kvinnors nyföretagande inom välfärdssektorn. Vård, skola
              och omsorg ska naturligtvis vara offentligt finansierade via skattsedeln
              och ges till människor utifrån deras behov, men denna princip
              innebär inte att all verksamhet också måste utföras i offentlig
              regi.
            </seg>
            <seg n="2998fa1c">
              Konkurrensbegränsande förfaranden från olika kommunala aktörers
              sida måste påtalas och åtgärdas. Enligt vår uppfattning har regeringen
              intagit en alltför avvaktande hållning. Konkreta åtgärder lyser
              med sin frånvaro. Inrättandet av dåvarande Konkurrensrådet har
              inte räckt. Rådet har inte kunnat använda sanktioner när företrädare
              för stat, kommuner och landsting gynnat den egna produktionen
              i konkurrens med privata entreprenörer.
            </seg>
            <seg n="974b6a66">
              Vi anser att det inte räcker att genom diskussion och informationsspridning
              om goda exempel söka åstadkomma rättelse så att förfördelade privata
              entreprenörer kan konkurrera på samma villkor som offentliga producenter.
              Regeringens hantering av frågan om införande av en konfliktlösningsregel
              i konkurrenslagen utgör ett flagrant exempel på den avvaktande
              attityd och brist på handling som har kännetecknat regeringens
              agerande.
            </seg>
            <seg n="b658bfc4">
              Regeringen måste omedelbart vidta åtgärder för att reda upp konkurrenssituationen
              mellan offentlig och privat sektor. Konkurrensverket har sedan
              länge föreslagit en rad åtgärder som vi anser omedelbart bör genomföras.
              Det rör sig om bland annat bestämmelser i lag som gör det möjligt
              att ingripa mot andra slag av konkurrenssnedvridande förfaranden
              än dem som omfattas av konkurrenslagen, att ändra kommunallagen
              så att företag ges bättre möjligheter att få prövat i domstol
              om det är förenligt med lagen att kommunala aktörer börjar driva
              näringsverksamhet på konkurrensmarknader, att ge den nya myndighet
              som har tillsynen över den offentliga upphandlingen rätt att föra
              talan om en skadeavgift om en upphandlande enhet brutit mot lagen
              om offentlig upphandling, att införa bestämmelser om att myndigheterna
              ska beakta effekterna på konkurrensen vid stödgivning och att
              företagen ska få bättre möjligheter att få lagligheten av ett
              kommunalt stöd prövat med mera.
            </seg>
            <seg n="dce94ca5">
              En av de allvarligaste överträdelserna av konkurrenslagen är
              att företag bildar en kartell, till exempel vid anbudsgivning,
              eller ett samarbete som innebär marknadsdelning, det vill säga
              att företagen delar upp marknaden geografiskt och överenskommer
              om att inte konkurrera i varandras områden. Samtliga dessa åtgärder
              medför att konkurrensen sätts ur spel, vilket i slutändan drabbar
              det allmänna och konsumenterna.
            </seg>
            <seg n="d3c20754">
              Kartellbildning är mycket skadlig för samhällsekonomin och måste
              betraktas som en brottslig handling. Det finns ett starkt konsumentintresse
              av att olagliga karteller bekämpas effektivt, eftersom det i slutändan
              alltid är konsumenterna som får stå för kostnaderna för en ineffektiv
              konkurrens i form av högre priser eller sämre utbud. Karteller
              innebär i klarspråk förmögenhetsöverföring från konsumentkollektivet
              till de företag som bryter mot konkurrenslagen. Privata monopol
              och kartellbildningar hör inte hemma i en marknadsekonomi, varför
              tendenser till detta måste bekämpas med kraft. Kartellsamarbete
              måste kriminaliseras och beläggas med höga böter. Däremot tar
              vi avstånd från det tjallerisystem som riskdagen beslutade om
              våren 2002, det så kallade leniency -programmet.
            </seg>
            <seg n="f2004321">
              Det vore välgörande om regeringen lade fram förslag på hur vi
              kan stimulera konkurrensen. I det fall som rörde läkemedel förefaller
              en gynnsam förändring kraftfullt ha stimulerat konkurrensen. För
              att vi ska uppnå en ökad konkurrens också på andra områden krävs
              det att konsumentintresset ständigt betonas så att resursfördelningen
              blir så effektiv som möjligt och skyddade sektorer inte tillåts
              verka ineffektivt på bekostnad av den potentiella tillväxten.
            </seg>
            <seg n="e98f6478">
              Herr talman! Jag står naturligtvis bakom alla Folkpartiets reservationer
              men yrkar bifall endast till reservation nr 4.
            </seg>
          </u>
          <note n="d431f1ff">
            Anf. 218 LARS LINDÉN (kd):
          </note>
          <note n="b453d2e3">
            Herr talman! Jag börjar med att yrka bifall till reservation
            3.
          </note>
          <u who="Q241851" xml:id="i-8cd554dbdaf58d35-0" n="dadf441e" prev="i-aa479dae9dae9429-0">
            <seg n="0276b985">
              Jag tänkte i dag koncentrera mig på begreppen konkurrens och
              vinst.
            </seg>
            <seg n="70a4613f">
              I dag ser man hur nästan all offentlig verksamhet i landet, statliga
              företag och myndigheter, landsting och kommuner, har större och
              större svårigheter att få utgifterna att vara mindre än intäkterna.
              Ja, snart har väl en majoritet redan misslyckats.
            </seg>
            <seg n="ac91b43c">
              Inför det här blir vi kristdemokrater bekymrade. Hur länge ska
              detta få fortgå? Hur ska man i det offentliga få så mycket överskott
              i verksamheten att man har råd att sköta personalen, ge bra löner,
              ge personalutbildning, göra nyinvesteringar, få personalen att
              känna att de har inflytande och trivs?
            </seg>
            <seg n="ca9ccb63">
              De överskottsmarginaler, vinstmarginaler, som behövs i alla sorters
              verksamheter om en verksamhet ska utvecklas och personalen må
              bra finns snart inte längre inom den offentliga sektorn. Det är
              den mänskliga naturen som ställer till med detta problem. Det
              är väl allom bekant att har man ingen eller liten konkurrens så
              finns det inga andra bra incitament som får personalen att driva
              utvecklingen framåt. En idrottsman skulle inte satsa lika mycket
              tid på sin sport om han saknade konkurrens eller om alla konkurrenter
              var värdelösa. Ju större konkurrens, desto mer satsar idrottsmannen
              på att bli bättre och helst bäst. Det ligger liksom i den mänskliga
              naturen. En kioskägare driver en mycket mer konsumentuppskattad
              kiosk när det finns en annan konkurrent i närheten än om han är
              ensam i byn. Så fungerar konkurrensen. Konkurrens får duktiga
              entreprenörer att bli bättre och får sämre på marknaden att ta
              ned skylten. Det är en självsanering som fungerar.
            </seg>
            <seg n="9d53123c">
              Utan konkurrenskraftiga verksamheter med vinstmarginaler som
              garanterar att man har råd med utveckling av personal, råd att
              utveckla metoder och råd med ny utrustning blir allt Ebberöds
              bank. Det är en bank som tyvärr redan finns, en som får fler och
              fler kunder, och bankdirektör Bosse Ringholm kan återigen upprepa
              att vi även i denna bransch är nästan världsledande.
            </seg>
            <seg n="2899624a">
              Vi bor i ett land med hög utbildningsnivå där de flesta förstår
              att vinstmarginalerna är viktiga för att verksamheter ska ha någon
              framtid. Det känns också tryggare att gå till ett arbete med bra
              vinstmarginaler än tvärtom. Sjukskrivningstalen är där också lägre
              än i de verksamheter som har röda siffror i resultaträkningens
              vinstrad. Trivseln är oftast mycket bättre i en verksamhet som
              har bra vinstmarginaler än där man ständigt jagas att spara och
              där permitteringarna duggar tätt.
            </seg>
            <seg n="741b06de">
              Vi har en regering, med stödpartier, som tydligen inte ser dessa
              samband fullt ut. Attityden att vinst är något fult och förbjudet
              gör er tyvärr blinda, och det är livsfarligt när ni är skeppare
              på skutan Sverige.
            </seg>
            <seg n="4f8afd72">
              Trots att de flesta svenskar säkert förstår och har upplevt vikten
              av ordentliga vinstmarginaler för att skapa trygghet på jobbet
              har vi en grupp beslutsfattare som lever som i en skyddad verkstad
              utan kontakt med verkligheten. Jag talar alltså om regeringen
              och om socialdemokratiska riksdags-, landstings- och kommunpolitiker
              som hellre låter statliga företag och myndigheter, sjukvård, äldreomsorg,
              barnomsorg och hemtjänst gå med stora underskott än att de blir
              vinstskapande. Man protesterar högt om någon kreativ entreprenör
              föreslås att få ta hand om driften. Det här ska stoppas trots
              att det är uppenbart att de flesta entreprenörer lyckas göra mer
              verksamhet för skattepengarna och dessutom skapa vinster som garanterar
              nyinvesteringar, högre löner, metodutveckling, personalvård och
              personalutveckling. Den här verkligheten är för socialdemokrater
              något som man inte riktigt klarar av att ta in. Man säger därför
              ofta reflexmässigt nej till att lägga ut verksamheter på entreprenad.
              Sverige kommer inte att ha råd mycket längre med de här socialdemokratiska
              attityderna i de här frågorna.
            </seg>
            <seg n="b5b8e71e">
              Mer än 25 % av vår ekonomi är i dag inte konkurrensutsatt. Det
              handlar alltså om den offentliga sektorn, och här håller vi på
              att förblöda i dag på grund av den dogmatism som socialdemokraterna,
              bland andra, har. Samtidigt håller samma politiker på att strypa
              de entreprenörer och företagare som fortfarande är friska och
              har vinstmarginaler.
            </seg>
            <seg n="bfaf8f6b">
              Ledande s-politiker i det här landet ser tydligen som sin största
              uppgift att se till både att vinst inte kommer fram i offentlig
              sektor och att vinst försvinner i den privata sektorn. Vinstdrivande
              verksamheter ska tydligen utplånas från detta lands yta, och vi
              ska satsa på förlustdrivande aktiviteter.
            </seg>
            <seg n="b5b192b6">
              Vinst uppkommer i en konkurrensutsatt marknad endast i de verksamheter
              som kunderna uppskattar. Vinsterna blir sällan oskäliga om konkurrensen
              fungerar. Så ser det ut på en fungerande marknad.
            </seg>
            <seg n="a8d48da5">
              Vad är socialdemokraterna rädda för? Det kan man fråga sig. Enligt
              ordspråket heter det: Den enes vinst, den andres förlust. Och
              så är det ju i idrott, och så verkar Socialdemokraterna tro att
              det även är i affärer. Fast det är faktiskt tvärtom.
            </seg>
            <seg n="f09891eb">
              Jag talade i den här debatten för ett år sedan om Söråkers vårdcentral
              i Timrå. Det är en vårdcentral som det röda landstinget inte lyckades
              få någon ordning på i årtionden, vare sig ekonomiskt eller personalmässigt.
              Man tvingades till slut att lägga ut verksamheten på entreprenad.
              Man tvingades mot sin övertygelse.
            </seg>
            <seg n="cc50f0ad">
              Bokslutet 2002, efter första årets entreprenaddrift, visade genast
              några hundratusen i vinst. Personalen trivdes. Nu i 2003 års bokslut
              hade man lyckats få en vinst på över 1 miljon. Tror ni att timråborna
              är upprörda och nu vill att landstinget ska ta tillbaka driften?
              Nej och åter nej. Alla timråbor unnar doktor Salomonson och hans
              personal denna vinst för ett enastående arbete. Nu kan man satsa
              på högre löner, mer personalutbildning, förnyad utrustning och
              skapa en ännu bättre vårdcentral. Timråborna är samtliga förbluffade
              över att det blev så bra, och man är förvånad över att s-politikernas
              mångåriga varningar för detta visade sig vara så fel.
            </seg>
            <seg n="60cda169">
              Redan Adam och Eva insåg att, som ordspråket säger, hopp om vinst
              ger lust till arbete. Det är nyckeln till att få bättre ekonomi
              i den offentliga sektorn och till att våra skattepengar ska räcka
              till mer verksamhet.
            </seg>
            <seg n="74485469">
              Herr talman! Den enes vinst är alltså inte den andres förlust
              utan också den andres vinst. När Socialdemokraterna inser det
              kan vi se ljust på Sveriges framtid.
            </seg>
          </u>
          <note type="speaker" n="f398eedf">
            Anf. 219 ÅSA TORSTENSSON (c):
          </note>
          <u who="Q271235" xml:id="i-22f4c08370ab902e-0" n="784a0fab">
            <seg n="752c9275">
              Herr talman! Jag ska vara mycket kort. Centerpartiet välkomnar
              det här betänkandet om moderniserad konkurrensövervakning. Trots
              detta finns det ett antal synpunkter i ett antal reservationer
              från de fyra borgerliga partierna. Jag tänker inte upprepa det
              som tidigare har sagts. Per Bill har argumenterat kring dessa
              reservationer.
            </seg>
            <seg n="e1d0a868">
              Jag ställer mig naturligtvis bakom samtliga reservationer, men
              tänker inte ytterligare yrka bifall till några reservationer.
            </seg>
          </u>
          <note type="speaker" n="cf9349cd">
            Anf. 220 ANNE LUDVIGSSON (s):
          </note>
          <u who="Q3495183" xml:id="i-0f20a580309e20de-0" n="92cadc66" next="i-480753380bdf23eb-0">
            <seg n="a00319c4">
              Herr talman! Sverige är ett litet land. Vi är mer än andra beroende
              av handel med länder runtomkring i världen. Vi har alltid tvingats
              att konkurrera på världsmarknaden och därmed också att vara i
              fronten för utvecklingen. Konkurrensen har en viktig roll för
              den ekonomiska utvecklingen. Konkurrensen avgör prisbildningen
              och driver utvecklingen av innovationer. Företag tvingas till
              utveckling och att vässa sina kompetenser. Här har Sverige varit
              väldigt framgångsrikt. En effektiv konkurrens ger också vinster
              för konsumenterna.
            </seg>
            <seg n="fb322eba">
              Men Sveriges öppenhet och positiva grundinställning till konkurrens
              får inte göra oss blinda för risker. En friare handel och mer
              globala marknader öppnar möjligheter för ökad makt åt de mycket
              stora företagen och för dem som inte använder sig av sjysta metoder.
              Det ställer nya krav på politiken och på konkurrenspolitiken,
              både i Sverige och inom EU.
            </seg>
            <seg n="72a73087">
              I takt med att EU-länderna alltmer vävs samman och den inre marknaden
              utvecklas är det viktigt att samordningen av politiken på den
              europeiska nivån fungerar. Det gäller som sagt var inte minst
              på konkurrensområdet. Där är vi ganska eniga.
            </seg>
            <seg n="54756d63">
              Herr talman! En ny EU-förordning om tillämpning av konkurrensregler
              trädde i kraft den 1 maj. Det ger kommissionen ökade möjligheter
              att lägga en större del av sina resurser på mer allvarliga konkurrensbegränsningar,
              till exempel karteller. De nya EU-reglerna innebär också att medlemsstaternas
              konkurrensmyndigheter och domstolar får ett större ansvar för
              att EG:s konkurrensregler följs. Som ett led i det här arbetet
              har regeringen lagt fram en proposition för moderniserad konkurrensövervakning.
              Det är den propositionen vi behandlar i det här betänkandet. Förslagen
              i propositionen kommer att frigöra resurser hos Konkurrensverket
              som då kan användas för övervakning och ökade möjligheter att
              fokusera, spåra och bekämpa kartellsamarbete.
            </seg>
            <seg n="71f04ced">
              Propositionen välkomnas av utskottet som helhet. Det finns en
              samstämmighet om en väl fungerande konkurrensbevakning för att
              den inre marknaden ska fungera.
            </seg>
            <seg n="ffc1112b">
              Den reservation som har lämnats av de borgerliga partierna berör
              rättstryggheten för företagen och den förändring som kommer till
              stånd när så kallade förhandsbesked slopas och ersätts av ett
              generellt undantag i konkurrenslagen. Reservationen berör också
              rättssäkerhet och sekretess.
            </seg>
            <seg n="b66d81d2">
              Jag vill i det här sammanhanget framhålla att vi socialdemokrater
              är mycket måna om företagen och deras möjlighet att få vägledning
              och information om gällande regler. Konkurrensverket ska naturligtvis
              även framöver vara ett stöd för företagen. Verket har planerat
              för detta genom flera informationsinsatser, seminarier och flera
              insatser under hösten 2004. Jag och vi socialdemokrater menar
              att näringslivets organisationer också har en uppgift i det här
              arbetet.
            </seg>
            <seg n="26438293">
              När det gäller rättssäkerheten anser vi socialdemokrater att
              nuvarande sekretessregler är tillräckliga. Men som en säkerhet
              förutsätter vi att dessa frågor belyses i Offentlighets- och sekretesskommitténs
              arbete som redan är i gång.
            </seg>
            <seg n="3e69d90d">
              I det här betänkandet behandlas även motioner från allmänna motionstiden.
              De berör, som vi har hört av Lars Lindéns anförande och även Folkpartiets
              anförande, avregleringar, konkurrens på lika villkor mellan offentlig
              och privat verksamhet och kriminalisering av karteller.
            </seg>
            <seg n="b981b421">
              När det gäller konkurrens på lika villkor mellan offentlig och
              privat verksamhet vill jag säga att vi socialdemokrater ser det
              som mycket viktigt att upprätthålla konkurrensneutralitet mellan
              offentlig och privat verksamhet. Sund konkurrens ska råda. Det
              är också viktigt att offentliga aktörer har en väl genomarbetad
              och genomtänkt konkurrenspolicy för den del av verksamheten som
              man avser att konkurrensutsätta.
            </seg>
            <seg n="05ebcf53">
              Herr talman! Konkurrensverket har fått i uppdrag att utifrån
              Konkurrensrådets arbete gå vidare, analysera och föreslå åtgärder
              för att förbättra konkurrensen mellan offentliga och privata aktörer.
              Arbetet ska redovisas i oktober 2004. Vi förutsätter att frågan
              ges hög prioritet och att regeringen vidtar erforderliga åtgärder
              utifrån Konkurrensverkets rapport.
            </seg>
            <seg n="a119371a">
              När det handlar om att åstadkomma mer privata verksamheter på
              bekostnad av offentlig verksamhet, det som Nyamko Sabuni och Lars
              Lindén uppehöll sig vid i sina anföranden, vill jag säga följande.
              Jag blir ganska skrämd av synen på arbetstagare och den arbetsmiljö
              som människor i offentlig sektor ska utsättas för genom konkurrens.
            </seg>
            <seg n="24bc5c76">
              I Konkurrensverkets rapport Vårda och skapa konkurrens påpekar
              man att erfarenheterna talar för att man inte bör börja med att
              konkurrensutsätta vård och omsorg. Man pekar också på vikten av
              att ha kvar verksamhet i egen regi för att behålla beställarkompetens.
            </seg>
            <seg n="aa120bbc">
              Det är skillnad mellan att vara kund och att vara medborgare.
              Det är skillnad mellan varor på en marknad och sociala rättigheter.
              Verksamheter inom den kommunala sektorn kan ha olika sociala funktioner,
              till exempel aktiviteter för funktionshindrade. Det är också viktigt
              att beakta.
            </seg>
            <seg n="d75e5e8d">
              När det gäller kriminalisering av karteller pågår arbetet i Regeringskansliet.
              I november 2003 gav regeringen tilläggsdirektiv till Utredningen
              om effektivisering av det konkurrensrättsliga regelverket för
              företagen m.m. att också omfatta frågan om kriminalisering av
              förbud mot konkurrensbegränsande samarbete mellan företag respektive
              förbud mot missbruk av dominerande ställning.
            </seg>
            <seg n="b26f3326">
              Vi socialdemokrater anser att frågan om kriminalisering är viktig.
              Vi avser att följa frågan och att regeringen lämnar en lägesrapport
              i budgetpropositionen för 2005.
            </seg>
          </u>
          <note n="f9ff4d63">
            Med detta yrkar jag bifall till förslaget i betänkandet och avslag
            på samtliga motioner och reservationer.
          </note>
          <u who="Q3495183" xml:id="i-480753380bdf23eb-0" n="92cadc66" prev="i-0f20a580309e20de-0">
            <seg n="603a2a74">
              Herr talman! Avslutningsvis vill jag säga att vi socialdemokrater
              välkomnar konkurrens till nytta för medborgare och konsumenter.
              Men konkurrensen måste vägas mot samhällsnytta och medborgarnytta.
              Det handlar om miljöhänsyn, arbetsrätt, jämställdhet med mera.
              Det löses inte av marknaden.
            </seg>
          </u>
          <note type="speaker" n="4920f173">
            Anf. 221 NYAMKO SABUNI (fp) replik:
          </note>
          <u who="Q241851" xml:id="i-a7090eaf537b4226-0" n="dadf441e">
            <seg n="2cf96edd">
              Herr talman! Anne Ludvigsson menar att om man konkurrensutsätter
              den offentliga sektorn åstadkommer man sämre saker för personalen.
              Jag uppfattade ditt inlägg så.
            </seg>
            <seg n="f2b11fce">
              Min fråga är om du har följt de undersökningar som har gjorts
              till exempel i Helsingforss läns landsting där många vårdcentraler
              har privatiserats. Ett annat exempel berättade Lars Lindén om
              i talarstolen. Det handlade om vårdcentralen i Timrå och hur lyckat
              det hade blivit sedan landstinget lade ut den på entreprenad.
              Har du läst de här undersökningarna där personalen trivs, där
              patienterna är nöjda och där företagen gör vinst så att man kan
              ge personalen högre löner och utveckla personalkompetensen och
              verksamheten?
            </seg>
            <seg n="2e637867">
              Jag har tagit del av många rapporter kring detta, och det finns
              ingen rapport som säger att någon av dessa verksamheter har blivit
              sämre i privat regi än i landstingets regi. Tvärtom har det blivit
              bättre.
            </seg>
            <seg n="bf0ca5ef">
              Men min fråga är: Hur har Regeringskansliet gjort för att komma
              fram till att Konkurrensverket med nya lagar, ny anpassning och
              krav på större samarbete mellan europeiska länder skulle få mindre
              att göra så att man inte behöver mer resurser? Vi vet ju samtidigt
              att vi har företag som antagligen kommer att behöva Konkurrensverkets
              service i ännu högre grad innan de sätter sig in i de nya lagarna.
            </seg>
          </u>
          <note type="speaker" n="1a79f0c6">
            Anf. 222 ANNE LUDVIGSSON (s) replik:
          </note>
          <u who="Q3495183" xml:id="i-41621b75da4b0ebe-0" n="92cadc66">
            <seg n="9f0130d4">
              Herr talman! När det gäller Konkurrensverket får vi följa den
              frågan noga. Vi förutsätter att regeringen återkommer i budgetpropositionen
              för 2005. Det är som du säger: Vi vet inte riktigt hur det är.
              Som jag sade har också näringslivet ett ansvar i den här frågan,
              och Konkurrensverket har anordnat och kommer att anordna en rad
              seminarier. Vi får följa frågan noga.
            </seg>
            <seg n="4f40af9e">
              Det var kanske framför allt i Lars Lindéns anförande det framkom
              en syn på personal som jag upplever som skrämmande. Det finns
              bra arbetsmiljöer i både privat och offentlig sektor, så det kan
              vara lika. Jag vill dock framhålla att Helsingforss läns landsting
              kanske inte är något föredöme i detta sammanhang med de underskott
              som man har redovisat.
            </seg>
            <seg n="6d9f82c8">
              Jag skulle vilja fråga Folkpartiet: Folkpartier ser tydligen
              bara kunder på en marknad med allt större makt, eller har jag
              tolkat det fel? Menar Folkpartiet att avreglering, privatiseringar
              och arbetsmarknad på arbetsgivarnas och företagens villkor alltid
              är till nytta för konsumenter och medborgare?
            </seg>
          </u>
          <note type="speaker" n="d8dc2e29">
            Anf. 223 NYAMKO SABUNI (fp) replik:
          </note>
          <u who="Q241851" xml:id="i-a7090eaf537b4226-1" n="dadf441e">
            <seg n="46942325">
              Herr talman! Nej, och det är därför vi talar om att konkurrenspolitiken
              ska utgå från patienten, från kunden.
            </seg>
            <seg n="62bc52b1">
              Ja, vi anser att kunden ska vara den som har makt på marknaden.
              Det är detta slags marknad man måste skapa. Om företagen ska följa
              regler och sköta sig så att vi får billigaste varor och tjänster
              till bästa kvalitet måste vi se till att kunden har makt på marknaden
              att göra det.
            </seg>
            <seg n="f7259f5a">
              Den offentliga sektorn är faktiskt boven i dramat. Ganska mycket
              av de problem vi möter på marknaden med höga priser beror bland
              annat på att vi har en offentlig sektor som vill in och konkurrera
              på den privata marknaden.
            </seg>
            <seg n="bc15ab33">
              Anne Ludvigsson sade att vi inte vet hur det ser ut och kanske
              inte kommer att veta så mycket om hur det ser ut sedan med Konkurrensverket.
              Men Konkurrensverket har ju själva gjort bedömningen att de behöver
              mer pengar för att klara sitt uppdrag. Alla partier på den borgerliga
              sidan har också lagt till mer pengar, dock inte Socialdemokraterna
              och deras samarbetspartier. Jag tror i alla fall inte att Vänsterpartiet
              och Miljöpartiet heller har gjort det. Folkpartiet har sagt att
              12 miljoner ytterligare borde tillsättas för Konkurrensverkets
              verksamhet.
            </seg>
          </u>
          <note type="speaker" n="f4df9b6a">
            Anf. 224 ANNE LUDVIGSSON (s) replik:
          </note>
          <u who="Q3495183" xml:id="i-0f20a580309e20de-1" n="92cadc66" next="i-480753380bdf23eb-1">
            <seg n="54ce61ca">
              Herr talman! För att ta sista delen först ämnar vi återkomma,
              regeringen i budgetpropositionen för 2005, när det gäller Konkurrensverket.
            </seg>
            <seg n="b97fa1c6">
              Vi socialdemokrater delar inte vad som tydligen är Folkpartiets
              syn på offentlig sektor. Vi menar att det är skillnad på att vara
              kund och att vara medborgare. Det är skillnad på varor på en marknad
              och sociala rättigheter. Kund är man på en marknad, men sociala
              rättigheter och nyttigheter följer ur demokratiskt fattade beslut.
              Som vi ser det handlar det om att möta behov hos den enskilde
              individen, och det är också en del av samhällsbyggnaden.
            </seg>
            <seg n="4b0e4a47">
              För oss socialdemokrater är konkurrens inget självändamål. Det
              är ett redskap för att medborgarna ska få bra och billiga varor
              och tjänster med god kvalitet.
            </seg>
          </u>
          <note n="eb0e13ff">
            Anf. 225 LARS LINDÉN (kd) replik:
          </note>
          <u who="Q3495183" xml:id="i-480753380bdf23eb-1" n="92cadc66" prev="i-0f20a580309e20de-1">
            <seg n="5247e30c">
              Herr talman! Anne Ludvigsson tolkade tydligen in någonting som
              skrämde henne i mitt anförande när det gällde personalen. Jag
              förstod inte riktigt vad det var.
            </seg>
            <seg n="e1a25670">
              Däremot sade du att du var skrämd av att personal utsätts för
              en massa problem om man utsätts för konkurrens i den offentliga
              sektorn. Om exempelvis anställda på en vårdcentral helt plötsligt
              skulle få konkurrens av en entreprenör som driver vårdcentral
              skulle det tydligen på något sätt bli ännu värre för dem. Jag
              höll på att säga: Kan det bli värre än vad det är på många vårdcentraler
              och inom äldreomsorgen? Snart är ju en fjärdedel av personalen
              sjukskriven.
            </seg>
            <seg n="b9481554">
              Jag hade ett exempel från Timrå. Om du frågar personalen där
              säger man: Vi jobbar mycket mer än förut, men det är dubbelt så
              roligt. Sjukskrivningarna har gått ned, alla trivs och man längtar
              till jobbet. Är det detta du är rädd för?
            </seg>
          </u>
          <note type="speaker" n="92fd7fd1">
            Anf. 226 ANNE LUDVIGSSON (s) replik:
          </note>
          <u who="Q3495183" xml:id="i-0f20a580309e20de-2" n="92cadc66" next="i-480753380bdf23eb-2">
            <seg n="c43ed5f3">
              Herr talman! Människor i offentlig sektor gör ett fantastiskt
              arbete. Det görs också ett fantastiskt arbete hos många av de
              privata entreprenörer som verkar inom det här området. Men den
              syn som framkom i Lars Lindéns anförande tolkar jag ändå som att
              offentlig sektor är en belastning och blir det privat regi så
              löses allting.
            </seg>
            <seg n="1b885fd1">
              Jag tror att det finns väldigt många goda exempel från båda områdena.
              Det är väl också väldigt bra att det även finns privat verksamhet
              som fungerar bra. Vi säger inte nej till privat verksamhet, men
              man måste göra stora åtskillnader. Allt passar inte att lägga
              ut på privat verksamhet.
            </seg>
            <seg n="f4b3b2a2">
              Jag kommer från en kommun, Linköpings kommun, som har en väldigt
              stor del av sin verksamhet upphandlad. Det finns goda exempel
              men också dåliga exempel på det. Man måste hantera detta med vaksamhet.
              Man måste göra goda avtal och goda upphandlingar där det inte
              bara handlar om ekonomi utan också om kvalitet och uthållighet.
            </seg>
          </u>
          <note n="53e400c4">
            Anf. 227 LARS LINDÉN (kd) replik:
          </note>
          <u who="Q3495183" xml:id="i-480753380bdf23eb-2" n="92cadc66" prev="i-0f20a580309e20de-2">
            <seg n="99276d08">
              Herr talman! Självklart finns det nyanser i det här. Det typiska
              ute i Sverige i dag är dock att Socialdemokraterna slåss med näbbar
              och klor för att slippa lägga ut på entreprenad.
            </seg>
            <seg n="6b2a908f">
              I det fall jag tog upp skedde detta efter många års tjatande.
              Ortsborna där hade sagt: Lägg ut det på entreprenad! Nu är det
              ett exempel där personalen har det mycket bättre i dag.
            </seg>
            <seg n="91735db6">
              Det finns såklart också offentligt drivna vårdcentraler som fungerar.
              Detta är ju inte personalens fel. Den sliter på alla ställen.
              Men det är just att det fungerar så dåligt med konkurrensutsättningen,
              att besluten fattas på långt håll och man känner att man inte
              har något medinflytande som gör att personalen kroknar på många
              av landstingets vårdcentraler.
            </seg>
            <seg n="bb301c7a">
              Jag tror att ni måste våga lägga ut mer på entreprenad. Det är
              den fegheten som är så tydlig när ni pratar om de här frågorna.
            </seg>
            <seg n="e2e3c032">
              I Timrå har vi två vårdcentraler. Den andra drivs av landstinget.
              Där har man redan påverkats genom konkurrensen. Alla vill gå till
              Söråkers vårdcentral i stället för Timrå vårdcentral, och det
              gör att man verkligen försöker att skärpa sig även på landstinget.
              Konkurrensen gör att det blir lite av en tävlan, och det är på
              något sätt bra för personalen på båda ställena.
            </seg>
          </u>
          <note type="speaker" n="665d9076">
            Anf. 228 ANNE LUDVIGSSON (s) replik:
          </note>
          <u who="Q3495183" xml:id="i-41621b75da4b0ebe-1" n="92cadc66">
            <seg n="4f3eec06">
              Herr talman! Det handlar nog inte om att våga utan om att se
              helheten och gå försiktigt fram. Detta handlar om medborgerliga
              rättigheter och om människors individuella behov, och här vill
              vi gå försiktigare fram. Vi har en annan syn. Vi tror inte att
              avregleringar och privatiseringar är enda lösningen.
            </seg>
            <seg n="20dc3896">
              Beslutet att lägga ut på entreprenad ligger också på beslutande
              församlingar i kommuner och landsting. Den möjligheten finns,
              och det är inget som vi ska lagreglera här uppifrån riksdagen.
              Det är människor ute i verksamheten med politiska beslut i landstings-
              och kommunfullmäktige som avgör den här frågan.
            </seg>
            <seg n="d7155681">
              Jag undrar om Lars Lindén och Kristdemokraterna anser att privatiseringar
              och avregleringar är det bästa för konsumenterna i alla lägen.
            </seg>
          </u>
          <note type="speaker" n="fe2b0448">
            Anf. 229 LENNART BEIJER (v):
          </note>
          <u who="Q5568994" xml:id="i-c80dc4a908b4dd3f-0" n="c9f1d883">
            <seg n="f63d77a4">
              Herr talman! Som framgår är utskottet i stort sett enigt i sitt
              godkännande av propositionen angående moderniserad konkurrensövervakning.
              De borgerliga partierna har emellertid lyckats med konststycket
              att ändå svarva ihop fyra reservationer. Jag ska kommentera några
              av dem.
            </seg>
            <seg n="77339502">
              I en av reservationerna föreslår man hårdare regler för att hindra
              den offentliga sektorn från att konkurrera ut privata tjänsteföretag.
              Det tycker jag är bra, och i linje med utskottsmajoritetens förslag.
              Här finns ett viktigt område, nämligen den offentliga upphandlingen.
              För bara någon vecka sedan blev jag uppmärksammad på en situation
              som kan uppstå när man inte använder offentlig upphandling på
              ett riktigt och bra sätt. Det finns säkert många andra situationer
              också.
            </seg>
            <seg n="99308fbd">
              Det har nämligen blivit mer och mer vanligt att myndigheter,
              kommuner och skolor går ut med en upphandling och vill ha något
              material utarbetat. Det kan handla om ett jobb som det tar någon
              vecka att åstadkomma. Man går kanske först ut med en öppen upphandling
              och plockar därefter ut 2025 anbudsgivare som kan fortsätta att
              delta i processen. När företagen gjort det här jobbet innebär
              det att den upphandlande myndigheten, eller vad det nu är för
              någonting, helt plötsligt har 1020 i princip helt färdiga förslag
              i sin hand som den kan välja och vraka bland. Och sedan väljer
              den naturligtvis ut ett av förslagen. Detta innebär att en mängd
              företag fått lägga ned ibland ganska mycket tid till ingen nytta.
            </seg>
            <seg n="1a0d07c6">
              Här borde man kunna hitta former som inte missgynnar små företag.
              Den här metoden gynnar egentligen bara riktigt stora företag som
              kan ha mer folk som jobbar med detta och kan ta chanser lite överallt
              eller redigt små företag som i ren desperation dumpar priset för
              att få beställningen. Det går illa för de mindre företagen som
              försöker sköta sig och hålla en seriös profil.
            </seg>
            <seg n="cd2b0e21">
              Det kan vara så att man borde höja beloppet vid direktupphandling
              till en högre summa än vad som gäller i dag. För några år sedan
              tyckte vi att man skulle sänka det till kanske endast två basbelopp.
              Måhända ska man höja det något för att kunna göra en vettig upphandling.
              Det här gäller naturligtvis i många andra sammanhang också. Den
              offentliga sektorns upphandling ut till företag är oerhört viktig
              för hur konkurrensen ser ut i näringslivet.
            </seg>
            <seg n="e198e5c3">
              I samma reservation visar de borgerliga partierna också lite
              av sitt rätta jag kan man väl säga. De vill nämligen snabbt avreglera
              den del av den offentliga sektorn som direkt vänder sig till enskilda
              människor och hushåll. Sjukvård, skola och äldrevård ska öppnas
              för privata initiativ.
            </seg>
            <seg n="5c03d40b">
              Jag håller med om det som sades om Lars Lindéns speciella syn
              på den offentliga sektorn och hur illa ställt det skulle vara
              i vårt land, som annars brukar upphöjas till skyarna av alla möjliga
              undersökningar. Det gäller också hans syn på hur människor ska
              jobba och hans dåliga känsla för att vi med demokratiska beslut
              försöker sköta de här sektorerna så bra som möjligt. Han var till
              och med inne på att Sverige i stort var som en enda Ebberöds bank.
              Det gällde alltifrån högsta nivån ned till kommunerna.
            </seg>
            <seg n="85ded198">
              Anne Ludvigsson var inne på det lite grann och jag skulle ytterligare
              vilja betona det som sades och fråga Lars Lindén: Helsingforss
              län, Skåne län och Västra Götalands län var väl Ebberöds bank?
              Och sedan ska vi försöka få någon sorts struktur på de områdenas
              offentliga sektor i dagsläget!
            </seg>
            <seg n="e0196d15">
              I den här frågan är vi alltså inte ens i närheten av att vara
              överens. Jag vet att svenska folket heller inte är intresserat
              av det experimentet. Frågan är väl, herr talman, om den offentliga
              sektorns ägande ens borde vara föremål för diskussion i samband
              med det här betänkandet som ju handlar om moderniserad konkurrensövervakning.
            </seg>
            <seg n="f66df7e1">
              I en annan reservation är de borgerliga partierna missnöjda med
              att regeringen beslutat utreda kriminaliseringsfrågan. Regeringen
              har nämligen breddat utredningens uppdrag, vilket jag tycker är
              bra, och vi är nöjda med att regeringen till hösten rapporterar
              hur det nuvarande systemet med nedsättning av konkurrensskadeavgiften
              fungerar och naturligtvis också hur långt man kommit i kriminaliseringsfrågan.
            </seg>
            <seg n="45d166d4">
              Med detta, herr talman, vill jag yrka bifall till förslaget i
              betänkandet.
            </seg>
          </u>
          <note type="speaker" n="663e4e96">
            Anf. 230 NYAMKO SABUNI (fp) replik:
          </note>
          <u who="Q241851" xml:id="i-a7090eaf537b4226-2" n="dadf441e">
            <seg n="a133477b">
              Herr talman! Det som svenska folket är intresserat av är att
              deras grundläggande behov tillfredsställs och bekostas av skattemedlen.
              Svenska folket är inte intresserat av vem som producerar tjänsten
              eller produkten som de behöver, utan av att det görs på ett bra
              sätt till ett bra pris. Eller har du en annan uppfattning? Är
              landstinget den enda organisationen och aktören på marknaden som
              kan erbjuda den bästa vården till alla i landet?
            </seg>
          </u>
          <note type="speaker" n="234d7501">
            Anf. 231 LENNART BEIJER (v) replik:
          </note>
          <u who="Q5568994" xml:id="i-c80dc4a908b4dd3f-1" n="c9f1d883">
            <seg n="58ea4d5e">
              Herr talman! Jag tror att svenska folket faktiskt vill att vi
              genom demokratiska beslut ser till att vår vård, skola och omsorg
              är så bra som möjligt. Däremot blir svenska folket naturligtvis
              skeptiskt om vi inte ger de resurser som behövs för att klara
              av det jobbet.
            </seg>
            <seg n="83cf96bd">
              Jag tror inte att man vill att det som är självklarheter när
              det gäller välfärden ska vara en lekstuga för privata entreprenörer.
              Det mest effektiva sättet att sköta de här verksamheterna är naturligtvis
              genom den gemensamma offentliga sektorn.
            </seg>
          </u>
          <note type="speaker" n="24b617ec">
            Anf. 232 NYAMKO SABUNI (fp) replik:
          </note>
          <u who="Q241851" xml:id="i-a7090eaf537b4226-3" n="dadf441e">
            <seg n="c9182ce6">
              Herr talman! Lekstuga för privata entreprenörer, säger Lennart
              Beijer. Det vill säkert alla företagare höra. Men det kommer ju
              från rätt håll från vänsterpartisten.
            </seg>
            <seg n="20bbf0ae">
              Jag har egentligen inte så mycket mer att säga än att svenska
              folket, precis som du och jag, behöver få möjlighet att välja
              produkten och tjänsten efter sina egna behov. Tyvärr ser vi i
              dag att landstingen inte alltid kan erbjuda det som svenska folket
              vill ha. Vi har till och med landsting i dag som börjar prioritera
              verksamheter, till exempel vad som ska botas och vad som inte
              ska botas. Det är den utvecklingen vi ser.
            </seg>
            <seg n="f011cd05">
              Vi måste se till att använda de resurser vi har på bästa sätt.
              Vi måste hushålla med resurserna. När man inte för en politik
              för fler jobb så att vi får in mer skattemedel måste vi använda
              de medel vi har på bästa sätt.
            </seg>
          </u>
          <note type="speaker" n="635ed8a9">
            Anf. 233 LENNART BEIJER (v) replik:
          </note>
          <u who="Q5568994" xml:id="i-c9ed2edf4132f302-0" n="c9f1d883" next="i-2f366e4e2341e984-0">
            <seg n="13fb25bb">
              Herr talman! Det här är egentligen en besynnerlig diskussion
              när vi nästan varje vecka får in rapporter från olika håll i världen
              som alla tydligt säger att Sverige och länder i vår omgivning
              ligger mycket högt när det gäller välfärdsfrågorna. Oavsett hur
              man räknar välfärd ligger Sverige väldigt bra till jämfört med
              de länder som använder den metod som Nyamko Sabuni föreslår.
            </seg>
            <seg n="c2e1328f">
              Det sades att landstingen inte kan erbjuda den vård och omsorg
              folk vill ha. Jag tror att detta är en resursfråga. Vi måste hitta
              resurserna så att man kan klara den efterfrågan på både vård och
              omsorg som vi kommer att få framöver. Jag tror dock inte att vi
              klarar det genom att snabbt avreglera hela den offentliga sektorn.
            </seg>
          </u>
          <note n="b8e49e63">
            Anf. 234 LARS LINDÉN (kd) replik:
          </note>
          <u who="Q5568994" xml:id="i-2f366e4e2341e984-0" n="c9f1d883" prev="i-c9ed2edf4132f302-0">
            <seg n="257a9075">
              Herr talman! Min erfarenhet från det röda Västernorrland och
              det röda Timrå är att vi i dag har och har haft i många år underskott
              i både landstinget och i Timrå kommun, och även i Sundsvalls kommun.
              Tror du att personalen mår bra i ett läge när man inte får plus
              och minus att gå ihop? Kommunal i Timrå har haft stora demonstrationer
              och möten där de protesterat mot hur kommunen sköts och hur de
              plågas av nedskärningar. De ska göra mer och mer med allt mindre
              personal.
            </seg>
            <seg n="6fd49116">
              Tror du inte att det här skulle kunna fungera på samma sätt som
              det gjorde vid vårdcentralen i Söråker, nämligen att om man vågade
              lägga ut det på entreprenad så skulle problemen kanske lösa sig
              på en del håll?
            </seg>
          </u>
          <note type="speaker" n="f79d2897">
            Anf. 235 LENNART BEIJER (v) replik:
          </note>
          <u who="Q5568994" xml:id="i-c9ed2edf4132f302-1" n="c9f1d883" next="i-2f366e4e2341e984-1">
            <seg n="d2804ba3">
              Herr talman! Lars Lindén tror och hoppas. Jag tror inte att underskotten
              blir mindre om man i Timrå eller Västernorrland i övrigt i stället
              för att försöka klara av sin vård, omsorg och skola på ett bra
              sätt lägger ut det på andra, som ändå ska ha samma pengar plus
              en liten vinst, för att det ska vara intressant.
            </seg>
            <seg n="1264c4f9">
              Jag tror att det är en överdrift om Lars Lindén och Kristdemokraterna
              tror att det skulle vara någon patentlösning. Vi vet om att det
              egentligen är en resursfråga. Det handlar i högre grad om resurser
              än om att vi missköter de resurser vi har, både i Västernorrland
              och på andra ställen.
            </seg>
            <seg n="443ec94f">
              Egentligen borde vi kämpa mer tillsammans, Lars Lindén, för att
              öka resurserna till både kommuner och landsting.
            </seg>
          </u>
          <note n="8e7603e8">
            Anf. 236 LARS LINDÉN (kd) replik:
          </note>
          <u who="Q5568994" xml:id="i-2f366e4e2341e984-1" n="c9f1d883" prev="i-c9ed2edf4132f302-1">
            <seg n="e811b457">
              Herr talman! Det är en inställning som Vänsterpartiet har: Höj
              skatterna och öka resurserna! Men vi har flera andra exempel.
            </seg>
            <seg n="1e52a139">
              Vårdcentralen som jag pratade om har inte fått mer pengar än
              man fick tidigare, snarare lite mindre. De fick lägga in ett anbud
              och de fick inte jobbet förrän de hade dragit ned kostnaden. Ändå
              har de lyckats klara det här, med de skattepengarna och lite mindre,
              och få ett överskott så att de kan satsa på bättre kvalitet. Det
              är det som är det fantastiska.
            </seg>
            <seg n="c8f91a79">
              Utifrån den debatt vi förde lite tidigare vill jag säga att det
              är riktigt att man inte ska lägga ut allt på entreprenad och tro
              att det löser sig. Det viktiga är att man när man gör en upphandling
              kollar vad det finns för entreprenör och om det är lämplig personal
              som klarar jobbet. En del kommer att misslyckas. Man måste vara
              noga när man väljer entreprenör. I Söråker var det en läkare som
              hade jobbat i Afrika och klarade det mesta av problemen. Han fixade
              det här. En annan läkare hade kunnat misslyckas, för han kanske
              bara var läkare och ingen entreprenör.
            </seg>
            <seg n="375b05cd">
              Det är väldigt viktigt att vi, när vi gör upphandlingar, kollar
              vilka som ska ha ansvar i fortsättningen.
            </seg>
            <seg n="fffc0a25">
              Tror du inte att det skulle funka bättre om vi var lite modigare?
              Nu kör vi bara i gamla spår.
            </seg>
          </u>
          <note type="speaker" n="32b6889a">
            Anf. 237 LENNART BEIJER (v) replik:
          </note>
          <u who="Q5568994" xml:id="i-c80dc4a908b4dd3f-2" n="c9f1d883">
            <seg n="54359043">
              Herr talman! Jo, jag tycker att man ska vara modig. Det modigaste
              jag kan tänka mig just nu är att ge personalen i kommuner och
              landsting större möjligheter att påverka sin arbetssituation.
            </seg>
            <seg n="971c5e10">
              Jag är för entreprenader. Jag är för att de anställda i olika
              verksamheter i skola, omsorger och vård får ta ett ansvar som
              är minst lika stort som det man skulle få ta i en privat liknande
              verksamhet. Jag tror dock att både personalen och andra värdesätter
              att få vara inom det kommunala hägnet. Här har vi misslyckats
              över hela linjen, egentligen. Vi borde kunna ge personalen det
              intresset och den säkerheten, så att de i större omfattning vill
              ta över verksamheterna.
            </seg>
          </u>
          <note type="speaker" n="614674f7">
            Anf. 238 INGEGERD SAARINEN (mp):
          </note>
          <u who="Q4976383" xml:id="i-74793cc3c61cec27-0" n="52ebe9e0">
            <seg n="ba2489ff">
              Herr talman! En väl fungerande konkurrens är viktig. En effektiv
              konkurrens gynnar konsumenterna. Konsumenterna får möjlighet att
              välja, och sannolikheten är stor att man gör ett bättre val till
              billigare pris. Men konkurrensen gynnar även andra företag, inte
              minst de små företagen. Det är oerhört viktigt för de små företagen
              att det råder en bra konkurrens i samhället. Annars är det de
              stora företagen som tar över.
            </seg>
            <seg n="bec51574">
              Det behövs naturligtvis en bra konkurrensövervakning. Det är
              vad det här betänkandet handlar om. Men det är inte det enda som
              behövs. Det behövs också en medvetenhet hos befolkningen oss alla
              och hos dem som har hand om upphandling i kommunerna. Jag tror
              att de flesta av mina kolleger har sett det senaste numret av
              Kommun-Aktuellt, där det står om asfaltkartellen. Där står att
              kommunerna faktiskt hjälpte kartellbildarna.
            </seg>
            <seg n="9dfd2d0f">
              Kommunernas okunskap bidrog till att de förlorade minst 2 miljarder
              genom den stora asfaltkartell som avslöjades för ett par år sedan.
              Upphandlingsrutinerna har varit bristfälliga och i flera fall
              har kommuner aningslöst lämnat ut hemlig information om anbud
              och hjälpt kartellbildarna att utestänga andra från marknaden.
              Det är skrämmande och vittnar om att vi inte är tillräckligt medvetna
              om vad det handlar om ens i Sverige. Det behövs mycket uppmärksamhet
              på området. Konkurrensverket måste ut och undervisa i kommunerna
              om hur man upphandlar och hur man håller bevakningen uppe, som
              det står i Kommun-Aktuellt. Det är mycket viktigt att det fungerar
              framöver.
            </seg>
            <seg n="0f74ccfb">
              Det som också har hänt är att alla små har konkurrerats ut. De
              stora har fått dyra anbud och skörtat upp kommunerna.
            </seg>
            <seg n="739275a1">
              Konkurrens på lika villkor är viktigt. Det gäller också konkurrens
              på lika villkor mellan offentlig sektor och företag.
            </seg>
            <seg n="3c28613c">
              Det finns en sak som är viktig att komma ihåg, som ligger helt
              vid sidan om. Man måste värna om sociala företeelser som att handikappade
              gör saker för sig själva och andra. De sysselsätter sig och gör
              bra saker. I Skellefteå har vi mycket bra exempel på människor
              som av sociala skäl i kollektiv gör mycket bra saker, både för
              befolkningen och sig själva. Sådana möjligheter måste vi värna
              om. Det finns också ett annat område, den rena konkurrensen mellan
              företag och det offentliga. Här behövs det bättre regler. Jag
              är glad över att Anne Ludvigsson också poängterade att det ska
              vara en sjyst konkurrens.
            </seg>
            <seg n="db7279b9">
              Vi vet att frågan om en konfliktlösningsregel är under utredning
              i Regeringskansliet. Så har det varit länge, får man säga. Det
              är dags att det händer någonting. Nu har utskottet också sagt
              att utskottet förutsätter att regeringen återkommer till riksdagen
              i frågan. Det känns bra inför framtiden och jag tror att vi kan
              komma framåt i frågan. Det är naturligtvis också viktigt att Konkurrensverket
              ska följa frågan. Jag tror att vi kommer framåt i frågan inom
              kort.
            </seg>
            <seg n="63af1ede">
              Riksdagen har genomfört en leniency -reform när det gäller kriminalisering
              av karteller. Riksdagen har infört regler om eftergift och nedsättning
              av konkurrensskadeavgiften. Man ska alltså kunna avslöja karteller
              och då få en nedsättning av konkurrensskadeavgiften. Det är ett
              program som de flesta som verkar inom området tror är effektivt.
              Konkurrensverket har också sagt att man tror att det är ett effektivt
              program. Det hindrar inte att karteller är brottslig verksamhet
              och borde betraktas som sådan. Det borde alltså kriminaliseras.
            </seg>
            <seg n="6643bbd9">
              Riksdagen har ju lagt ut en beställning på ett sådant utredningsarbete.
              Det har emellertid dröjt lite grann. Nu har det kommit ett tilläggsdirektiv
              till en utredning som ska ta upp frågan om kriminalisering av
              den här brottsliga verksamheten. Det tycker jag är bra. Det är
              den grova brottsligheten som ska utredas, inte brottslighet som
              inte betraktas som grov. Vi är något bekymrade, för all kartellbildning
              är faktiskt brottslig verksamhet. Men regeringen har lovat att
              följa detta arbete noga och komma tillbaka och rapportera. Vi
              får tro att det kommer att lösa sig också.
            </seg>
          </u>
          <note n="fae57fdd">
            Föredrogs
          </note>
          <note n="d8464984">
            Överläggningen var härmed avslutad.
          </note>
          <note n="5216e091">
            17 § Bordläggning
          </note>
          <note n="cd321254">
            Anmäldes och bordlades
          </note>
          <note n="b681b7b8">
            18 § Anmälan om interpellationer
          </note>
          <note n="5746882d">
            Anmäldes att följande interpellationer framställts
          </note>
          <note n="8b2715bf">
            den 12 maj
          </note>
          <note n="d267d459">
            Inger Lundberg
          </note>
          <note n="bc3bc0cb">
            Rigmor Stenmark
          </note>
          <note n="0502acd4">
            Interpellationerna redovisas i bilaga som fogats till riksdagens
            snabbprotokoll tisdagen den 18 maj.
          </note>
          <note n="240fbb9c">
            19 § Anmälan om frågor för skriftliga svar
          </note>
          <note n="80225ab9">
            Anmäldes att följande frågor för skriftliga svar framställts
          </note>
          <note n="8b2715bf">
            den 12 maj
          </note>
          <note n="63ffde01">
            Anne Marie Brodén
          </note>
          <note n="3326a3ce">
            Annica Jonsson
          </note>
          <note n="3326a3ce">
            Annica Jonsson
          </note>
          <note n="cebda403">
            Frågorna redovisas i bilaga som fogats till riksdagens snabbprotokoll
            tisdagen den 18 maj.
          </note>
          <note n="221dfa75">
            20 § Anmälan om skriftliga svar på frågor
          </note>
          <note n="ba28997b">
            Anmäldes att skriftliga svar på följande frågor inkommit
          </note>
          <note n="8b2715bf">
            den 12 maj
          </note>
          <note n="57d0cf45">
            Annika Qarlsson
          </note>
          <note n="acb3f4f1">
            Fredrik Olovsson
          </note>
          <note n="785dd851">
            Anna Grönlund Krantz
          </note>
          <note n="84b76043">
            Mona Jönsson
          </note>
          <note n="4aaa0a0b">
            Carina Hägg
          </note>
          <note n="fcb04ebd">
            Sven Bergström
          </note>
          <note n="f0797896">
            Christer Winbäck
          </note>
          <note n="979ca2c6">
            )
          </note>
          <note n="de4a4b30">
            Cecilia Wikström
          </note>
          <note n="972a5e92">
            Birgitta Ahlqvist
          </note>
          <note n="f8d7814e">
            Louise Malmström
          </note>
          <note n="140acfdb">
            Kenneth Lantz
          </note>
          <note n="527e4ffb">
            Owe Hellberg
          </note>
          <note n="74d63e8d">
            Svaren redovisas i bilaga som fogats till riksdagens snabbprotokoll
            tisdagen den 18 maj.
          </note>
          <note n="1157f350">
            21 § Kammaren åtskildes kl. 20.20.
          </note>
          <note n="7aedcb71">
            Förhandlingarna leddes
          </note>
          <note n="07bb3ea1">
            /Monica Gustafson
          </note>
        </div>
      </body>
    </text>
  </TEI>
</teiCorpus>
