<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--71</head>
          <docDate when="2003-02-18">2003-02-18</docDate>
        </div>
      </front>
      <body>
        <div>
          <note n="c6f91ac9">
            ﻿
          </note>
          <note n="d88d0082">
            Riksdagens protokoll
          </note>
          <note n="ab7dc2fa">
            2003/04:71
          </note>
          <note type="date" n="74decc59">
            Onsdagen den 18 februari
          </note>
          <note n="eb15358c">
            Kl. 09:00 - 18:12
          </note>
          <note n="68fa8108">
            1 § Aktuell debatt: Migrationspolitiken
          </note>
          <note type="speaker" n="0808dcf9">
            Anf. 1 LARS LEIJONBORG (fp):
          </note>
          <u who="lars_leijonborg_6e9b34" xml:id="i-ec07e79262fdd91d-0" n="703de0c2">
            <seg n="df92260f">
              Herr talman! Alltfler ställer frågan: Vad håller Socialdemokraterna
              på med i migrationspolitiken? Varför lägger man till exempel fram
              en proposition om asylpolitiken så utformad att alla andra partier
              kommer att rösta emot den i befintligt skick? Varför sviker man
              sina utfästelser till de nya EU-länderna när det gäller att de
              som vill komma hit och jobba ska ha rätt att göra det? Och varför
              inträffar det gång på gång, trots den mycket utdragna asylprocessen,
              att man kommer fram till fel beslut, alltså kastar ut människor
              från landet som med en rimlig och human tolkning av lagarna borde
              fått stanna? Varför har man inte under de år man haft på sig gjort
              någonting åt de problem man förutser med EU:s fria rörlighet?
              Och varför står man fortfarande, när bara två och en halv månader
              återstår till den 1 maj, helt handfallna? Varför talar man om
              att stänga Malmö för nya invandrare?
            </seg>
            <seg n="4974d96b">
              Det spekuleras om motiven. Själv tror jag inte att svensk socialdemokrati
              har blivit främlingsfientlig. Jag tror att alla de här frågorna
              och de här problemen som tornar upp sig kokar ned till en gemensam
              förklaring: misslyckandet i integrationspolitiken.
            </seg>
            <seg n="5af09941">
              Om de nya svenskarna kom i jobb i stället för att fastna i bidragsberoende
              skulle alla de här problemen vara mycket lättare att hantera.
              Det är integrationsmisslyckandet som tvingar fram de panikåtgärder
              vi nu ser.
            </seg>
            <seg n="08095efe">
              Frågorna är många. Svaren har hittills varit få. Jag hoppas att
              den här debatten kommer att räta ut några av frågetecknen.
            </seg>
          </u>
          <note type="speaker" n="7aee638a">
            Anf. 2 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-608ae3fca675f119-0" n="28da858c">
            <seg n="1c443570">
              Herr talman! Först och främst vill jag tacka Lars Leijonborg
              och Folkpartiet för att de har tagit initiativ till den här debatten,
              så att vi får möjlighet att diskutera aktuella asyl- och migrationsfrågor
              som nu står på dagordningen.
            </seg>
            <seg n="7ae0de6f">
              Det är viktigt att komma ihåg att grunderna för asyl- och migrationspolitiken
              är någonting som regering och riksdag gemensamt slagit fast.
            </seg>
            <seg n="b8c6aef6">
              Den viktigaste uppgiften för migrationspolitiken är att värna
              asylrätten. Det är en mänsklig rättighet att söka asyl. Det är
              också en mänsklig rättighet att få asyl om man är förföljd. Det
              följer av FN:s deklaration om de mänskliga rättigheterna och av
              flyktingkonventionen. Att ha möjlighet att söka asyl och få asyl
              är alltså inte en fråga om en mer eller mindre generös flyktingpolitik,
              utan det är en fråga om rättigheter. Människor som flyr undan
              förföljelse ska ha rätt till en fristad här.
            </seg>
            <seg n="02d549f1">
              Men det räcker inte med lagstiftning, utan asylrätten måste bäras
              upp av en fungerande asylprocess som väldigt kort innebär att
              den som kommer till vårt land som asylsökande ska få ett bra mottagande.
              Man ska få sin sak prövad på ett rättssäkert sätt, och man ska
              få ett tydligt besked inom rimlig tid. De som saknar asylskäl
              ska återvända till sina hemländer. Detta är grunden.
            </seg>
            <seg n="f5a61562">
              Frågan är om rätten till asyl är hotad i dag. Jag menar att den
              är det just därför att vi har problem i asylprocessen i dag. Och
              det är problem som vi gemensamt måste lösa.
            </seg>
            <seg n="de7147c4">
              Vi ser till exempel hur internationella brottssyndikat som, vid
              sidan av narkotikahandel och vapensmuggling, tjänar stora pengar
              på att smuggla människor. Det är utsatta människor som luras att
              sälja allt de äger och har för att kunna köpa smugglarens biljett
              till ett annat land.
            </seg>
            <seg n="675356fe">
              Ett annat problem är att närmare 90 % av de som söker asyl saknar
              pass och andra resehandlingar. Den här ökande dokumentlösheten
              är på sikt ett hot mot asylrätten. Det är också någonting som
              djupt oroar FN:s flyktingkommissarie.
            </seg>
            <seg n="2f9d61d4">
              Ytterligare ett hot mot asylrätten är otydligheten och de orimligt
              långa handläggningstiderna i vår asylprocess. I dag kan en asylsökande
              lämna in hur många nya ansökningar som helst efter ett överklagande
              och ett slutligt avslagsbeslut. Det leder till att människor blir
              kvar i landet år ut och år in, eftersom möjligheten att lämna
              in nya ansökningar i sig invaggar människor i falska förhoppningar
              om att man kanske till sist ändå får ett positivt beslut. Så ser
              verkligheten ut.
            </seg>
            <seg n="3e5e522c">
              När asylprocessen inte fungerar äventyras asylrätten. Därför
              har regeringen lagt ett antal förslag på riksdagens bord, förslag
              som syftar till att förbättra och effektivisera asylprocessen.
            </seg>
            <seg n="a496dd3d">
              Vi vidtar åtgärder mot dokumentlösheten. Vem man är och varifrån
              man kommer är de viktigaste frågorna att få svar på i en asylutredning.
              Att närmare 90 % saknar handlingar slår knut på hela systemet.
              Därför måste åtgärder vidtas.
            </seg>
            <seg n="fab89527">
              Vi föreslår att straffen för människosmuggling höjs. Handeln
              med människor är i dag den mest lönsamma och minst riskabla delen
              av den organiserade brottslighetens verksamhet, därför att straffsatserna
              är betydligt lägre än för motsvarande brott. Därför föreslår vi
              att straffsatserna höjs.
            </seg>
            <seg n="c9412ba9">
              Vi föreslår också att möjligheten till ny ansökan avskaffas.
              Möjligheten för asylsökande att lämna in hur många nya ansökningar
              som helst står, enligt min mening, för en missriktad humanism
              som i själva verket leder till en mycket inhuman behandling av
              människor.
            </seg>
            <seg n="9686c91c">
              Herr talman! Samtidigt som vi gör allt detta måste vi också förbättra
              och reformera asylprocessen så att den blir mer öppen och så att
              människor känner att deras skäl har beaktats. I dag finns det
              en misstro mot hela systemet därför att människor ibland inte
              riktigt förstår vad besluten grundar sig på. Därför har regeringen
              vidtagit en rad åtgärder för att förbättra och öka rättssäkerheten
              i asylprocessen.
            </seg>
            <seg n="03dad5ca">
              För det första ska asylutredningarna förbättras så att ombuden
              kommer in tidigare i processen. Närvaron av beslutsfattare vid
              den muntliga handläggningen ska öka.
            </seg>
            <seg n="48418995">
              För det andra ska utredningarna av barns egna asylskäl förbättras.
              Migrationsverket ska se till att barn kommer till tals och att
              deras utsagor och situation redovisas i ärendet.
            </seg>
            <seg n="740df77f">
              För det tredje ska den landinformation som myndigheterna baserar
              sina bedömningar på göras allmänt tillgänglig.
            </seg>
            <seg n="6571a017">
              För det fjärde ska kvaliteten på tolkar och översättare säkerställas.
              Migrationsverket ska utveckla kontrollsystem, och den interna
              utbildningen ska förbättras.
            </seg>
            <seg n="bb7341e6">
              Slutligen ska Utlänningsnämnden läggas ned. En ny instans- och
              processordning ska ta dess plats. Det har alla riksdagens partier
              kommit överens om. Det återstår en rad problem att lösa här. Regeringen
              avser att återkomma till riksdagen med en reform av asylprocessens
              andra instans.
            </seg>
            <seg n="685cdda4">
              Ytterligare ett reformområde handlar om mottagandet av asylsökande.
              Här vill jag särskilt nämna arbetet med att förbättra mottagandet
              av de ensamkommande asylsökande barnen. Deras asylansökningar
              ska behandlas inom högst tre månader. Dit har vi ännu inte nått,
              men dit måste vi nå.
            </seg>
            <seg n="344347ba">
              Vi ser också över stödet till kommunerna, för det är i kommunerna
              som flyktingmottagandet får sitt egentliga innehåll. Det är kommunerna
              som erbjuder de asylsökande bostäder, hälsoundersökningar, praktikplatser,
              aktiviteter och skola för barnen. Det är några kommuner som har
              tagit ett mycket stort ansvar. Det är Södertälje, Malmö, Hultsfred
              och Göteborg för att nämna några. Regeringen har beslutat att
              se över de ersättningar som ges till kommunerna bland annat gällande
              asylsökande barns skolgång.
            </seg>
            <seg n="b0ebcbe1">
              Slutligen, vad gäller mottagandet av asylsökande, vet vi att
              systemet med eget boende har skapat problem för de asylsökande
              själva och deras barn men också för flyktingmottagandet i kommunerna
              och för Migrationsverkets möjligheter att planera asylutredningar
              och beslut. Det finns anledning att se över systemet med eget
              boende för asylsökande.
            </seg>
            <seg n="da848c30">
              Herr talman! Invandring är mer än flyktingpolitik. Globaliseringen
              innebär inte bara snabba kapitalflöden och teknikutveckling utan
              också att människor rör sig mer över gränserna. 175 miljoner människor
              lever i dag i ett annat land än det de föddes i. Ungefär 20 miljoner
              av dem är flyktingar. Resten, alltså 155 miljoner, ger sig ut
              i världen av andra skäl. Det kan vara för att studera, arbeta
              eller bilda familj. I dag finns det inget internationellt fungerande
              regelverk för dessa drygt 155 miljoner migranter som inte är asylsökande.
              Därför har bland annat Sverige tagit initiativ till en internationell
              kommission om migration som till exempel ska lägga fram förslag
              för att stärka migrerande arbetares rättigheter.
            </seg>
            <seg n="f28d18f1">
              Utvidgningen av EU kommer att öka arbetskraftsinvandringen till
              Sverige. Därför måste vi försäkra oss om att de som väljer att
              komma hit för att arbeta kan göra det med avtalsenlig lön och
              under anständiga villkor. För att åstadkomma detta och göra integrationen
              av de nya medlemsstaterna smidig gör regeringen bedömningen att
              vi i likhet med de flesta andra nuvarande EU-stater behöver en
              infasningsperiod. Framtiden kommer dock att kräva mer, inte mindre,
              öppenhet och rörlighet över gränserna. Därför kommer regeringen
              att tillsätta en utredning som har till uppgift att kartlägga
              det framtida behovet av arbetskraft och hur vi ska möta detta.
            </seg>
            <seg n="06c74ab2">
              Så formar vi en modern migrationspolitik.
            </seg>
          </u>
          <note type="speaker" n="639c949c">
            Anf. 3 LARS LEIJONBORG (fp):
          </note>
          <u who="lars_leijonborg_6e9b34" xml:id="i-ec07e79262fdd91d-1" n="703de0c2">
            <seg n="c1beb6cc">
              Herr talman! Statsrådet talar engagerat om en reformering av
              asylprocessen. Men sanningen är ju att misstroendet mot regeringens
              asylpolitik är så djupt att riksdagens majoritet hotar med att
              avslå den del som man nu har gått till riksdagen med beroende
              på att vi hittills har sett mycket lite av den reformvilja som
              statsrådet här talar om.
            </seg>
            <seg n="2e6133c3">
              Det handlar om oförmågan att skapa en tidsmässig koppling mellan
              ett avskaffande av det här systemet, som givit ett missbruk av
              nya ansökningar, och en nedläggning av Utlänningsnämnden. Det
              är just den oförmågan att skapa en tidsmässig samordning som har
              gjort att reformprocessen har gått i stå. Det är min mycket stora
              förhoppning att vi under riksdagsbehandlingen ska förmå ta oss
              ur den låsning som har skapats.
            </seg>
            <seg n="f13f9839">
              Tragedierna i den nuvarande asylprocessen är väldigt många. Människor
              gör självmordsförsök. En del lyckas tyvärr. Ännu fler människor
              kommer in i djupa psykoser för att de vecka efter vecka, månad
              efter månad, år efter år tvingas vänta på ett livsavgörande beslut.
              Även de som till sist får stanna har i många fall förstörts under
              processen. Det som förtryckande diktaturregimer inte lyckats med
              förmår ibland den svenska asylbyråkratin, nämligen att krossa
              människor. Där måste vi få en förändring, och det är en stor utmaning
              för riksdag och regering att nu verkligen komma till ett samlat
              beslut om en reformerad asylprocess.
            </seg>
            <seg n="c68da65a">
              Häromdagen kom det siffror från OECD om integrationen i OECD-länderna.
              Sverige kom allra sist på en lista över hur man har lyckats med
              integrationen. Vad beror det på? Jag menar att det beror på att
              vi här i landet har haft en politik som i mycket hög grad har
              styrts av LO. Skatter, lagar och regler har utformats för dem
              som redan har arbete. Murarna för dem som vill ta sig in på den
              svenska arbetsmarknaden har blivit mycket höga.
            </seg>
            <seg n="79236e8b">
              I går kom det en ny utredning från LO som verkligen i blixtbelysning
              säger vad det handlar om. Avskaffa låglönejobben stod det i rubriken
              i en tidning om den där rapporten. Jag tror inte att man kan göra
              det. Vår politik är fler höglönejobb och fler låglönejobb. LO:s
              politik är fler höglönejobb och inga låglönejobb. Vår politik
              är fler jobb över huvud taget. Den arbetsmarknad som man ser framför
              sig i LO:s utredning är ju en arbetsmarknad för bara de högproduktiva,
              där de som inte förmår klara de mest krävande och kvalificerade
              jobben är dömda till utanförskap. Jag tror att det skapar ett
              mycket hårt samhälle, ett samhälle med mycket djupare klyftor
              än dem vi redan har.
            </seg>
            <seg n="d08c067f">
              Vi vill se ett samhälle där alla har någonting att bidra med.
              För alla kan inte leva på bidrag. Det är ett sådant samhälle vi
              nu är på väg mot, där fler och fler tvingas leva på bidrag. Det
              är det här klimatet, det här samhället som människor ser, som
              skapar ett politiskt tryck på regeringen att genomföra de panikåtgärder
              som man nu gör. Det kan vara att stänga Malmö, att vägra ta det
              samlade greppet på asylpolitiken eller att skicka beskedet till
              de nya medlemsländerna i EU att vi inte kan ta emot deras arbetskraft,
              inte kan ta emot dem som vill komma och jobba.
            </seg>
            <seg n="189add4a">
              Det här är väldigt konstigt, för Sverige behöver ju människor
              som jobbar. Jag tycker att principen skulle vara väldigt enkel:
              Ja till flyktingar. Ja till arbetskraft. Nej till dem som vi leva
              på våra bidrag. Nej till dem som vill komma hit och begå brott.
              Om vi höll oss till den enkla principen skulle det här bli mycket
              lättare.
            </seg>
            <seg n="a98ce1d0">
              Tjeckiens regering meddelade i förrgår att den tänker dra Sverige
              inför EG-domstolen för löftesbrott. Vi har lovat att vi ska stå
              för EU:s fria rörlighet. Nu kommer vi att gå ifrån det löftet.
            </seg>
            <seg n="f32ea252">
              Jag måste ställa frågan: Varför har månader och år fått gå utan
              att man har tagit itu med de problem som man nu säger sig se med
              EU:s fria rörlighet? Varför har man till exempel inte gjort någonting
              för att ändra EU:s så kallade tiotimmarsregel? Ett utskott i EU-parlamentet
              ska rösta om den i morgon. Det är fortfarande oklart hur de svenska
              socialdemokraterna kommer att rösta.
            </seg>
            <seg n="d9ec3c28">
              Invandring är inte ett problem. Invandring kan vara en stor möjlighet.
              Men Socialdemokraternas politik har gjort det här till ett problem,
              och det är det problemet vi nu måste lösa.
            </seg>
          </u>
          <note type="speaker" n="d4537a64">
            Anf. 4 Förste vice talman PER WESTERBERG (m):
          </note>
          <u who="per_westerberg_9ab354" xml:id="i-2be52077e3cf01e0-0" n="b2a94c4e">
            <seg n="d9529fdf">
              Herr talman! Citatet Vägen till helvetet är stenlagd med goda
              föresatser kommer från en engelsk författare på 1700-talet. Det
              kunde lika gärna beskriva den svenska invandrings- och integrationspolitiken.
            </seg>
            <seg n="15bd9a9d">
              Tesen stämmer väl. Av humanism, välvilja och snällhet har det
              blivit en grym, ofta långsam och bitvis godtycklig asylprocess.
              Av integrationen har blivit bidragsberoende långtidsarbetslöshet,
              segregation och utanförskap. Av öppenhetens och toleransens samhälle
              har skapats spänningar, oförstående och motsättningar bland människor.
            </seg>
            <seg n="e4433aa5">
              Vi har misslyckats med den svenska invandrings- och integrationspolitiken.
              Jag vågar säga att alla vi som sitter här i dag i större eller
              mindre utsträckning har del av ansvaret för detta. Självfallet
              faller det stora ansvaret på den sittande regeringen som har suttit
              vid makten i tio år.
            </seg>
            <seg n="3df572da">
              Jag vågar också säga att vi egentligen inte har någon riktigt
              regeringsduglig regering på detta område. Det saknas majoritet
              för de förslag som läggs. Förslagen blir lösryckta, ofta dåligt
              underbyggda och kanske framför allt sämre förankrade här bland
              kammarens ledamöter och därmed svåra att genomföra.
            </seg>
            <seg n="b508b701">
              Vi upplever en obstruktion från Socialdemokraterna i regeringsställning
              att ta fram det som riksdagen har beslutat om en ny mer rättssäker
              asylprocess. Vi upplever också en obstruktion från Socialdemokraterna
              att efterleva riksdagens begäran om ett förslag och en utredning
              om en mer ordnad arbetskraftsinvandring till Sverige.
            </seg>
            <seg n="5f952ca5">
              Socialdemokraterna verkar vända kappan efter vinden och aviserar
              nya mer eller mindre diskriminerande regler för invånarnas rörlighet
              i en del av de nya medlemsstaterna i EU. Där inbegrips bland annat
              våra närmaste grannländer Estland, Lettland, Litauen och Polen.
            </seg>
            <seg n="7470bee4">
              Man sviker därmed stödet för Östeuropas integration i Västeuropa.
              Vi ska komma ihåg att arbetskraftsinvandringen har en historia
              i Sverige. En arbetskraftsinvandring med valloner, med brittisk
              ingenjörskonst, med många invandrade yrkesmän från när och fjärran
              med kompetens och erfarenhet har bidragit utomordentligt starkt
              till byggandet av det svenska välfärdssamhället.
            </seg>
            <seg n="2725fa19">
              Det är egentligen med de senaste årens misslyckanden som problemen
              har skapats. Våra invandrare har blivit västvärldens sämst integrerade
              i samhället. Dessutom har de den relativt sett högsta arbetslöshetsgraden
              bland invandrare i västvärldens länder.
            </seg>
            <seg n="b1aa0166">
              Det visar att vi har stora ekonomiska belastningar i samhället
              när många människor inte kan komma i arbete tillräckligt tidigt.
              Det handlar om något som även hotar ekonomin allt enligt en OECD-studie
              som även Lars Leijonborg hänvisade till och som publicerades nyligen.
            </seg>
            <seg n="4c6494a7">
              Det är inte människorna det är fel på utan politiken. Välståndet
              skapas genom arbete och företagande. Genom att avskaffa onödiga
              regleringar och genom att öppna gränser kan man skapa möjlighet
              till handel och utbyte som i sin tur lägger grunden för tillväxt
              och välstånd.
            </seg>
            <seg n="b7faccf9">
              Det är viktigt att slå vakt om rätten för medborgarna i EU-kretsen
              att bosätta sig och arbeta var de vill.
            </seg>
            <seg n="eb06f65a">
              Statsministern, som aldrig lyckats upptäcka bidragsfusk här hemma
              i Sverige, vädrar nu hjärnspöken när det gäller förmodade drivkrafter
              hos människor med annan nationalitet än svensk. Hans ordval om
              social turism är kanske det öppnaste uttryck för en flört med
              främlingsfientliga intressen som gjorts av en ledande politiker
              i Sverige.
            </seg>
            <seg n="88acaa8d">
              Vi moderater har som utgångspunkt för vår syn på invandring och
              integration att vi säger ja till en ordnad invandring till arbete
              och företagande med egen försörjning. Vi säger ja till en snabb,
              human och rättssäker asylprocess. Det bör gå fort att få fram
              den. Det bör gå snabbt att pröva asylen för att den ska bli human
              och rättssäker.
            </seg>
            <seg n="82e40f2a">
              Vi säger nej till bidragsinvandring. Vi säger nej till missbruk
              av bidragssystem oavsett nationalitet, vare sig man är svensk
              eller invandrare till Sverige.
            </seg>
          </u>
          <note type="speaker" n="6f1608aa">
            Anf. 5 SVEN BRUS (kd):
          </note>
          <u who="sven_brus_b4c1bc" xml:id="i-507b5364ec53cc08-0" n="e6c47772">
            <seg n="5087485a">
              Herr talman! Vem vill inte reformera asylprocessen? Vi kristdemokrater
              vill det definitivt. Frågan är hur och i vilken ordning. Regeringen
              ger just nu sken av hög ambitionsnivå på migrationspolitikens
              område.
            </seg>
            <seg n="53aa6a52">
              Propositionerna till riksdagen duggar tätt. Bakom förslagen döljer
              sig en brist på fokusering av problem och åtgärder, till och med
              brist på respekt för riksdagen.
            </seg>
            <seg n="1d76c249">
              Regeringen lappar och lagar på en trasig politik och förslagen
              kommer i fel ordning. Rättare sagt: Det viktigaste förslaget ser
              inte ut att komma alls.
            </seg>
            <seg n="62ae4ddd">
              När det gäller en ny instans- och processordning svävar regeringen
              fortsatt på målet. För ett par veckor sedan frågade jag statsrådet
              Barbro Holmberg om hon kunde ange datum för Utlänningsnämndens
              sista beslut. Svaret blev: Nej, det går inte att ange.
            </seg>
            <seg n="d471c0a7">
              Vidare tillstod statsrådet uppriktigt att den utlovade organisationskommittén
              för övergång till en ny instans- och processordning inte ens är
              tillsatt. Detta fem år efter ett enigt utredningsförslag och tre
              år efter ett lika enigt riksdagsbeslut. Har verkligen det ansvariga
              statsrådet inte ens en idé om tidsplanen?
            </seg>
            <seg n="25b5cd60">
              Barbro Holmberg säger i dag att regeringen avser att återkomma
              med ett förslag. När?
            </seg>
            <seg n="fe6f17a6">
              Lagrådets kritik har föranlett en utredning kring de så kallade
              humanitära skälen i utlänningslagen och nu pågår det arbetet,
              låt vara efter en förhalning även av detta. Men vad har regeringen
              gjort ytterligare? Tydligen mycket lite.
            </seg>
            <seg n="6afbe633">
              Nu duggar i stället halvmesyrerna tätt. Det är förslag som inte
              löser grundproblemet i svensk migrationspolitik och förslag som
              avvisas av instanser med kunskap och engagemang på området. Förslaget
              om stopp för ny ansökan avvisas av JO, Advokatsamfundet, RFSL,
              FARR, Röda Korset, Amnesty, Caritas, Sveriges Kristna Råd med
              flera. Vilka lyssnar regeringen egentligen på?
            </seg>
            <seg n="4c0c407d">
              Barnombudsmannen varnar för en nedsättning av dagersättningen
              till barnfamiljer. SAS vill inte ta på sig myndighetsansvar som
              asylprövare vid flygplatsernas incheckningsdiskar.
            </seg>
            <seg n="947ec152">
              Det är svårt att hitta stöd för något enda av regeringens förslag.
              Flera remissinstanser efterlyser, precis som vi i riksdagen, det
              viktiga förslaget om en ny instans- och processordning.
            </seg>
            <seg n="2d83518a">
              Herr talman! FN:s barnkonvention har ratificerats av Sverige.
              I portalparagrafen sägs att man i alla beslut ska beakta barnets
              bästa. I den lagöversyn vi nu gör måste de humanitära skälen i
              alla ärenden där barn förekommer ges en särskild tyngd.
            </seg>
            <seg n="d9e4fd9a">
              Barn måste höras om sina egna skyddsskäl och de ska självklart
              tas på stort allvar. För barn och barnfamiljer måste ribban sänkas
              vid tillståndsprövningen. Det finns en berättigad upprördhet i
              dag över inhumana beslut och verkställigheter, inte minst när
              dessa drabbar oskyldiga barn.
            </seg>
            <seg n="969afcb0">
              Det finns ytterst få undantagsfall där det är bra för barnet
              att skiljas från sina föräldrar. Familjesplittring förekommer
              trots detta alltför ofta och det är oacceptabelt menar vi kristdemokrater.
              Hanteringen av de ensamkommande barnens utsatta situation har
              efter åratals manglande i olika instanser ännu inte fått en rimlig
              lösning.
            </seg>
            <seg n="dc5acf71">
              Herr talman! I maj 2001 för tre år sedan ville regeringen framställa
              Sverige som det land som värnar öppna gränser och ett solidariskt
              Europa. Sverige avstod då från möjligheten att införa övergångsregler
              i samband med EU-utvidgningen. Ett föredöme för andra, tyckte
              flera av kandidatländerna då. Nu kan man undra vad detta föredöme
              var värt i ljuset av regeringens kovändning. Nu talas inte längre
              om solidaritet och öppenhet. Nu talas det om social välfärdsturism
              och skydd mot missbruk, i varje fall från vissa människors sida.
              Nu gäller det att stoppa bidragssnyltarna.
            </seg>
            <seg n="7e03929a">
              Vad har fått regeringen att ändra uppfattning sedan 2001? Är
              det frustrerade kommunpolitiker som vill ha skärpta regler som
              skulle råda bot på den verklighet som man ser där hemma, verkligheten
              att så många sitter fast i ett mångårigt bidragsberoende?
            </seg>
            <seg n="4e0ae7f4">
              Enligt Integrationsverkets rapport för 2002 är 21 % av de utlandsfödda
              beroende av socialbidrag år efter år. Det är då inte underligt
              att lokala politiker slår larm om en misslyckad politik. Men lösningen
              ligger inte i att fälla gränsbommar. Här krävs det först ett reformerat
              mottagande och sedan en integrationspolitik som öppnar arbetsmarknaden
              och hela samhället för nya svenskar. Dessa människor är inte ett
              hot mot vår välfärd utan en förutsättning för den. Vi behöver
              ny arbetskraft för att klara dagens och inte minst morgondagens
              välfärd och trygghet. Om detta har en riksdagsmajoritet begärt
              en utredning. Även den är dragen i den så kallade långbänken.
            </seg>
            <seg n="0ba35667">
              Nu tänker regeringen avge en skrivelse till riksdagen kring sin
              kovändning om övergångsregler. Den får vi visserligen anledning
              att debattera men inte besluta om. Det som vi snarast förväntar
              oss är att regeringen tar initiativ till den översyn av hela socialbidragssystemet
              som till och med statsministern här i kammaren förra hösten kunde
              se ett behov av. Kanske Barbro Holmberg kan påminna statsministern
              om den frågan.
            </seg>
          </u>
          <note type="speaker" n="07258e2c">
            Anf. 6 KALLE LARSSON (v):
          </note>
          <u who="kalle_larsson_517fba" xml:id="i-f9491856c87b746a-0" n="11662027">
            <seg n="2f794443">
              Herr talman! Sällan har väl uttrycket att tala i tungor så väl
              passat in som i dag. Om man lyssnar på vad migrationsministern
              här presenterar är det en fager framställan. Men själva problemformuleringen
              bakom tycks vara att det största hotet mot asylprocessen i dag
              är de asylsökande själva. Och den bilden delas nog trots allt
              av rätt få i den här salen. Det konststycket kan väl möjligen
              slås av Lars Leijonborg som tycks se LO som det största hotet
              mot i stort sett allting och drömmer sig bort till en annan kontinent,
              till ett av klassklyftor och etnisk segregation fullständigt sönderslitet
              amerikanskt samhälle.
            </seg>
            <seg n="ea554dbb">
              Vad vi alldeles nyss hörde Barbro Holmberg säga var att det är
              en mänsklig rättighet att få asyl om man är förföljd. Men det
              är bara på det sättet, Barbro Holmberg, att verkligheten i Sverige
              i dag talar ett helt annat språk. Låt mig ge ett exempel.
            </seg>
            <seg n="976b7597">
              En iransk kvinna som lämnat sin man tvingades som Migrationsverket
              självt uttryckte det att gå till andra män för att försörja sig.
              Hon dömdes till döden via stening, men först skulle hon piskas
              med 100 piskrapp. Trots att hon hade en kopia av domen med sig
              som hade översatts kräver Utlänningsnämnden att hon ska skaffa
              fram originalhandlingar. Man tycker alltså att hon ska åka tillbaka
              till Teheran, gå till revolutionsdomstolen som dömt henne till
              döden och begära att få originaldomen för att få en chans att
              få stanna i Sverige. Det är verklighetens flyktingpolitik.
            </seg>
            <seg n="03df79fd">
              Ett efter ett dimper nu förslagen från regeringen ned om att
              ytterligare försämra flyktingpolitiken och införa hårdare tag
              mot flyktingar, allt medan man med mycket stor fantasi och en
              frikostig räknedosa lyckas förhala Utlänningsnämndens nedläggning.
            </seg>
            <seg n="6015a685">
              Herr talman! På 90 sekunder förväntas resebolagens personal avgöra
              det som tar Migrationsverket flera år. Det är vad det utökade
              transportörsansvaret egentligen handlar om. Den researrangör som
              släpper igenom människor utan asylskäl drabbas av hårda ekonomiska
              sanktioner. Och det medför med största säkerhet att man kommer
              att införa rasprofilering av sina resenärer. Det måste vara ett
              svårslaget rekord i hyckleri och skenhelighet när regeringen vill
              genomföra regler som kommer att få rasistiska konsekvenser, samtidigt
              som den högstämt talar om kamp mot rasism, antisemitism och diskriminering.
              Med vilken rätt tar migrationsministern orden om human flyktingpolitik
              i sin mun?
            </seg>
            <seg n="5d25b415">
              Herr talman! Möjligheten till ny ansökan fungerar för närvarande
              som en helt oumbärlig säkerhetsventil. Och innan de svåra rättssäkerhetsbristerna
              i asylprocessen rättats till är det därför enligt vår mening otänkbart
              att ens överväga att inskränka den möjligheten.
            </seg>
            <seg n="fd892b27">
              Nej, Barbro Holmberg, det största problemet är inte att de asylsökande
              inte förstår beslutsunderlagen. Problemet är snarare att migrationsmyndigheterna
              konsekvent bryter mot utlänningslagen och mot internationella
              konventioner och vägrar att ge asyl till dem som har rätt till
              det, vilket syns bland annat i att bara 1,3 % av dem som söker
              asyl i Sverige får flyktingstatus enligt Genèvekonventionen. Jämför
              det med statistiken från andra länder och konstatera sedan att
              Sverige i dag inte uppfyller Genèvekonventionen.
            </seg>
            <seg n="5c269be1">
              Jag ska ta ett annat exempel. Sverige har faktiskt ett föga smickrande
              världsrekord i antalet fällningar för avvisningsbeslut i strid
              mot FN:s tortyrkonvention. Det handlar om att människor på flykt
              för sina liv nekas asyl efter långa väntetider, ibland bryter
              ihop och möjligen beviljas uppehållstillstånd av humanitära skäl.
              Med dagens undermåliga asylprocess skulle regeringens förslag
              i verkligheten innebära väsentligt fler verkställda avvisningar
              med helt oacceptabla konsekvenser som fullbordade självmord eller
              att fler människor sänds tillbaka till tortyr och förföljelse.
              Är Barbro Holmberg verkligen beredd att ta konsekvenserna av regeringens
              förslag? Det egna ungdomsförbundet formulerade det på följande
              sätt: Kan man verkligen lita på Folkpartiet?
            </seg>
            <seg n="0d4e32e9">
              Herr talman! Det är nu tio år sedan Ny demokrati lämnade Sveriges
              riksdag, saknat av mycket få. Men många av de idéer som partiet
              företrädde har dessvärre fått fotfäste i Regeringskansliet och
              genomförts av en riksdagsmajoritet. En stor kartläggning i tidningen
              Göteborgs-Posten visade redan 1997 följande:
            </seg>
            <seg n="0bafb88a">
              En sak är säker det har blivit svårare att komma in i Sverige.
              Och svenska riksdagen har i stort sett klubbat igenom hela ny
              demokratis flyktingprogram.
            </seg>
            <seg n="600ccc48">
              Därefter har ytterligare försämringar av humanitet och rättssäkerhet
              kommit slag i slag. Barbro Holmberg måste nu bestämma sig för
              vilken tunga hon tänker använda. Är det den som talar fagert och
              lovar en del, men som i verkligheten snarare visar på en allt
              hårdare flyktingpolitik? Barbro Holmberg och regeringen måste
              välja. Ska man fortsätta att genomföra Ny demokratis flyktingpolitik,
              eller ska man nu, som vi menar, bryta utvecklingen? Vår uppfattning
              står klar: Muren runt Fästning Europa och muren runt Sverige måste
              rivas.
            </seg>
          </u>
          <note type="speaker" n="895d71f0">
            Anf. 7 BIRGITTA CARLSSON (c):
          </note>
          <u who="birgitta_carlsson_996489" xml:id="i-943d401030104976-0" n="6f9d0598">
            <seg n="b3b559c7">
              Herr talman! Det är mycket som jag skulle vilja tala om i dag
              men som inte hinns med i en debatt som samtidigt är så viktig
              och så kort. Jag tror att det viktigaste är att bringa klarhet
              i var de olika partierna egentligen står efter de gymnastiska
              övningar som olika partier har ägnat sig åt under den senaste
              tiden.
            </seg>
            <seg n="73c46d41">
              Sverige är inte immunt mot rasism och främlingsfientlighet. Ändå
              har vi lyckats bevara ett stöd från en majoritet av medborgarna
              för en relativt generös flyktingpolitik. Det resultatet har vi
              uppnått genom att alla de etablerade partierna har bildat en gemensam
              front.
            </seg>
            <seg n="e2372357">
              Vi har tillsammans tillbakavisat lögnerna och fördomarna från
              extremister. Vi har tillsammans hävdat att den humanism som vi
              vill ska utmärka det svenska samhället inte kan stängas in bakom
              en hårdbevakad svensk eller europeisk gräns.
            </seg>
            <seg n="47bcb257">
              Sedan valrörelsen 2002 har den gemensamma fronten visat tecken
              på sprickor. Och dessa tecken har mångfaldigats under de senaste
              månadernas debatt.
            </seg>
            <seg n="a45e5fdc">
              Affischkampanjer från fackförbundet Byggnads med svartmuskiga
              gästarbetare har spelat på fördomen om att dom tar våra jobb.
              Vår högst uppsatta politiker har talat om social turism och därmed
              gett legitimitet åt fördomen att dom är ute efter att leva på
              bidrag.
            </seg>
            <seg n="04470883">
              Debatten om slöjförbud ger näring åt illusionen att vi kan ha
              ett mångkulturellt samhälle utan att det också kommer att märkas
              genom att människor väljer att leva på olika sätt.
            </seg>
            <seg n="9597c105">
              Herr talman! När Sveriges statsminister ger legitimitet åt uppfattningen
              att invandringen är ett stort problem och när andra partiers företrädare
              svajar mellan ståndpunkter och budskap från dag till annan, då
              lyssnar många medborgare.
            </seg>
            <seg n="38a11a00">
              De som är negativa till invandring kan plötsligt citera ledande
              politiker och samhällsdebattörer som stöd för sina grumliga åsikter.
              De som trott på oss politiker när vi med engagemang försvarat
              humanismen och försäkrat att invandringen huvudsakligen är positiv
              blir nu osäkra.
            </seg>
            <seg n="fc5ff5a5">
              Ett opinionsmässigt jordskred kan vara över oss fortare än vi
              anar. Medborgarnas uppslutning kring en solidarisk politik och
              ett öppet mångkulturellt samhälle kan snabbt försvagas.
            </seg>
            <seg n="6663bb45">
              Vi behöver bara se oss omkring. Se på Danmark! Där var det de
              etablerade partierna som öppnade Pandoras ask när de tog upp ungefär
              samma teman som vi nu hör från våra svenska ministrar. Där står
              man i dag med ett främlingsfientligt populistiskt Dansk folkeparti
              med en stark representation i Folketinget. Och regeringen, ledd
              av ett parti som kallar sig liberalt, för en politik som är sådan
              att man hör till de mest restriktiva och kontroversiella i Europa.
              Om vi i Sverige inte ska slå in på den vägen krävs det tydliga
              besked från dem som är otydliga.
            </seg>
            <seg n="568cd2cf">
              För Centerpartiets del kan jag känna tillfredsställelse över
              att vi har hållit en rak linje och har hållit humanismens fana
              högt.
            </seg>
            <seg n="f5f88017">
              Det gäller då frågan om medborgarna från de nya EU-länderna ska
              stängas ute i kylan. Där säger vi ett klart nej till diskriminerande
              övergångsregler. Oron för bidragsfusk är överdriven. Utsikterna
              att få ett tillskott till vår arbetsmarknad är en stor möjlighet
              inte ett hot. Vi har inte tvekat att kritisera byggnadsfackets
              smaklösa kampanj eller statsministerns lika smaklösa uttalanden.
            </seg>
            <seg n="dca2ad1e">
              Herr talman! Det gäller också frågan om hur asylsökande ska kunna
              få rättssäkerhet genom att Utlänningsnämnden läggs ned och ersätts
              med ett domstolsförfarande. Där har riksdagen sagt sitt! Nu handlar
              det om att få migrationsminister Barbro Holmberg att efterleva
              de beslut som fattats i Sveriges högsta beslutande församling,
              den folkvalda riksdagen.
            </seg>
            <seg n="5620c601">
              Regeringens förslag om att begränsa möjligheterna till förnyad
              prövning saknar inte skäl för sig. Men med en ny instansordning
              skulle denna begränsning automatiskt bli verklighet. Skillnaden
              är bara att vårt förslag skulle öka rättssäkerheten på ett sätt
              som gör fler möjligheter till omprövning onödigt. Enligt min uppfattning
              gör det parti som nu förhandlar med regeringen sig skyldigt till
              ett dubbelfel.
            </seg>
            <seg n="f5b6e906">
              För det första: Man riskerar att bli lurad på konfekten om regeringen
              inte håller sig till överenskommelsen.
            </seg>
            <seg n="900be77d">
              För det andra: Vad sänder det för signaler om riksdagens roll
              om man når en kompromiss? Ska vi behöva betala regeringen med
              eftergifter för att den ska verkställa av oss fattade beslut?
              Och hur ska en sådan kompromiss se ut? Vad är det Folkpartiet
              egentligen vill uppnå? Det förstår inte jag. Jag hoppas att Lars
              Leijonborg rätar ut de frågetecknen.
            </seg>
            <seg n="e094f496">
              Jag har föreslagit utskottet att avstyrka, ha ett slags bojkott
              av regeringens proposition inom det här området tills vi får trovärdiga
              försäkringar om att Utlänningsnämnden läggs ned. Vi kompromissar
              inte med regeringen om det som vi redan har beslutat, och vi sviker
              inte de asylsökandes rätt till en bra prövning. Om bara Folkpartiet
              bestämmer sig har vi kanske en majoritet som kan skriva lagen
              åt Barbro Holmberg.
            </seg>
            <seg n="ef3a06b5">
              Kanske kommer den här debatten att bli hågkommen som vändpunkten
              då Sverige följde det exempel som många andra länder har visat
              när vi trötta sänkte humanismens fana. I så fall tvår jag så att
              säga mina och Centerpartiets händer.
            </seg>
            <seg n="a2ef098d">
              Vi har varnat för vart vi är på väg och har försökt skapa riksdagsmajoriteter
              för en fortsatt svensk solidaritet, för ett fortsatt öppet Sverige.
              Men det behöver inte bli så. Vi som sitter här, den folkvalda
              församlingen, har alla möjligheter att välja. Det är trots allt
              vi som bestämmer inte byggnadsfacket och inte heller migrationsminister
              Barbro Holmberg!
            </seg>
          </u>
          <note type="speaker" n="bf5ee46b">
            Anf. 8 MARIA WETTERSTRAND (mp):
          </note>
          <u who="maria_wetterstrand_ef7a7b" xml:id="i-1eb55b881b6db308-0" n="780376d7">
            <seg n="a908cab1">
              Herr talman! 50 miljoner människor är på flykt i världen i dag
              de flesta av dem i fattiga länder.
            </seg>
            <seg n="14534046">
              Skälen till att människor flyr kan se olika ut. Men oftast handlar
              det om väpnade konflikter som har resulterat i kränkningar av
              mänskliga rättigheter riktade mot vissa minoritetsgrupper eller
              mot stora delar av befolkningen i ett land.
            </seg>
            <seg n="a13a28d2">
              Det kan också handla om tortyr, om förföljelse på grund av religion
              eller etnisk tillhörighet, om trakasserier, om diskriminering
              eller om hot om dödsstraff i ett land där staten står på förövarnas
              sida snarare än hjälper de utsatta människorna.
            </seg>
            <seg n="ca130a87">
              I vissa länder är det förenat med dödsstraff att vara homosexuell.
              I Sverige ges homosexuella från sådana länder uppehållstillstånd
              bara om de har framträtt i medier med sin homosexualitet. Det
              är nämligen först då som man anser att det existerar ett sådant
              hot.
            </seg>
            <seg n="9b5fa809">
              I många länder ser myndigheterna mellan fingrarna när kvinnor
              förföljs och mördas på grund av påstådd otrohet efter att ha blivit
              våldtagna. Jag tror att vi knappt kan föreställa oss den maktlöshet
              som en kvinna i en sådan situation känner. Hon vet ju att hon
              lever i total rättslöshet, att ingen kommer att hjälpa henne och
              att det inte är någon idé att vända sig till polis eller åklagare
              eftersom det inte finns någon hjälp att få.
            </seg>
            <seg n="2ea892d4">
              Trots att det sedan år 1997 finns en lag i Sverige om att vi
              ska ge skydd till den som riskerar förföljelse på grund av sitt
              kön nekas i dag kvinnor rätten till asyl detta alltså trots att
              de kan komma att mördas om de sänds tillbaka.
            </seg>
            <seg n="b242f07f">
              Sverige har förbundit sig att ge dessa människor skydd. Det är
              vårt ansvar som ett av världens rikaste länder, och det är vårt
              ansvar som medmänniskor i en icke perfekt värld.
            </seg>
            <seg n="ad364308">
              För att kunna ta det ansvaret krävs först och främst att människor
              verkligen har möjlighet att komma hit och söka asyl. I dag tycks
              politiker i både Sverige och EU mest ägna sin tankeverksamhet
              åt att hindra asylsökande att komma hit.
            </seg>
            <seg n="162d6f34">
              Visumregler och det så kallade transportörsansvaret tvingar skyddssökande
              flyktingar i händerna på hänsynslösa flyktingsmugglare. Flygbolaget
              SAS konstaterade härommånaden att de kommer att tvingas sköta
              invandringspolitiken åt myndigheterna eftersom de kan bötfällas
              om de låter en person resa in som inte har alla korrekta papper.
              Det är knappast en rättssäker situation för den som flyr att flygplatspersonalen
              ska avgöra hennes eller hans asylskäl.
            </seg>
            <seg n="710f16fd">
              Sverige borde arbeta för att flyktingar ska ha rätt att resa
              in i EU för att söka asyl och få sina individuella asylskäl prövade.
            </seg>
            <seg n="70271c39">
              Miljöpartiet anser, liksom till exempel Amnesty International
              gör, att den svenska flykting- och asylpolitiken har hårdnat under
              1990-talet. Det är egentligen inte vad som står i lagarna som
              är problemet, utan problemet är tillämpningen av lagarna. Amnestys
              bedömning är att den hårdnade flyktingpolitiken manifesterats
              genom till exempel en drastisk minskning av antalet asylsökande
              till följd av visumtvång och skärpt inresekontroll.
            </seg>
            <seg n="9da1df00">
              Det gäller då en restriktivare tolkning av begreppet flykting,
              en restriktivare tolkning av begreppet humanitära skäl, en hårdare
              praxis gällande säkra tredje länder länder där man anser att inget
              ont kan ske utan dit man alltid skickar tillbaka flyktingar utan
              att ens pröva deras individuella asylskäl bristande bedömningar
              av situationen i de länder varifrån asylsökande flyr och orimligt
              stränga krav på trovärdighetsbedömningar i asylärenden.
            </seg>
            <seg n="fb344a8f">
              Tyvärr är det här en utveckling som fortsätter. Regeringen har
              på senare tid lagt fram ett antal förslag som ett steg vidare
              i utvecklingen mot en mer restriktiv hållning. En ny asylansökan
              är i dag ibland den enda möjligheten att få sitt fall rättssäkert
              prövat.
            </seg>
            <seg n="0ab280ca">
              När det gäller den attitydförändring som har skett och som successivt
              sker tycker jag att det ser ut på följande sätt. Från att ha sett
              flyktingar och asylsökande som människor med svåra problem och
              i behov av hjälp går vi i stället över till att se dem som ett
              problem för oss. Den trenden måste vändas.
            </seg>
            <seg n="3203b882">
              Miljöpartiet anser att Sverige har ett ansvar för att skapa en
              rättssäker asylprocess och för att ge alla människor möjlighet
              att komma hit och söka asyl. Riksdagen har krävt en nedläggning
              av Utlänningsnämnden och ett införande av ett domstolsförfarande.
              Det är positivt att höra att regeringen till slut tänker genomföra
              det som riksdagen har bestämt, även om det kanske tycker jag är
              i senaste laget.
            </seg>
            <seg n="5ef9b085">
              Jag diskuterar också gärna frågorna om integration, om ett multikulturellt
              samhälle, om diskriminering och om de misslyckanden som vi här
              har. Personligen tror jag att antidiskrimineringslagstiftningen
              är den enskilt viktigaste åtgärden för att ge människor med utländsk
              bakgrund samma möjligheter att komma in på arbetsmarknaden.
            </seg>
            <seg n="8e81b2b1">
              Det här är oerhört viktiga frågor, men vi får inte glömma att
              grunden för allt detta är asylrätten.
            </seg>
            <seg n="5ee936a7">
              Snart är det EU-parlamentsval, i juni. För Miljöpartiet kommer
              det att vara en prioriterad fråga i EU-parlamentet, precis som
              det är en för oss här i Sveriges riksdag, att jobba för att man
              ska värna asylrätten och motarbeta alla EU:s murbyggen mot flyktingar
              och invandrare. Vi hoppas att alla svenska partier komma att stå
              med oss i den kampen.
            </seg>
          </u>
          <note type="speaker" n="48524ac4">
            Anf. 9 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-608ae3fca675f119-1" n="28da858c">
            <seg n="c4c7752d">
              Herr talman! Jag har inte hört ett enda argument mot regeringens
              förslag att ta bort möjlighet till ny ansökan, inte ett enda argument
              i sak. Däremot har det framförts en rad argument i form, nämligen
              att vi skulle ha gjort någonting annat i stället, att förslagen
              kommer i fel ordning eller att regeringen inte har stöd för sitt
              förslag. Men regeringen har stöd för förslaget. Regeringen har
              stöd från människor som arbetar inom barnpsykiatrin, av barnpsykologer
              och barnpsykiatrer. Det finns stöd från människor som arbetar
              inom hälso- och sjukvården och från människor som arbetar inom
              skolan. Det finns stöd från alla de människor som arbetar med
              att ta emot flyktingar. Det är de som ser de här problemen i praktiken.
              Det finns ett stöd för det här förslaget.
            </seg>
            <seg n="c471ae2d">
              Det sägs också att vi i stället borde ha lagt ned Utlänningsnämnden
              och att vi ska titta på frågan om ny ansökan. Jag skulle vilja
              ta tillfället i akt och tala lite grann om Utlänningsnämnden.
            </seg>
            <seg n="ed4d923a">
              Jag upprepar vad jag sade inledningsvis, nämligen att Utlänningsnämnden
              ska läggas ned. Det är någonting som vi alla politiska partier
              har kommit överens om. Därför lade regeringen fram ett sådant
              förslag i juni 2002. Det var ett förslag som avstyrktes av Lagrådet.
              Eftersom det avstyrktes av Lagrådet måste regeringen fortsätta
              att bereda frågan, vilket också samtliga partier, med ett undantag,
              var överens om att man skulle göra. Det är svaret på frågan varför
              det har dröjt.
            </seg>
            <seg n="fef73569">
              Frågan är: Hur ser läget ut i dag? Ja, regeringen arbetar helt
              utifrån riksdagens intentioner och beslut och utifrån Lagrådets
              yttranden. Lagrådet har framfört flera olika synpunkter. Dels
              sade man att utlänningslagen måste ses över för att kunna anpassas
              till ett domstolsförfarande. Därför har det tillsatts en parlamentarisk
              kommitté där alla riksdagens partier medverkar. Dels menade Lagrådet
              att man måste se över asylprocessens första instans eftersom det
              är där som grunden för rättssäkerheten finns.
            </seg>
            <seg n="5e3da6fa">
              Det arbetet har regeringen påbörjat. Jag nämnde inledningsvis
              vilka åtgärder som har vidtagits för att stärka asylprocessen,
              alltifrån att förbättra asylutredningarna till att göra landinformationen
              mera tillgänglig.
            </seg>
            <seg n="6ddea75c">
              Vidare var det så att NIPU, den utredning som låg till grund
              för förslaget om en ny instans- och processordning, inte hade
              utrett alla praktiska och kostnadsmässiga konsekvenser av reformen.
              Det arbetet sker nu inom Regeringskansliet bland annat med hjälp
              av Domstolsverket. Det är i det arbetet som vi ser en rad olika
              problem torna upp sig. Det är problem som vi måste hitta lösningar
              på. Det är problem som vi inte kan blunda för även om vi önskar
              att de inte fanns. Ett problem är att antalet asylsökande ser
              helt annorlunda ut i dag än vad det gjorde när utredningen lade
              fram sitt förslag. Det ser helt annorlunda ut i dag än vad det
              gjorde när riksdagen fattade sitt beslut 2001.
            </seg>
            <seg n="cf7f9ea0">
              Utredningen räknade med att reformen skulle kosta 25 miljoner.
              I dag ser vi att det handlar om 1 miljard i reformkostnader. Det
              behövs 100 nya domare, och dessa domare finns inte. Det behövs
              100 nya domare i en situation där vi har domarbrist. I dag har
              vi tolkar på 10 språk. Vi behöver tolkar på 100 språk. Lokaler
              måste byggas om.
            </seg>
            <seg n="408bb756">
              Sist men inte minst handlar det om handläggningstider. En domstolsprocess
              tar betydligt längre tid är dagens förfarande. Vi riskerar att
              få oerhört mycket längre handläggningstider, och det i en situation
              då vi redan har långa handläggningstider.
            </seg>
          </u>
          <note type="speaker" n="8e8c22f1">
            Anf. 10 LARS LEIJONBORG (fp):
          </note>
          <u who="lars_leijonborg_6e9b34" xml:id="i-ec07e79262fdd91d-2" n="703de0c2">
            <seg n="02705e48">
              Herr talman! Valrörelsen 2002 har nämnts, och den var viktig
              i ett par avseenden. För det första lyftes segregationen för första
              gången fram som en politisk huvudfråga. Jobb i stället för bidrag
              och en annan integrationsprocess där språkkrav för medborgarskap
              skulle kunna vara ett sätt att stimulera fler människor att verkligen
              satsa på att lära sig hygglig svenska. För det andra blev arbetskraftsinvandring
              en stor politisk fråga.
            </seg>
            <seg n="15be7f0d">
              Jag vet inte riktigt vad Birgitta Carlsson syftar på när hon
              säger att valrörelsen 2002 var ett problem. Jag antar att det
              var den kampanj som riktades framför allt från LO:s sida mot våra
              förslag om arbetskraftsinvandring. Där fanns det formuleringar
              som dom kommer hit och tar våra jobb, som ju var rätt trista.
              Jag tror ändå att valrörelsen 2002 var viktig för att sätta dessa
              frågor på dagordningen.
            </seg>
            <seg n="c0b07a1e">
              När det gäller asylprocessen har Barbro Holmberg rätt på en punkt,
              nämligen att det finns ett stöd för tanken att avskaffa systemet
              med nya ansökningar. Det finns stöd från praktiskt taget alla
              partier i riksdagen till exempel. Alla som kan någonting om denna
              verklighet vet att systemet har kommit att utnyttjas på ett sätt
              som aldrig var avsett och som dessutom faktiskt drabbar de berörda
              människorna väldigt hårt.
            </seg>
            <seg n="e09f3ead">
              För att använda Kalle Larssons metafor om säkerhetsventil om
              man ska stänga den femte eller den sjätte ventilen i ett system
              måste man naturligtvis se till att själva huvudventilen fungerar.
              Sanningen är den det har belysts väl i debatten att huvudventilen
              inte fungerar i dag. Till och med Barbro Holmberg har gett ett
              antal exempel på varför huvudventilen inte fungerar på det sätt
              som den borde. Då måste alla som följer debatten fundera: Om utgångspunkterna
              är desamma, ska det verkligen vara omöjligt att få någonting gjort?
              Åren går ju. De människor som det först och främst handlar om
              mår väldigt dåligt och drabbas väldigt hårt när processen inte
              fungerar. Människor som borde få stanna kastas ut. Människor som
              borde få besked får aldrig något besked.
            </seg>
            <seg n="b284d138">
              För mig är det en samvetsfråga att riksdagen inte längre kan
              sitta på läktaren och åse hur åren går och ingenting händer. Vi
              måste ta ett aktivare ansvar än vad vi hittills har gjort. Efter
              att ha hört inläggen i denna debatt är det obegripligt varför
              inte den politiska låsning som skapats i asylpolitiken skulle
              kunna lösas upp.
            </seg>
            <seg n="87644cf7">
              Kalle Larsson har uppfattat det rätt. Jag menade att det definitivt
              mer är LO:s fel än de asylsökandes fel att integrationspolitiken
              i Sverige inte fungerar. Vi har fått en lagstiftning som missgynnar
              nytillkommande på den svenska arbetsmarknaden. Det är säkert rätt
              som Maria Wetterstrand säger, att vi behöver en bättre diskrimineringslagstiftning.
              Men finns det inga jobb att få hjälper ingen antidiskrimineringslagstiftning
              i världen. Jag menar att det grundläggande är att få fram nya
              jobb och att se till att många invandrare kommer i de jobben.
              Löser vi integrationsproblemen kommer många av de andra problem
              som vi har diskuterat att bli mycket lättare att lösa.
            </seg>
          </u>
          <note type="speaker" n="a8f3584d">
            Anf. 11 Förste vice talman PER WESTERBERG (m):
          </note>
          <u who="per_westerberg_9ab354" xml:id="i-2be52077e3cf01e0-1" n="b2a94c4e">
            <seg n="780e8011">
              Herr talman! Nej, statsrådet, rättssäkerheten är ingen formfråga.
              Det vi här i kammaren eftersträvar är exakt vad den kanadensiska
              konstitutionsdomstolen ålade den kanadensiska regeringen. Rättssäkerheten
              kräver tvåpartsförhållande och möjlighet till muntliga förhandlingar.
              Jag instämmer helt i den åsikten. Målet var att avgörandet skulle
              fällas inom sex månader. Det går att skapa snabba, rättssäkra
              asylprocesser. Det kan vi även här i Sverige.
            </seg>
            <seg n="c77e9fbd">
              Den är inte särskilt smickrande att vi i Sverige enligt OECD-studien
              är sämst på integration av invandrare. Det är inte särskilt smickrande
              att när det gäller den svenska arbetslösheten har invandrare i
              Sverige den lägsta sysselsättningsgraden. Det är inhumant, grymt
              och det skapar spänningar.
            </seg>
            <seg n="94e815cf">
              Genom att i stället öppna för arbetskraftsinvandring avlastar
              man asylprocessen. Jag talade i går kväll med en småföretagare
              i Mellerud. Han hade en libanesisk billackerare anställd, och
              det var en nyckelperson i företaget. För mig är det närmast obegripligt
              att denne billackerare inte får stanna. Han har ju arbete och
              bidrar till samhällets utveckling. Däremot lägger vi ned mycket
              energi på asylprocesser.
            </seg>
            <seg n="1cb3839f">
              Vi säger ja till en ordnad invandring, till arbete och företagande
              med egen försörjning, ja till en snabb och human invandringsprocess,
              nej till bidragsinvandring, nej till missbruk av bidragssystemen,
              oavsett vilken nationalitet det gäller.
            </seg>
          </u>
          <note type="speaker" n="45978003">
            Anf. 12 SVEN BRUS (kd):
          </note>
          <u who="sven_brus_b4c1bc" xml:id="i-507b5364ec53cc08-1" n="e6c47772">
            <seg n="de0dc7a1">
              Herr talman! Statsrådet Barbro Holmberg räknar upp en rad ursäkter
              till varför det har gått så långsamt med den nya instans- och
              processordningen. Hon får det att framstå som att detta med domare
              och tolkar är oförutsedda praktiska problem som har dykt upp nu.
              Självfallet har vi alla varit medvetna om att det behövs domare
              och tolkar.
            </seg>
            <seg n="83499993">
              NIPU har gjort en möjligen något optimistisk beräkning av kostnaderna.
              Om man multiplicerar den med ökningen av antalet asylsökande sedan
              NIPU kom 1999 innebär den kalkyl som regeringen nu presenterar
              en kostnadsökning med 1 000 %. Det finner jag inte rimligt, så
              det måste vi analysera.
            </seg>
            <seg n="9c040dcf">
              Herr talman! Ytterst få svenskar är i grunden främlingsfientliga.
              Till skillnad från vissa andra parlament i Europa är vi förskonade
              från ett främlingsfientligt parti i den här kammaren. Låt oss
              göra vad vi kan för att det ska förbli på det sättet. Här är de
              politiska signalerna viktiga.
            </seg>
            <seg n="24ac1908">
              För oss kristdemokrater är målet en asylpolitik där varje människa,
              barn eller vuxen, ska bedömas individuellt, humant och rättssäkert.
              Vi ska inte ha fleråriga processer, och det ska inte dröja år
              att få en plats i samhället. Det är den signal vi vill ge inåt.
              Den signal vi vill ge utåt, till nya och gamla grannar i Europa,
              är bilden av ett Sverige som fortsatt och oreserverat står upp
              för ett enat och solidariskt Europa. Ett sådant Sverige är tryggt
              både för nya svenskar och för oss som har bott här lite längre.
            </seg>
          </u>
          <note type="speaker" n="aa77dd45">
            Anf. 13 KALLE LARSSON (v):
          </note>
          <u who="kalle_larsson_517fba" xml:id="i-f9491856c87b746a-1" n="11662027">
            <seg n="a64c3019">
              Herr talman! Först vill jag säga till Lars Leijonborg att det
              nog är riktigt att han har problem med LO. Men det är helt och
              hållet ömsesidigt, som väl är. Det är gott att en del har problem
              med den arbetsmarknadspolitik, den bakvända integrationspolitik
              och den segregationsökande icke-välfärdspolitik som Folkpartiet
              faktiskt företräder.
            </seg>
            <seg n="b5e157dd">
              Så till huvudfrågan för i dag. Låt oss börja med att slå hål
              på en del av mytbildningen. Skälet till att så många i dag i asylprocessen
              bryter ihop och efter en tid har humanitära skäl att få stanna
              i Sverige är inte i första handläggningstiderna, även om de ska
              kortas ned. När man inte beviljas asyl trots verkliga skyddsskäl
              fruktar man att sändas tillbaka till förföljelse och tortyr. Det
              är det verkliga skälet ett argument i sak, Barbro Holmberg för
              att vi kommer att behöva en säkerhetsventil, oavsett vilket system
              vi har.
            </seg>
            <seg n="a4e268c2">
              För det första måste nu myndigheterna se till att använda de
              lagar och de konventioner som finns.
            </seg>
            <seg n="76b3a202">
              För det andra måste Utlänningsnämnden läggas ned i enlighet med
              riksdagens enhälliga beslut, och det är viktigt att detta sker
              snabbt.
            </seg>
            <seg n="c92f2580">
              Verkligheten i dag är brutal för många människor. Vi vet att
              homosexuella sänds tillbaka till Iran med rådet att de ska dölja
              sin sexuella läggning. Är det detta som kallas inre flyktalternativ?
              Människor sänds tillbaka till Eritrea och försvinner på flygplatsen.
              Människor sänds tillbaka till land efter land och drabbas av förföljelse
              och försvinnande. Det är den verkligheten som vi nu måste förändra.
            </seg>
            <seg n="97aeae59">
              Det är dags, Barbro Holmberg, att du tar tag i detta och inte
              ständigt återkommer med förhalning av nedläggningen av Utlänningsnämnden
              och förslag om hårdare tag mot de människor som söker sin tillflykt
              i vårt land.
            </seg>
          </u>
          <note type="speaker" n="1db919e1">
            Anf. 14 BIRGITTA CARLSSON (c):
          </note>
          <u who="birgitta_carlsson_996489" xml:id="i-943d401030104976-1" n="6f9d0598">
            <seg n="1128036c">
              Herr talman! Först till Barbro Holmberg: I samband med att Utlänningsnämnden
              läggs ned och det blir ett rättssäkert förfarande kommer detta
              med automatik att begränsa möjligheterna till en ny prövning.
              Det finns ingen anledning att ta det steget som regeringen nu
              har föreslagit.
            </seg>
            <seg n="467bcef3">
              Sverige och Europa behöver invandring både från de nya EU-länderna
              och från länder utanför EU. Det behövs fler människor i arbete
              för en livskraftig ekonomisk utveckling och för att försörja alltfler
              äldre. Vi behöver en arbetskraftsinvandring.
            </seg>
            <seg n="a60cdf36">
              Vi i Centerpartiet har en vision om Sverige som ett land där
              människor kan bygga sin framtid på sitt eget arbete. Det gäller
              infödda och nyinflyttade. Det är inte fult att komma till vårt
              land för att förbättra sin materiella situation genom eget arbete.
            </seg>
            <seg n="977cd2e4">
              Det är också omöjligt att skilja frågan om de nya EU-medborgarnas
              rättigheter från frågan om en generellt öppnare inställning till
              arbetskraftsinvandring. De farhågor om bidragsfusk som riktas
              mot invandrare från Baltikum kan på lika dåliga grunder riktas
              mot invandrare från andra länder.
            </seg>
            <seg n="a164084f">
              Vi vill ha ett öppnare samhälle som välkomnar människor att bygga
              sin framtid i vårt land. Då kan vi inte slå igen dörren i ansiktet
              på de nya medlemsstaterna.
            </seg>
            <seg n="bdfd831b">
              För Centerpartiets del är valet klart. Vi hoppas att det i denna
              fråga, trots en del skiljaktiga bud, fortfarande finns en enighet.
              Fortfarande vet jag inte exakt var Folkpartiet står med tanke
              på de senaste utspelen.
            </seg>
            <seg n="283adb75">
              Europa gör ett historiskt misstag om EU fortsätter på slutenhetens
              väg. Utan invandring kommer Europa att stagnera både kulturellt
              och ekonomiskt. Sverige måste kraftfullt motverka en sådan utveckling.
              I stället kan vi vara ett gott exempel och en väckarklocka.
            </seg>
          </u>
          <note type="speaker" n="c886e23b">
            Anf. 15 MARIA WETTERSTRAND (mp):
          </note>
          <u who="maria_wetterstrand_ef7a7b" xml:id="i-1eb55b881b6db308-1" n="780376d7">
            <seg n="c77552fb">
              Herr talman! Regeringen säger att man vill ha en snabbare asylprocess.
              Därför ska flyktingar förvägras möjligheten till ny ansökan som
              ofta är enda chansen till en rättssäker prövning. Samtidigt bidrar
              regeringen själv till de långa väntetiderna.
            </seg>
            <seg n="d38f0be4">
              För ett år sedan överlämnade Utlänningsnämnden ett asylärende
              till regeringen för vägledande prövning. Det gäller en familj
              från Tjetjenien, och beslutet ska användas som praxis för en mängd
              andra asylfall från samma land. Ännu efter ett år har inget beslut
              fattats.
            </seg>
            <seg n="10fc3ea4">
              Nu har det här ärendet KU-anmälts. Det kan kanske leda till att
              det händer någonting. Jag tycker att regeringen ska sopa framför
              egen dörr innan de ger sig på de asylsökande.
            </seg>
            <seg n="fb938726">
              Miljöpartiet motsätter sig också ett införande av regler som
              inskränker den fria rörligheten för människor i vissa av EU:s
              medlemsstater. Vi samarbetar med LO det du, Lars Leijonborg för
              att hitta andra lösningar, i stället för diskriminerande regler,
              som kan hindra utnyttjande av arbetskraft i svartarbete och som
              kan hindra lönedumpning. Jag tycker att det borde vara viktigt
              för alla partier som vill ha öppna gränser. Tänk om regeringen
              kunde lyssna lite mer på LO i den här frågan. Det tycker jag vore
              alldeles utmärkt.
            </seg>
            <seg n="e4609846">
              Det har också viskats i mitt öra att om vi ska ha övergångsregler
              i Sverige behöver vi inte alls införa dessa regler redan nu i
              maj, som ibland påstås. Vi kan mycket väl testa andra lösningar
              först. Man kan fråga sig varför vi ska välja diskriminering när
              de flesta är överens om att farhågorna är kraftigt överdrivna.
              Vi behöver fler människor som vill komma till Sverige och arbeta.
              Vi behöver göra Sverige till ett attraktivt land för människor
              att komma till och arbeta i. Vi behöver se till att Sveriges asylprocess
              fungerar på ett rättssäkert sätt. Det är Miljöpartiets ståndpunkter.
            </seg>
          </u>
          <note type="speaker" n="8e45ef3f">
            Anf. 16 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-608ae3fca675f119-2" n="28da858c">
            <seg n="89a86be5">
              Herr talman! När det gäller Utlänningsnämnden vill jag säga att
              vi inte kan sjösätta en reform utan att vara säkra på att den
              fungerar i praktiken. Vi kan inte sjösätta en reform som riskerar
              att haverera hela systemet. Vi måste se till att det är en hållbar
              reform. Att den dröjer något på grund av Lagrådets yttrande och
              på grund av den utredning som arbetar betyder inte att vi kan
              sitta med armarna i kors och inte göra någonting trots att vi
              ser en rad olika problem.
            </seg>
            <seg n="dcdc7b71">
              Möjligheten att lämna in nya ansökningar skadar människor. Det
              vet vi. Möjligheten att lämna in nya ansökningar leder till att
              människor blir kvar i landet och till att många kommuner går på
              knäna. Strävandena att integrera människor i Sverige omintetgörs
              just därför att det blir en så oerhört lång och utdragen process.
              Jag menar att handläggningstiderna och vistelsetiderna måste minskas
              snarast. Det är ingenting som kan vänta.
            </seg>
            <seg n="d0a0cd5d">
              Låt mig sedan gå över till frågan om den fria rörligheten och
              EU:s utvidgning som många talare har varit inne på. Maria Wetterstrand
              menar att övergångsregler är en diskriminering. Vi talar ibland
              om ett A-lag och ett B-lag. Jag menar att vi riskerar att få ett
              A-lag och ett B-lag på arbetsmarknaden om vi inte gör någonting.
              Verkligheten ser ju ut så att de nya medlemsstaterna har en betydligt
              lägre levnadsstandard än vad de nuvarande EU-länderna har. Det
              betyder att arbetstagarna från de nya medlemsstaterna är mer utsatta
              och kan utnyttjas. Om vi inte gör någonting kan vi hamna i en
              situation där oseriösa arbetsgivare utnyttjar arbetstagare och
              lockar hit människor till låga löner med hjälp av det svenska
              bidragssystemet.
            </seg>
            <seg n="7f33a4af">
              Regeringens slutsats är att vi behöver tid för att se över de
              regler och de system vi har så att de blir robusta i förhållande
              till EU:s regler. Att införa övergångsregler handlar ju inte om
              att moralisera över de nya medlemsstaternas arbetstagare. Det
              handlar inte om att stänga ute. Det handlar om att se till att
              integrationen mellan de nya och de gamla medlemsstaterna blir
              så smidig som möjligt och att man inte skapar oro på arbetsmarknaden.
            </seg>
            <seg n="9eae0e2c">
              Det har antytts här att regeringen fiskar i grumligt vatten,
              och det har till och med talats öppet om det. Det skulle nästan
              vara ren främlingsfientlighet att införa tillfälliga regler. Målet
              är naturligtvis att vi ska ha ett öppet Europa. Jag tycker uppriktigt
              sagt att det är sorgligt att tonläget är sådant i debatten om
              utvidgningen. Man skulle lika gärna kunna vända på hela resonemanget.
            </seg>
            <seg n="7bda22dd">
              Vi har ett flertal exempel i historien där just oro på arbetsmarknaden
              och ekonomiska spänningar i ett land har lett till att främlingsfientliga
              krafter vunnit mark och ställt grupper mot varandra. Vi såg det
              i vårt eget land i början av 90-talet då främlingsfientliga partier
              fick ökat stöd och till och med tog sig in i riksdagen. Det skedde
              i kölvattnet av oron i den svenska ekonomin och på den svenska
              arbetsmarknaden.
            </seg>
            <seg n="2b895e6b">
              Därför menar jag att vi måste ha ordning och reda i asylsystemet
              och på arbetsmarknaden för att kunna mota de främlingsfientliga
              krafterna.
            </seg>
          </u>
          <note type="speaker" n="a1cb3739">
            Anf. 17 LARS LEIJONBORG (fp):
          </note>
          <u who="lars_leijonborg_6e9b34" xml:id="i-ec07e79262fdd91d-3" n="703de0c2">
            <seg n="26b8f358">
              Herr talman! Det är bra att Kalle Larsson slår fast att Vänsterpartiet
              stöder LO:s inställning i integrationsfrågor. Det slår ju fast
              Vänsterpartiets mycket stora medansvar för den situation vi har
              i Sverige med ett A-lag, ett B-lag och ett C-lag. Det är dagens
              hårda verklighet.
            </seg>
            <seg n="a534b9e2">
              Barbro Holmbergs bortförklaringar håller inte. Vi behöver tid,
              säger hon, både när det gäller EU:s fria rörlighet och när det
              gäller asylprocessen. Regeringen har haft lång tid på sig. Regeringen
              har suttit med armarna i kors.
            </seg>
            <seg n="ef0cfc97">
              Jag väljer att ta fasta på en sak som Birgitta Carlsson har sagt,
              nämligen att riksdagen till sist har lagstiftningsmakten här i
              landet. Jag tycker att det är viktigt att påminna om det, och
              det är just vad vi har sagt när det gäller asylpolitiken. Låt
              oss se till att vi sätter en sådan press på regeringen att de
              reformer som är nödvändiga kommer. Det handlar om större rättssäkerhet,
              rätt att lägga fram sin sak som asylsökande muntligt inför dem
              som ska avgöra ens livsöde och stopp för det missbruk med nya
              ansökningar som nu förekommer. Man kan självfallet inte ta det
              ena utan att samtidigt ta det andra. Man kan inte stänga en säkerhetsventil
              så länge man inte är säker på att huvudventilen fungerar bättre.
            </seg>
            <seg n="cb5e35db">
              Jag hoppas att den här debatten har fokuserat på de absolut nödvändiga
              reformbehov som finns på flera områden. Vi behöver förändra den
              svenska arbetsmarknaden så att fler får jobb och färre måste leva
              på bidrag. Vi måste få en asylprocess som gör att människor som
              har flytt undan förföljelse och förtryck kan få en fristad i Sverige.
              De som inte får möjlighet att stanna här måste få det beskedet
              mycket snabbare. Det vore en skam om den politiska låsning som
              hittills har funnits i asylpolitiken fortsätter. Vi måste hitta
              en lösning.
            </seg>
          </u>
          <note type="speaker" n="d4c3c943">
            Anf. 18 Statsrådet BARBRO HOLMBERG (s):
          </note>
          <u who="ulf_holm_0fcd2f" xml:id="i-4041296b6f99b165-0" n="28da858c" next="i-218d3e0d298c2d00-0">
            <seg n="edcd68a6">
              Herr talman! Jag vill avsluta med det som jag började med, nämligen
              att påminna om att vi faktiskt ändå står på en gemensam grund
              i den här politiken. Vi är alla överens om att vi ska ha en öppen
              dörr för människor som flyr undan förföljelse. Vi är alla överens
              om att vi behöver en reglerad invandring. Hur reglerna ska se
              ut kan vi diskutera. Vi är alla överens om att vi måste mota främlingsfientligheten.
            </seg>
            <seg n="cb8b3b9c">
              För att kunna göra det tror jag att vi, precis som Lars Leijonborg
              också säger, måste kunna lösa de problem som vi har i asylsystemet.
              Vi måste se över, förändra och anpassa lagstiftningen och ta itu
              med de problem som vi har. Vi löser inte de långa handläggningstiderna
              genom att pumpa in pengar i systemet om vi inte samtidigt gör
              något åt systemfelen.
            </seg>
            <seg n="3e84c731">
              Att människor som söker asyl inte talar om vilka de är är ett
              systemfel och ett allvarligt hot mot asylrätten. Är vi inte beredda
              att ta itu med de problemen riskerar vi att få problem som växer.
            </seg>
            <seg n="9e4e48fa">
              Min ambition är att vi ska kunna ha en dialog, att vi ska kunna
              bryta upp de här låsningarna och att vi ska kunna hitta en lösning,
              för vi är ju överens om att Utlänningsnämnden ska avskaffas och
              att vi ska hitta ett annat system i stället. Jag ser alltså fram
              en nära dialog i de här frågorna.
            </seg>
          </u>
          <note n="1b7e0e42">
            Överläggningen var härmed avslutad.
          </note>
          <note n="fed58e45">
            2 § Justering av protokoll
          </note>
          <note n="b91057d5">
            Justerades protokollet för den 12 februari.
          </note>
          <note n="80af9c4f">
            3 § Anmälan om fördröjda svar på interpellationer
          </note>
          <note n="5cfa8603">
            Till riksdagen hade inkommit följande skrivelse:
          </note>
          <note n="2ec828fd">
            Interpellationerna 2003/04:236 och 260
          </note>
          <note n="4b979684">
            Interpellation 2003/04:236 om spelberoende från Rosita Runegrund
            (kd)
          </note>
          <note n="b4dd3008">
            Interpellation 2003/04:260 om skattereduktion för köp av hushållstjänster
            från Anne-Marie Pålsson (m)
          </note>
          <note n="edffc975">
            Interpellationerna kommer att besvaras den 19 februari 2004.
          </note>
          <u who="ulf_holm_0fcd2f" xml:id="i-218d3e0d298c2d00-0" n="28da858c" prev="i-4041296b6f99b165-0">
            <seg n="33b58382">
              Orsaken är resor samt andra externa engagemang.
            </seg>
            <seg n="b0a42bbd">
              KOM(2003)379
            </seg>
          </u>
          <note n="597512d1">
            Bosse Ringholm
          </note>
          <note n="b937937a">
            4 § Anmälan om inkomna faktapromemorior om förslag från Europeiska
            kommissionen
          </note>
          <note n="945ac232">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note n="511d39ca">
            KOM(2003)767
          </note>
          <note n="c912288a">
            5 § Hänvisning av ärenden till utskott
          </note>
          <note n="3ceedaa4">
            Föredrogs och hänvisades
          </note>
          <note n="d1893ef8">
            6 § Frågor om trossamfund
          </note>
          <note type="speaker" n="ea1c1ea6">
            Anf. 19 LISELOTT HAGBERG (fp):
          </note>
          <u who="liselott_hagberg_811c71" xml:id="i-04e2a4d5d6d2cc33-0" n="bade78aa">
            <seg n="dab897c0">
              Herr talman! I ett liberalt land råder religionsfrihet, vilken
              för övrigt utgör en av de medborgerliga fri- och rättigheterna.
              Varje människa har rätt att ansluta sig till eller helt stå utanför
              ett religiöst samfund. Den naturliga följden av religionsfriheten
              blir förstås att staten förhåller sig neutral i trosfrågor.
            </seg>
            <seg n="c91f3020">
              Liberaler är för övrigt den politiska kraft som i vårt land mer
              än någon engagerat sig i kampen för just religionsfrihet. Folkpartister
              med vitt skilda uppfattningar i livsåskådningsfrågor har förenats
              i arbetet för likställighet mellan trossamfund. En väldigt viktig
              utgångspunkt för oss är därför att Svenska kyrkan inte ska vara
              föremål för en sådan särbehandling att den kan betraktas som bärare
              av en statsreligion. Särskilt viktigt är detta i ett samhälle
              som bygger på religionsfrihet.
            </seg>
            <seg n="02c2d3d6">
              Frågan om att skilja kyrkan från staten är inte ny. Den väcktes
              redan under 1800-talet, men först på 1950-talet blev den föremål
              för den första utredningen. Därefter har följt en rad så kallade
              statkyrka-utredningar. Efter en lång och segdragen process togs
              år 1995 det viktiga principbeslutet om ändrade relationer mellan
              staten och Svenska kyrkan. Det är många som hänvisar till just
              det beslutet och som menar att den överenskommelsen borde ligga
              fast. Vi såg det beslutet som ett steg i rätt riktning, men vi
              såg det inte som en permanent lösning på frågan kyrkastat.
            </seg>
            <seg n="29010e3d">
              Visst fanns det hos oss en acceptans för en ny lag, där det skulle
              behöva finnas bestämmelser som reglerar särskilda relationer mellan
              staten och Svenska kyrkan, men en sådan reglering skulle enligt
              vår uppfattning ha inskränkt sig till det absolut nödvändiga.
            </seg>
            <seg n="740540b2">
              En gemensam lag gällande trossamfunden hade till exempel varit
              mycket bättre än det som vi ser i dag, nämligen två lagar, en
              för trossamfunden och en för Svenska kyrkan, där det i den här
              nämnda lagen till exempel bestäms vilken ideologisk-religiös inriktning
              och vilken organisatorisk uppbyggnad samfundet ska ha. Svenska
              kyrkan intar härmed en särskild ställning i vårt land.
            </seg>
            <seg n="5d860fac">
              Folkpartiets utgångspunkt har varit och är att ett samhälle med
              många olika kulturer och etniska bakgrunder måste bygga på religionsfrihet,
              där olika samfund behandlas på ett likvärdigt sätt. I ett samhälle
              som kämpar mot segregation är det här särskilt angeläget.
            </seg>
            <seg n="d1205330">
              Det som vi ser i dag är en tämligen splittrad bild, där ett antal
              registrerade trossamfund får hjälp av staten med uppbörd av avgifter,
              medan andra saknar den möjligheten. Ytterst är det regeringen
              som bestämmer.
            </seg>
            <seg n="77f50dfe">
              Herr talman! Ingen människa är skyldig att tillhöra något samfund.
              Enligt lagen om trossamfund gäller inte ett avtal eller ett löfte
              som strider mot en sådan bestämmelse. Bestämmelsen innebär också
              att varje trossamfund måste ge den som vill det möjlighet att
              utträda ur samfundet. Men ibland händer det att det uppstår problem
              där enskilda människor betraktas som medlemmar och avgiftsskyldiga,
              trots att de själva inte anser sig vara det. I förarbetena till
              lagen om avgift till registrerat trossamfund kan man se att det
              fanns ett par olika förslag gällande den praktiska tillämpningen.
            </seg>
            <seg n="71bd055b">
              Det ena förslaget handlar om att skattemyndigheten, som i dag
              heter Skatteverket, skulle ta samfundets uppgift om avgiftsskyldighet
              för god och därmed hänvisa en person till en rättslig process
              i domstol om han eller hon hade en annan uppfattning, och det
              är också den modellen som tillämpas i dag.
            </seg>
            <seg n="84e85983">
              Det andra förslaget handlade om att i stället för samhällets
              uppgift skulle den enskilda människans uppgift tas för god, och
              det är en sådan modell som vi förordar. Med en sådan ordning skulle
              nämligen ansvaret för att driva en eventuell rättslig process
              läggas på den part som kan betraktas som den starkare, det vill
              säga på trossamfundet. Min partikollega Allan Widman kommer att
              gå djupare in i den här problematiken senare i den här debatten.
            </seg>
            <seg n="719fd00c">
              Jag vill avsluta med några ord om begravningslagen, som ju ger
              Svenska kyrkan en verklig särställning för hur man förfar med
              begravningsverksamheten. Det gäller här även begravningsplatser
              för andra trosinriktningar och för icke troende.
            </seg>
            <seg n="668dddc7">
              Svenska kyrkan fortsätter att ordna avskilda begravningsplatser
              för människor som valt att helt stå utanför varje religiöst samfund.
              Av respekt för de människor som valt bort tillhörigheten till
              varje religiöst samfund är det rimligt att söka finna en annan
              lösning än att tvinga de här människorna att efter sin död administreras
              av Svenska kyrkan. Därför menar vi att regeringen bör ges i uppdrag
              att arbeta för en lösning där syftet är att finna en annan huvudman,
              utanför Svenska kyrkan. Vi menar att till exempel länsstyrelsen
              skulle kunna vara en lämplig huvudman.
            </seg>
            <seg n="31efb9ec">
              Herr talman! Jag yrkar härmed bifall till reservationerna 1 och
              4. I övrigt ställer jag mig bakom samtliga reservationer där Folkpartiet
              finns med.
            </seg>
          </u>
          <note n="41c0f5be">
            I detta anförande instämde Helena Bargholtz (fp).
          </note>
          <note type="speaker" n="af84c7c6">
            Anf. 20 MATS EINARSSON (v):
          </note>
          <u who="mats_einarsson_087a77" xml:id="i-db5c15ad8dfdd497-0" n="52d05153">
            <seg n="dcdf7bf8">
              Herr talman! Den här debatten borde inte behövas. Skälet till
              att det här betänkandet över huvud taget ligger på kammarens bord
              och till att den här debatten trots allt ändå är nödvändig är
              att Svenska kyrkan inte skildes från staten år 2000. Skilsmässan
              blev ofullständig, och det är fortfarande så att man inte kan
              säga att den svenska staten är religiöst neutral eller sekulär.
            </seg>
            <seg n="75594f32">
              I det här betänkandet finns de tre viktigaste exemplen på denna
              ofullständighet i skilsmässan. Det är lagen om Svenska kyrkan,
              det är frågan om huvudmannaskapet för begravningsväsendet och
              frågan om uppbördshjälpen. På vart och ett av de här områdena
              har riksdagen arbete kvar att göra innan skilsmässan är genomförd.
            </seg>
            <seg n="82829ed9">
              Jag tar först upp lagen om Svenska kyrkan. Det är svårt att tänka
              sig någon mer orimlig lag i ett modernt samhälle. Här är det ändå
              inte fråga om någon relikt från äldre tider, som till exempel
              var fallet med adelns privilegiebrev från 1700-talet, som vi avskaffade
              häromåret. Det här är en ny lag, som är stiftad 1998. I den här
              lagen beslutar Sveriges riksdag 349 ledamöter med, antar jag,
              väldigt olika religiösa uppfattningar, i den mån vi har några
              över huvud taget om vilken teologisk variant av kristendom som
              ett av våra trossamfund ska bekänna sig till. Vi beslutar nämligen
              här med lag att Svenska kyrkan ska vara evangelisk-luthersk, och
              dessutom beslutar vi om hur den ska organiseras. Får jag fråga:
              Vad händer om Svenska kyrkan och Svenska kyrkans medlemmar bryter
              mot lagen om Svenska kyrkan? Jag tror att bara det att ställa
              den frågan visar hur orimlig den här lagen är.
            </seg>
            <seg n="3759410f">
              Så till begravningsväsendet. Få saker är mer säkra än att vi
              alla, oavsett eventuell religiös tro, kommer att behöva ta den
              här tjänsten i anspråk. Men ansvaret för begravningsväsendet,
              för alla, har lagts på ett av de religiösa samfunden, nämligen
              Svenska kyrkan med undantag för Helsingforss och Tranås kommuner,
              där kommunen har huvudmannaskapet. Men i övrigt är det Svenska
              kyrkan, ett religiöst samfund bland väldigt många, som har detta
              huvudmannaskap. Det är naturligtvis orimligt. Så här kan vi inte
              ha det. Och det finns en naturlig lösning på det. Det är naturligtvis
              att kommunalisera begravningsväsendet. Den andra delen, frågan
              om religiösa ceremonier i samband med begravningar, är en annan
              fråga. Låt var och en sköta det själv och ta ansvar för det tillsammans
              med sitt religiösa samfund, om man tillhör något. Det är en annan
              sak. Men ansvaret för begravningsväsendet borde naturligtvis ligga
              i det allmännas händer.
            </seg>
            <seg n="43f4beee">
              Till dess att vi har uppnått den lösningen är det ett särskilt
              problem Folkpartiet tänker också på det för just dem som inte
              är kristna. En möjlig dellösning är naturligtvis den att låta
              till exempel länsstyrelsen ta ansvar och ha huvudmannaskapet för
              dem som inte tillhör Svenska kyrkan eller vill låta sig begravas
              i Svenska kyrkans regi, så att säga. Vi stöder också den gemensamma
              reservationen från Folkpartiet, Miljöpartiet och Vänsterpartiet.
            </seg>
            <seg n="b31870ee">
              Slutligen vill jag tala om uppbördshjälpen. Av alla olika typer
              av ideella organisationer som vi har i det här landet det är ganska
              många; det finns till exempel partier, fackföreningar, kulturföreningar,
              miljöorganisationer, scouter, syföreningar, herrklubbar, frimurare,
              antifascister och feminister är det en kategori som kan vända
              sig till staten för att driva in sina medlemsavgifter. Det är
              trossamfund. Är detta rimligt? Är detta logiskt? Nej, självfallet
              inte. Alltihop bygger på att Svenska kyrkan, som tidigare var
              en offentlig institution och drev in skatt, på något sätt skulle
              kunna klara av sina medlemsavgifter när man skildes från staten.
              Därför fick man den här uppbördshjälpen. För att det inte skulle
              bli diskriminering av andra religiösa samfund så fick de också
              möjlighet till uppbördshjälp. Men det här kan inte vara någonting
              annat än en övergångslösning. Vi kan inte ha det på det sättet
              i fortsättningen.
            </seg>
            <seg n="278bbd65">
              Tills vidare har vi även här ett specialproblem som gäller just
              ett av de religiösa samfunden då inte Svenska kyrkan utan Katolska
              kyrkan, som har en annan form för godkännande av att staten sköter
              den här indrivningen. Tiden tillåter inte att jag går in på djupet
              med det här, men problemet ligger i att man inte blir medlem i
              Katolska kyrkan genom ett medvetet val där man så att säga kan
              godkänna de stadgar som kyrkan har och som tillåter den här uppbördshjälpen.
              Man blir medlem genom giltigt dop. Det lär till och med vara så
              att tvångsdop, åtminstone i vissa avseenden, kan betraktas som
              giltigt dop inom Katolska kyrkan. Är man då inte överens om detta
              måste man, precis som Liselott Hagberg redan har varit inne på,
              som enskild begära rättelse av samfundet. Får man inte det så
              får man som enskild gå till domstol för att få rätt mot staten.
              Det är en omvänd ordning mot vad det borde vara. Man kan inte
              acceptera att människor oförskyllt hamnar i den här sitsen och
              sedan själva måste begära rättelse genom domstol. Det måste självfallet
              vara tvärtom, det vill säga att det är samfundet som måste bevisa
              att personen i fråga ska betala medlemsavgift och att staten har
              rätt att driva in den. Därför måste man alltså ändra på formen
              för godkännande även när det gäller detta, tills vi får en rimligare
              ordning där staten så att säga håller sig borta från det religiösa
              livet helt och hållet.
            </seg>
            <seg n="6a3b8f1f">
              Jag instämmer i de yrkanden som tidigare har gjorts, men jag
              yrkar dessutom bifall till reservation nr 5, som jag inte tror
              att Liselott yrkade på.
            </seg>
          </u>
          <note type="speaker" n="a0e3970c">
            Anf. 21 HELENE PETERSSON (s):
          </note>
          <u who="helene_petersson_b88ea5" xml:id="i-6210c1e8986116d6-0" n="01f8c8a1">
            <seg n="11f839e0">
              Herr talman! Vi debatterar i dag ett betänkande med förenklad
              behandling. Frågorna om trossamfund behandlades mer djupgående
              för ett år sedan. Betänkandet innehåller, nu som då, frågor rörande
              begravningsverksamhet, uppbörd av avgifter till trossamfund och
              statens förhållande till trossamfunden.
            </seg>
            <seg n="cbfbb364">
              En principöverenskommelse gjordes 1995 det har påtalats av både
              Folkpartiet och Vänstern här. Förändringen trädde i kraft 2000.
              Det finns i dag inte nog starka skäl, enligt oss, att gå ifrån
              den överenskommelsen. Det är också för tidigt att göra någon större
              utvärdering eller annan större översyn. En så stor förändring
              med ett långt utrednings- och förhandlingsarbete bakom sig måste
              få fler år på sig.
            </seg>
            <seg n="7b186fa8">
              Denna gång har utskottet under arbetet med betänkandet valt att
              fokusera lite djupare på en av frågeställningarna, nämligen statlig
              hjälp med avgifter till trossamfund. Under utskottsbehandlingen
              har utfrågning hållits med företrädare för både skattemyndigheter
              och Katolska kyrkan. Kontakterna har visat att frågan är mycket
              viktig att följa, både från utskottets sida och från regeringens.
              Regeringen följer också denna fråga mycket noga på olika sätt.
            </seg>
            <seg n="bf13e326">
              Ställningstagandet att staten ska biträda Svenska kyrkan och
              andra registrerade trossamfund med att ta in avgifter fanns också
              med vid principöverenskommelsen 1995. Utskottet har inte sedan
              införandet varit berett att gå ifrån det ställningstagandet och
              är det inte denna gång heller.
            </seg>
            <seg n="a9307251">
              Uppbördsfrågan är däremot inte problemfri. Det är fortfarande
              människor som inte är medlemmar i Katolska kyrkan som via skattebetalningssystemet
              blir debiterade en avgift, och det är inte acceptabelt. Ett uppbördssystem
              via Skatteverket måste vara rättssäkert för den enskilde. Men
              redovisningar och statistik avseende rättelser i Katolska kyrkans
              medlemsregister visar att registreringen är på väg åt rätt håll.
              Man har vidtagit en rad åtgärder för att komma till rätta med
              problemet. Det finns säkert mycket mer att göra, och utskottet
              understryker vikten av att medlemsförteckningar håller en hög
              kvalitet och att informationen till medlemmarna är både regelbunden
              och fullgod, men utskottet är inte berett att förorda att den
              statliga uppbördshjälpen tas bort och inte heller att föreslå
              en ny ordning för Skatteverkets hantering. Frågan måste dock även
              i fortsättningen följas nogsamt, både från utskottets sida och
              från regeringens. Systemet måste upplevas rättssäkert för den
              enskilde.
            </seg>
            <seg n="bfe14c47">
              Den andra frågan jag vill ta upp här i dag är huvudmannaskapet
              för begravningsväsendet. Under det här året har jag på olika sätt
              försökt sätta mig lite djupare in i frågan. Ingången från utskottets
              sida är densamma som i föregående fråga: Detta ingick i principbeslutet.
              Kyrkan hade sedan lång tid tillbaka haft ansvaret för i stort
              sett hela begravningsväsendet i Sverige, och riksdagen beslöt
              att inte göra någon förändring på det området när kyrkastat-uppgörelsen
              trädde i kraft.
            </seg>
            <seg n="61332b02">
              Även denna fråga är det viktigt att följa mycket nogsamt. Det
              är inte självklart att ett samfund, som i detta fall Svenska kyrkan,
              i all framtid ska vara huvudman för all begravningsverksamhet
              i hela Sverige utom i de två fall där kommunen i dag har ansvaret.
              Men ser man till hur det fungerar märker man att även om huvudmannaskapet
              kan vara en principiell fråga har det förekommit mycket lite klagomål
              under de här åren. Verksamheten fungerar tillfredsställande, och
              det generella omdömet är att Svenska kyrkan gör ett bra jobb och
              i de flesta fall arbetar för att även de som i dag inte är medlemmar
              ska känna sig nöjda med den hantering, de kontakter och de ritualer
              som andra trosbekännelser fordrar när det gäller begravningsfrågor.
            </seg>
            <seg n="8dc8ab3d">
              Visst finns det andra lösningar på huvudmannaskapet, till exempel
              kommunerna. Vi har redan i dag Tranås och Helsingfors som har
              ansvaret. Men det finns både en praktisk och en historisk orsak
              till att det är så i de kommunerna. Det är alltså ingen slump.
            </seg>
            <seg n="5ce198cb">
              Eftersom gränserna suddas ut mer och mer kanske vi ska ha länsstyrelser
              som huvudman eller regionförbund, om vi till och med suddar ut
              länsgränserna. Eller varför inte lägga ut det på en annan entreprenör?
              Vi får inte glömma att Svenska kyrkan är en entreprenör, vilket
              borde tilltala Folkpartiet i alla fall.
            </seg>
            <seg n="9485dd54">
              Teoretiskt finns det många lösningar. Jag återvänder återigen
              till överenskommelsen och det förarbete som gjordes. På ett mycket
              noggrant sätt gick man igenom de uppgifter som ligger i huvudmannaskapet,
              de frågeställningar och problemställningar som fanns runt begravningsväsendet,
              och man kom överens.
            </seg>
            <seg n="9afc79a7">
              Det dyker upp nya problem. Det förekommer diskussioner. Konstigt
              vore det väl annars. Begravningsombuden har en viktig roll, och
              även länsstyrelsen, som har tillsynsansvaret. När det gäller begravningsavgiften
              för dem som inte är medlemmar i Svenska kyrkan har Kammarkollegiet
              uppdraget att fastställa den, visserligen efter rekommendation
              från församlingen men också efter godkännande från ombudet.
            </seg>
            <seg n="24ee944f">
              Regeringen följer också denna fråga noga på olika sätt. Utskottet
              är alltså inte berett att redan nu förorda en utvärdering. Det
              bör gå några år innan man riktigt kan se resultatet av en nyordning.
              Vi ser trots allt att det finns en vilja från Svenska kyrkan att
              få verksamheten att fungera på ett bra sätt oavsett medlemskap
              och trosinriktning. Viljan finns att rätta till det som upplevs
              fel samt tillgodose de önskemål som finns från enskilda.
            </seg>
          </u>
          <note n="a58ae90e">
            Herr talman! Med detta yrkar jag bifall till förslaget i konstitutionsutskottets
            betänkande nr 6 och avstyrker samtliga motioner.
          </note>
          <note type="speaker" n="d841f0c1">
            Anf. 22 LISELOTT HAGBERG (fp) replik:
          </note>
          <u who="liselott_hagberg_811c71" xml:id="i-04e2a4d5d6d2cc33-1" n="bade78aa">
            <seg n="121d54b4">
              Herr talman! Det är positivt att notera att Helene Petersson
              är öppen för ett annat huvudmannaskap. Helene nämnde också länsstyrelsen
              som huvudman för begravningsväsendet. Då vill jag fråga Helene
              Petersson hur hon i dagsläget vill verka för att de människor
              som har valt att helt stå utanför något trossamfund kan garanteras
              att få ligga i icke-vigd jord, om man uttrycker sig så, och slippa
              administreras av Svenska kyrkan efter sin död.
            </seg>
          </u>
          <note type="speaker" n="5b644280">
            Anf. 23 HELENE PETERSSON (s) replik:
          </note>
          <u who="helene_petersson_b88ea5" xml:id="i-6210c1e8986116d6-1" n="01f8c8a1">
            <seg n="5bd774f1">
              Herr talman! Öppen för en förändring i dag så långt gick jag
              inte i mitt anförande. Jag säger att det inte är självklart på
              sikt att detta måste vara den lösning som håller i alla evigheters
              tider.
            </seg>
            <seg n="7d141f6c">
              Däremot finns det redan i dag en möjlighet. Begravningsavgiften
              administreras av Svenska kyrkan. Så har vi i lag stadgat. Om du
              vill ha någon annan form, exempelvis låta strö ut din aska någonstans,
              har länsstyrelsen möjlighet att bevilja det. Du behöver alltså
              inte ligga i vigd jord, utan länsstyrelsen kan bevilja att askan
              får strös ut över hav eller mark. Där har länsstyrelsen redan
              i dag en möjlighet.
            </seg>
          </u>
          <note type="speaker" n="61e25d23">
            Anf. 24 LISELOTT HAGBERG (fp) replik:
          </note>
          <u who="liselott_hagberg_811c71" xml:id="i-04e2a4d5d6d2cc33-2" n="bade78aa">
            <seg n="7644bb2a">
              Herr talman! Vi har en alldeles utmärkt reservation som Helene
              Petersson skulle kunna ställa sig bakom, som bygger på att ytterligare
              utvidga friheten för enskilda människor.
            </seg>
            <seg n="6718a434">
              Jag undrar om Helene Petersson tycker att det är en bra ordning
              som det är i dag, som jag tidigare hänvisade till, att människor
              som är icke-kristna och väljer att helt stå utanför ett trossamfund
              ändå administreras av Svenska kyrkan.
            </seg>
          </u>
          <note type="speaker" n="f24cee63">
            Anf. 25 HELENE PETERSSON (s) replik:
          </note>
          <u who="helene_petersson_b88ea5" xml:id="i-6210c1e8986116d6-2" n="01f8c8a1">
            <seg n="b8adcba8">
              Herr talman! Jag är inte beredd att gå in och göra någon förändring
              i dag. I den uppgörelse man gjorde satte man både livremmar och
              hängslen på Svenska kyrkan. KU hade en stor del i det. Man sade
              bland annat att Kammarkollegiet skulle ha del i ansvaret när det
              gäller avgifterna. Kammarkollegiet skulle godkänna dem. Man får
              inte ta ut den avgift man vill utan att Kammarkollegiet har godkänt
              den.
            </seg>
            <seg n="41e7abb3">
              När det gäller övriga som inte är medlemmar i Svenska kyrkan
              har länsstyrelsen uppdraget och ansvaret, via sina begravningsombud,
              att se till att den biten fungerar. Här tror jag att man kan göra
              mer. Man kan utbilda begravningsombuden mer. Man kan se till att
              det blir fler träffar. Man kan se till att ha mer kontakter med
              dem. Men jag tror att det finns en god möjlighet för dem som icke
              är medlemmar i Svenska kyrkan att ändå bli tillgodosedda.
            </seg>
          </u>
          <note type="speaker" n="4a9909a0">
            Anf. 26 NILS FREDRIK AURELIUS (m):
          </note>
          <u who="nils_fredrik_aurelius_d21c21" xml:id="i-b6072bd83d3cd7ac-0" n="3140426a">
            <seg n="5102e81c">
              Herr talman! Som har framgått här har detta betänkande genomgått
              så kallad förenklad behandling. Alla vi här ser att frågorna inte
              är precis nya. Vi har dock gjort en fördjupad undersökning i utskottet
              på en punkt, som jag snart ska återkomma till. I övrigt håller
              jag mig till några huvudpunkter.
            </seg>
            <seg n="456423d8">
              Rent allmänt sett är det helt orimligt att föreställa sig att
              man skulle riva upp väsentliga delar av eller hela den mycket
              omfattande och genomarbetade kompromiss, som det faktiskt är,
              som riksdagen beslutade om 1995 efter partiledaröverläggningar
              tidigare samma år. Jag vill också gärna säga att hela reformverksamheten
              har varit mycket framgångsrik. Det man höll på att utreda i kanske
              hundra år löste man faktiskt, till väsentliga delar. Sedan finns
              det inslag i kompromissen som inte är riktigt bra. Det fanns synpunkter
              från alla partier, tror jag. Men de inslagen kommer säkerligen
              att förändras efter hand.
            </seg>
            <seg n="23c3f98c">
              Personligen ser jag år 2009 som något av en brytpunkt. En del
              av den lagstiftning som finns nu klingar av då. Först 2009 kommer
              staten att leva upp till sitt åtagande om kulturhistoriska anslag
              för medeltida kyrkor, exempelvis, vilket anses vara ett allmänintresse
              och inte bara ett intresse för dem som betalar kyrkoavgift. Visst
              kommer det att hända saker framöver, men i grunden har det varit
              en framgångsrik reform.
            </seg>
            <seg n="0bc45096">
              Frågan om huvudmannaskapet för begravningsväsendet diskuterades
              mycket under utredningarna. Åsikterna gick även här isär. Visst
              hade man kunnat tänka sig ett system där kommunerna hade varit
              huvudmän. Det är det som hade legat närmast till hands eftersom
              det redan fanns exempel på det, som har nämnts här.
            </seg>
            <seg n="51e4c39b">
              När nu kommunerna genom Kommunförbundet tackade nej är det kanske
              inte så mycket man kan göra. Därför fick det bli som det blev,
              det vill säga det är kyrkan som entreprenör, som har sagts här
              inte som trossamfund, Liselott Hagberg som agerar och administrerar
              begravningsväsendet. Men visst kan man tänka sig en förändring
              här framöver. Rent praktiskt är det så att kyrkan på många håll
              är markägare för begravningsplatser, men det kan inte vara någon
              trosfråga utan mer en praktisk fråga. Det nuvarande systemet fungerar
              bra, såväl i Helsingfors där kommunen är huvudman som på andra
              håll där kommunen inte är huvudman.
            </seg>
            <seg n="71a3ce8c">
              Uppbördshjälpen var, tror jag, central för att den här kompromissen
              över huvud taget skulle kunna äga rum. Den var helt avgörande
              för att Svenska kyrkan skulle våga sig på en så omfattande förändring.
              Sedan kan man i och för sig tycka att det är många saker i uppbördshjälpen
              som kan diskuteras. Varför ska till exempel kyrkoavgiften enbart
              beräknas på den till kommunal beskattning taxerade inkomsten?
              Det är relativt godtyckligt.
            </seg>
            <seg n="ce101acf">
              Den historiska bakgrunden är den att kyrkoavgiften, som det nu
              heter, tidigare var en kommunalskatt och togs ut på samma sätt
              som andra kommunalskatter, alltså proportionellt i förhållande
              till den taxerade inkomsten men exempelvis inte på förmögenhet,
              kapitalinkomster eller annat. Det är en lite speciell konstruktion.
              Detsamma gäller begravningsavgiften. Så får det vara tills vidare.
            </seg>
            <seg n="17f28b92">
              Personligen tycker jag att man skulle förändra systemet åtminstone
              såtillvida att man införde något slags tak för kyrkoavgiftens
              storlek, som har efterfrågats. Men det initiativet får kanske
              komma från Svenska kyrkan. Det finns väl ingen anledning att riksdagen
              ska börja lagstifta i detta ärende nu.
            </seg>
            <seg n="20b727cc">
              Man måste inse att det är en helt orimlig tanke och ett brott
              mot överenskommelsen att inom några år ta bort uppbördshjälpen.
              Då tror jag många skulle tycka att de har blivit lurade eller
              svikna. På längre sikt får vi se hur det blir med saken. Jag tror
              att det kan komma förändringar.
            </seg>
            <seg n="1a7f883b">
              Jag lägger märke till att Folkpartiet på den här punkten inte
              yrkar bifall till sin egen kommittémotion, vilket är glädjande
              om än något ovanligt.
            </seg>
            <seg n="4df2ac03">
              Det har varit speciella problem med Katolska kyrkan. På s. 10
              i betänkandet kan den intresserade läsa vilka åtgärder utskottet
              har vidtagit. Det får inte vara för många fel och oklarheter i
              registreringarna för att det hela ska vara rimligt och acceptabelt.
              Katolska kyrkan har dock i sin fulla rätt utnyttjat den lagstiftning
              som säger att man via stadgarna kan få uppbördshjälp att räkna
              in sina medlemmar eller samtycke via stadgarna, som det kallas.
            </seg>
            <seg n="14d1a3da">
              När vi i vårt utskott hade utfrågning av företrädare för Katolska
              kyrkan ställde jag bland annat frågan om man inte för att undanröja
              problem kunde tänka sig att be om individuellt samtycke av alla
              som får betala avgift. Men svaret var, i varje fall som jag uppfattade
              det, ett rätt klart nej. Det stred, som det heter i teologiska
              sammanhang, mot kyrkans självsyn.
            </seg>
            <seg n="92757655">
              För att förstå detta måste man alltså inse att Katolska kyrkan
              inte betraktar sig som en förening vilken som helst och det gör
              inte Svenska kyrkan heller där man tar in medlemsavgifter. Den
              är för övrigt världens kanske äldsta världsvida organisation,
              en stor organisation där medlemskap, om vi kan kalla det så, erhålls
              genom dopet. Det är också bakgrunden till den ordning som finns.
              Vi kan för övrigt notera att den är ganska lik den som finns i
              Svenska kyrkan.
            </seg>
            <seg n="5e895a8b">
              När det slutligen gäller lagen om Svenska kyrkan vållar den,
              precis som i fjol, en del teoretiskt intresse och föranleder inlägg.
              Praktiskt har lagen ingen större betydelse i dag och kommer kanske
              så småningom att kunna upphöra. Men den hade väldigt stor betydelse
              när reformen genomfördes, och den har fortfarande viss betydelse.
              Den innebär nämligen två saker, som jag vill peka på. I lagen
              står att Svenska kyrkan ska vara rikstäckande, vilket i och för
              sig också var kyrkans egen ambition. Men genom att detta står
              i lagen upplevde många, som var osäkra på hur det skulle gå med
              kyrkan i glesbygden, att den här förändringen var möjlig. Det
              var det ena.
            </seg>
            <seg n="171c465a">
              Det andra är att om man tänker sig att lagen inte hade funnits
              skulle Svenska kyrkan, den organisation som funnits i Sverige
              i tusen år, ha upphört år 2000. Sedan skulle man i och för sig
              ha kunnat nybilda den, men icke utan mycket stora problem. En
              sak som man fortfarande diskuterar inom kyrkan är exempelvis på
              vilken kyrklig nivå viss egendom ska ligga. Man hade kanske varit
              tvungen att lösa detta, vilket är mycket komplicerat eftersom
              det bland annat handlar om donationer från medeltiden. Jag tycker
              därför att det var en bra lösning. Det fanns, och finns fortfarande,
              ett syfte med lagen. Så småningom kanske den kan upphöra att gälla.
            </seg>
            <seg n="ea20efde">
              Lagens tekniska utformare, som är ledamot i KU, använde ett modernt
              politiskt uttryck om denna lag när han sade att den var som en
              gångbro, en passerell, över till ett nytt system. Och som en sådan
              gångbro har den fortfarande en viss funktion.
            </seg>
          </u>
          <note type="speaker" n="55e50ddb">
            Anf. 27 LISELOTT HAGBERG (fp) replik:
          </note>
          <u who="liselott_hagberg_811c71" xml:id="i-04e2a4d5d6d2cc33-3" n="bade78aa">
            <seg n="35e1df4b">
              Herr talman! Jag antar att Nils Fredrik Aurelius är positiv till
              entreprenörer och anser att Svenska kyrkan är en entreprenör.
              När det gäller begravningsväsendet skulle förutom Svenska kyrkan
              också en kommun kunna vara entreprenör. Därför vill jag fråga
              Nils Fredrik Aurelius om han kan tänka sig fler entreprenörer
              för det finns ju som bekant många olika samfund i vårt mångkulturella
              och religiöst mångfasetterade land.
            </seg>
          </u>
          <note type="speaker" n="30caa00f">
            Anf. 28 NILS FREDRIK AURELIUS (m) replik:
          </note>
          <u who="nils_fredrik_aurelius_d21c21" xml:id="i-b6072bd83d3cd7ac-1" n="3140426a">
            <seg n="acb236a9">
              Herr talman! Jag har inga svårigheter att se att även andra kan
              vara entreprenörer, till exempel stiftelser och kanske andra samfund.
              Detta är mer en praktisk fråga. När det gäller begravningarna
              är det viktigt att än en gång påpeka att Svenska kyrkan administrerar
              själva begravningsväsendet, men den agerar inte som samfund. För
              att få del av Svenska kyrkans övriga tjänster vid begravningar
              måste man i princip vara med i kyrkan och ha betalat sin avgift.
              Det är ganska noggrant reglerat vad som ingår i den del av begravningen
              som man betalat via begravningsavgiften.
            </seg>
            <seg n="975af2bf">
              Visst kan man tänka sig även andra entreprenörer än de två som
              finns i dag eller tre om vi anser att det är fråga om två kommuner.
              Det kan inte vara den viktiga frågan. Däremot är det nog rätt
              praktiskt att kyrkan, som har många medlemmar och är markägare
              runtom i Sverige, administrerar detta. Det var väl en anledning
              till att det blev så här, även om jag för min del kunnat tänka
              mig att kommunerna hade varit huvudmän.
            </seg>
            <seg n="6a93cb14">
              Nu har väl kommunerna en del andra problem, herr talman, som
              de kanske också har att lösa, och de betackade sig för att få
              ytterligare problem med detta. Därför är det möjligt att det här
              är en bra arbetsfördelning.
            </seg>
          </u>
          <note type="speaker" n="6c33fdfd">
            Anf. 29 TUVE SKÅNBERG (kd):
          </note>
          <u who="tuve_skanberg_e38e9f" xml:id="i-0b9e39afacd1c935-0" n="47bc11b0">
            <seg n="e4a779c5">
              Herr talman! Debatten har bara börjat och ändå är allt som behöver
              sägas redan sagt. Här finns en överenskommelse sedan 1995. Alla
              utom Vänsterpartiet var med på den, och nu diskuterar vi några
              reservationer där man vill frångå överenskommelsen.
            </seg>
            <seg n="58e91de6">
              Det är inte så att jag som kristdemokrat inte kan sympatisera
              med stora delar av reservationerna, till exempel kravet att inte
              staten genom lagstiftning ska föreskriva vilken religiös eller
              ideologisk inriktning ett visst samfund i det här fallet Svenska
              kyrkan ska ha. Den positionen och den ideologiska grunden kan
              jag visst ha i mitt eget tänkande, liksom mitt parti, men det
              vi nu diskuterar är den uppgörelse som det tog mer än 50 år att
              komma fram till. Den räknar sin början till 1800-talet. När vi
              nu skriver 2004, fyra år efter sekelskiftet, höjs redan röster
              om att frångå uppgörelsen. Det handlar visserligen om detaljer,
              men det finns ändå krav.
            </seg>
            <seg n="dc87943a">
              I den här debatten hyser jag stor respekt för Mats Einarsson
              och den position han intar, för han är konsekvent. Det är en position
              som funnits ganska länge; den går tillbaka till 1917 och ännu
              längre. Han frångår den inte utan menar att skiljandet ska vara
              konsekvent och totalt. Jag delar inte den uppfattningen, men jag
              kan respektera den.
            </seg>
            <seg n="ac479963">
              Däremot har jag svårare att förstå Liselott Hagberg, som jag
              delar många åsikter med. Det gäller dock inte i fråga om uppgörelsen.
              Alla partier utom ett har kommit överens om en uppgörelse som
              det tagit decennier, jag höll på att säga ett sekel, att komma
              fram till. Frågan är hur lång varaktighet den ska ha. Om den här
              debatten ska bli någonting mer än en passerell borde den bli en
              principdiskussion om hur länge vi ska stå fast vid en överenskommelse.
            </seg>
          </u>
          <note type="speaker" n="e233946d">
            Anf. 30 LISELOTT HAGBERG (fp) replik:
          </note>
          <u who="liselott_hagberg_811c71" xml:id="i-04e2a4d5d6d2cc33-4" n="bade78aa">
            <seg n="fb83dfa2">
              Herr talman! När det gäller den överenskommelse som gjordes mellan
              partierna inför det stora principbeslutet 1995 om skiljandet av
              staten och Svenska kyrkan menar Tuve Skånberg att jag på något
              vis skulle hävda en linje som vi i Folkpartiet inte hävdat redan
              från början. Den stora överenskommelsen handlade ju om fortsatt
              hjälp för Svenska kyrkan med uppbörd av avgifter, och det fanns
              även andra delar i den överenskommelsen.
            </seg>
            <seg n="ea45bd09">
              Det som vi hävdade redan från början, och som jag också sade
              i mitt inledningsanförande, var att det här var ett steg i rätt
              riktning, men vi såg det inte som en slutlig lösning utan ville
              gå vidare. Jag anser därför inte att vi på något vis bryter en
              överenskommelse. Flera har i debatten hänvisat till att det här
              är en passerell, en gångbro, ett steg på vägen. Vi vill därför
              ha en fortsättning av skiljandet av Svenska kyrkan från staten,
              eftersom vi anser att den i dag är halvskild.
            </seg>
          </u>
          <note type="speaker" n="b8a90120">
            Anf. 31 TUVE SKÅNBERG (kd) replik:
          </note>
          <u who="tuve_skanberg_e38e9f" xml:id="i-0b9e39afacd1c935-1" n="47bc11b0">
            <seg n="5de2c697">
              Herr talman! Just den inställningen är problematisk. Detta är
              en fråga som berör nio av tio svenskar, som är medlemmar i Svenska
              kyrkan. Svenska kyrkan har en historia på tusen år, och förr eller
              senare i livet eller döden har den återverkningar på nästintill
              varje människas liv. Skulle överenskommelsen då inte hålla i fyra
              år? Jag tycker att det reser frågan om att över huvud taget göra
              överenskommelser.
            </seg>
            <seg n="503a25e6">
              Som jag exemplifierade hade vi synpunkter och tankar i förhandlingen
              som vi inte fick igenom. Men om man går in i en förhandling och
              gör en överenskommelse och sedan, så fort bläcket på papperet
              torkat, tänker att nu tar jag ut det jag inte fick i överenskommelsen
              så går det inte att göra överenskommelser i synnerhet inte om
              stora och viktiga frågor som har betydelse för nio av tio svenskar.
              Jag skulle, med förlov sagt, herr talman, vilja underkänna det
              resonemang som Liselott Hagberg ägnar sig åt.
            </seg>
          </u>
          <note type="speaker" n="668aaa81">
            Anf. 32 LISELOTT HAGBERG (fp) replik:
          </note>
          <u who="liselott_hagberg_811c71" xml:id="i-04e2a4d5d6d2cc33-5" n="bade78aa">
            <seg n="55c823bb">
              Herr talman! Som jag tidigare sade i mitt huvudanförande är det
              här ingen ny fråga. Det är en lång kamp, och den har bedrivits
              ända sedan 1800-talet av liberaler. Den överenskommelse som gjordes
              1995 gjordes just för att komma vidare i processen. Utvecklingen
              går vidare.
            </seg>
            <seg n="23a7ffa8">
              Det är där demokratins spelregler kommer in. Det är väljarna
              som ytterst avgör om frågan ska få en fortsättning enligt vår
              uppfattning eller på något annat vis. Så är politikens spelregler.
              Vi jobbar alla för vår sak i en demokratisk ordning. Ytterst är
              det väljarna som avgör.
            </seg>
          </u>
          <note type="speaker" n="04a9cd21">
            Anf. 33 TUVE SKÅNBERG (kd) replik:
          </note>
          <u who="tuve_skanberg_e38e9f" xml:id="i-0b9e39afacd1c935-2" n="47bc11b0">
            <seg n="a90c1bee">
              Herr talman! Detta är ett orimligt sätt att se på en uppgörelse.
              Så fort det har kommit en ny riksdag är vi på tabula rasa, på
              nollställd nivå. Allting som dessförinnan har varit glöms inför
              de ambitioner man har i sin partipolitik och sitt partiprogram.
            </seg>
            <seg n="22924673">
              Jag menar att vi inte kan göra överenskommelser om Folkpartiet
              fortsätter att ha den hållningen. Det är oerhört viktigt att om
              det har tagit 50 år för att göra en överenskommelse ska den väl
              i allsin dar åtminstone kunna hålla längre än fyra år och gärna
              50 år till.
            </seg>
          </u>
          <note type="speaker" n="f7a4fbb6">
            Anf. 34 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-9e503b307de8f0a5-0" n="e31b2a1f">
            <seg n="a0f25983">
              Herr talman! Som flera har påpekat är det betänkande som nu ligger
              på riksdagens bord föremål för en förenklad motionsbehandling.
              Självklart är vår utgångspunkt religionsfrihet. Självklart har
              vi respekt, frihet och tolerans som grund för vårt arbete med
              de frågor som berörs i detta betänkande. Grundläggande för oss
              är den breda kompromiss som träffades mellan alla partier som
              då var representerade i riksdagen förutom Vänstern.
            </seg>
            <seg n="f54073b3">
              Från Centerpartiets sida värnar vi den öppna rikstäckande folkkyrkan.
              Vi värnar överenskommelsen som ännu inte gällt mer än några år
              i praktiken. Vi tycker att avtal ska hållas. Vi måste visa respekt
              för alla parter genom att skapa bra grundläggande förutsättningar
              utifrån det som vi har varit överens om.
            </seg>
            <seg n="1cf6f8b0">
              Lagen om Svenska kyrkan stiftades inte i ett historisk vakuum,
              vilket man kan tro när man lyssnar till Mats Einarsson. Det var
              en lång historia som låg till grund för den lagstiftningen. Den
              lagen är och var en förutsättning för den överenskommelse som
              träffades, som Nils Fredrik Aurelius tidigare sade. Det finns
              från vår sida inget skäl att ändra detta. Jag har inte heller
              hört att andra parter utanför denna kammare, det vill säga Svenska
              kyrkan, skulle önska eller kräva en förändring.
            </seg>
            <seg n="1a85b577">
              Begravningsväsendet är den andra frågan som finns med i diskussionen.
              Här har vi ett särskilt och starkt ansvar inte bara för nu levande
              utan också för tidigare generationer. Det är och var ett långsiktigt
              åtagande som vi beslöt skulle ligga kvar hos Svenska kyrkan och
              de kommuner som historiskt haft uppdraget att administrera begravningsplatser.
            </seg>
            <seg n="8984bb38">
              Det har fungerat bra. Det finns en ekumenik på detta fält. Jag
              har inte hört krav vare sig från kommuner eller från andra att
              ändra den ordning som vi varit överens om. Det finns krav från
              Vänstern och från andra här i kammaren. Det är måhända ideologiska
              krav. Men för oss är det inte ett skäl att ändra en ordning som
              uppenbart fungerar väldigt bra. I sådant fall skulle andra grunder
              ha dykt upp. Det har inte kunnat redovisas vare sig i motioner
              eller i debatten.
            </seg>
            <seg n="e84d573c">
              Ytterligare en fråga som finns med är uppbördshjälpen. Många
              har tidigare berört den frågan. Jag vill understryka att det också
              var en del av den stora uppgörelsen. Det är en uppgörelse som
              från vår sida ligger fast alltjämt. Även här kan det naturligtvis
              finnas skäl att ändra regelverk om det visar sig att de inte fungerar.
              Men man ska inte ändra bara för principens skull.
            </seg>
            <seg n="27647466">
              Vi noterar att Vänstern ser trossamfund som en förening. Det
              gör inte vi. Vi har respekt för Romersk-katolska kyrkans hållning
              i frågan. Vi har självklart också respekt för de medborgare som
              anser att man inte har fått en riktig grund för en uppbörd som
              medlemmar i Romersk-katolska kyrkan. Självklart måste de då få
              rättelse.
            </seg>
            <seg n="c42fd347">
              Här har vi från utskottets sida i år visat att vi tar frågan
              på allvar. Vi vill försöka komma vidare för att få en bra tingens
              ordning när det gäller register och underlag för uppbördshjälpen
              från Skatteverkets sida. Skulle det vara så att det efter ytterligare
              ett antal år alltjämt kvarstår stora problem eller att andra problem
              uppkommer får vi pröva dem och se hur vi även här kan hitta en
              lösning i ekumenisk anda. Jag tycker att vi har ett ansvar för
              att göra det i den här frågan.
            </seg>
          </u>
          <note type="speaker" n="ef607a8a">
            Anf. 35 MATS EINARSSON (v) replik:
          </note>
          <u who="mats_einarsson_087a77" xml:id="i-db5c15ad8dfdd497-1" n="52d05153">
            <seg n="be455179">
              Herr talman! Kerstin Lundgren sade att Centern inte ser kyrkor
              som föreningar. Det är självfallet så att olika typer av sammanslutningar
              får betrakta sig själva på vilket sätt de själva önskar. Det är
              inte vad jag ifrågasätter.
            </seg>
            <seg n="c1f4e243">
              Problemet är att det i den svenska lagstiftningen inte finns
              någon särskild associationsform för heliga allmänneliga kyrkor,
              som väl är innebörden i begreppet katolsk. Där finns bara ideella
              föreningar. Därför har vi instiftat den helt nya formen registrerat
              trossamfund som är en förening i denna mening. Det är där problemet
              uppkommer. Katolska kyrkan ser sig själv som någonting annat än
              vad den enligt lagstiftningen måste vara för att få uppbördshjälpen.
            </seg>
            <seg n="1bef5681">
              Sedan till frågan om lagen om Svenska kyrkan. Är det bara när
              det gäller Svenska kyrkan som det är okej att riksdagen fattar
              beslut om vilken ideologisk eller teologisk inriktning en organisation
              ska ha? Skulle man kunna tänka sig sådana lagar även när det gäller
              andra organisationer, andra kyrkor, andra partier och vad vet
              jag? Om svaret på den frågan är nej, vilket jag tror att det är,
              varför går det då bra när det gäller en förening men inte när
              det gäller en annan?
            </seg>
            <seg n="3ecc6ba9">
              Jag vill än en gång fråga även Kerstin Lundgren: Vad händer om
              Svenska kyrkans medlemmar bryter mot lagen om Svenska kyrkan?
            </seg>
          </u>
          <note type="speaker" n="e62135c1">
            Anf. 36 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-9e503b307de8f0a5-1" n="e31b2a1f">
            <seg n="ea9c25ae">
              Herr talman! Mats Einarsson väljer att betrakta Romersk-katolska
              kyrkan som en förening vilken som helst. Det är inte vad vi har
              gjort här i riksdagen tidigare. Det är därför som lagstiftningen
              gäller och också därför som vi gör markeringen i vårt betänkande.
              Vi markerar att den ser sig som vilande på en annan grund. Det
              gäller det som Nils Fredrik Aurelius också berörde om den egna
              självsynen i frågan. Det är en respekt som vi måste ha för det
              synsättet.
            </seg>
            <seg n="1907f672">
              Det finns inget skäl, annat än möjligen ett principiellt vänsterskäl,
              att på något sätt ändra i detta förhållande utifrån att det har
              gått några år och att man har haft problem under övergången. Det
              är klart att varje övergång, hur liten gångbron än är, kan innebära
              bekymmer. Det viktiga är den tydliga signal som finns i det här
              fallet att man är beredd att rätta till det. Man jobbar intensivt
              för att förbättra situationen för dem som är verksamma i Romersk-katolska
              kyrkan och som är föremål för uppbördshjälp. Det är en viktig
              signal. Men det är bra och nödvändigt att man fortsätter att söka
              komma till rätta med det.
            </seg>
            <seg n="3f9f6b80">
              Vi har också frågan om lagstiftningen. Lagen om Svenska kyrkan
              var en förutsättning för uppgörelsen. Det var en grund för att
              kunna skilja kyrkan från staten. Det är en grund som vilar på
              mångårig historia och inte existerar i ett vakuum, som Vänstern
              eller kommunisterna väljer att se det.
            </seg>
          </u>
          <note type="speaker" n="ff57c9fd">
            Anf. 37 MATS EINARSSON (v) replik:
          </note>
          <u who="mats_einarsson_087a77" xml:id="i-db5c15ad8dfdd497-2" n="52d05153">
            <seg n="982682e4">
              Herr talman! Jag har lite svårt för argumentet om vakuum. Jag
              förstår inte vad det går ut på. Det är mycket möjligt att lagen
              om Svenska kyrkan i någon mening var en förutsättning för principbeslutet,
              men det innebär inte att lagen blir mer rimlig i sig. Dessutom
              är det väl i dag så att riksdagen ensam, ansvarig inför väljarna,
              förfogar över lagstiftningen, inte Svenska kyrkan eller någon
              annan. Därför har vi också både möjligheten och skyldigheten att
              se till att vi har en lagstiftning som står i överensstämmelse
              med de demokratiska rättsstatliga principer som vi hävdar på alla
              andra områden. Pragmatismen får inte gå så långt att man kliver
              över den gränsen. Vilka garantier finns det då för att vi inte
              gör det i ett annat sammanhang också?
            </seg>
            <seg n="4a126444">
              Slutligen gällde det Katolska kyrkan. Vi instiftade formen registrerat
              trossamfund därför att vi måste finna en associationsrättslig
              grund för den här uppbördsgälden. Sedan hade katolikerna särskilda
              problem, och vi införde underligheten med godkännande genom stadgarna.
              Men resultatet är ju att en enskild individ kan bli betalningsansvarig
              via staten utan att ha godkänt att han eller hon är medlem i den
              förening som ska ha pengarna och i värsta fall måste driva sin
              sak i domstol mot staten, mot detta trossamfund, för att få sin
              rätt. Är det verkligen rimligt att vi ska ha det på det sättet?
            </seg>
          </u>
          <note type="speaker" n="41330c94">
            Anf. 38 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-9e503b307de8f0a5-2" n="e31b2a1f">
            <seg n="ceb6ff95">
              Herr talman! Återigen tror jag inte att vi kommer längre. Det
              finns olika syn på frågan om en uppgörelse och hur länge en uppgörelse
              ska hålla. Den lagstiftning som tillkom för att skilja kyrkan
              från staten i mitten på 90-talet har trätt i kraft, och den verkar
              på de grunder som då gällde. Det går inte att bortse från detta.
              Det går inte att stifta lag utan hänsyn till den långa historien
              på detta område.
            </seg>
            <seg n="1127eff8">
              En förutsättning för förändringar i den här delen under den tid
              som nu är skulle vara en framställan, till exempel från Svenska
              kyrkan, att man utifrån sina bedömningar ville göra förändringar.
              Någon sådan framställan har jag inte hört, däremot en ideologiskt
              betingad önskan från Vänsterns sida att kliva ifrån en uppgörelse
              som man aldrig har accepterat. Det må vara Mats Einarsson fritt
              att ha den uppfattningen. Vi har olika åsikter på den punkten.
            </seg>
            <seg n="93766d64">
              När det gäller Romersk-katolska kyrkan är det, som sagt var,
              viktigt att man söker hitta lösningar på de problem som har uppkommit.
              En del har varit vilket visade sig när vi hade utfrågningen av
              rent praktisk mänsklig karaktär. Andra frågor bygger på självförståelsen,
              att man som döpt har ett ansvar eller har ett åtagande för finansiering
              en insikt som kanske inte alltid finns hos alla, av olika skäl,
              även om man är ansluten till Romersk-katolska kyrkan, Svenska
              kyrkan eller någon annan.
            </seg>
            <seg n="db585345">
              Vår förhoppning är att man ska komma till rätta med de problem
              som föreligger. Men här finns ett tydligt underlag. Till skillnad
              från när vi pratar om begravningsväsendet eller lagen om Svenska
              kyrkan finns här ett underlag som visar att enskilda människor
              kommer i kläm. Den typen av problem måste vi bevaka och försöka
              komma till rätta med. Förhoppningsvis gör man det själv. Annars
              får vi väl återkomma i frågan när det har gått en tid.
            </seg>
          </u>
          <note type="speaker" n="e0d2a1b8">
            Anf. 39 LARS-IVAR ERICSON (c):
          </note>
          <u who="unknown" xml:id="i-7ccd15e40ebd2527-0" n="1eab5295">
            <seg n="dd6319b8">
              Herr talman! Filosofen Heidegger har talat om döden som das Man
              , något som vi skjuter ifrån oss döden gäller inte oss utan drabbar
              någon annan. Men så är det inte. Vi vet alla att vi en gång ska
              lämna detta livet.
            </seg>
            <seg n="a0becb44">
              Därför är det en viktig fråga som behandlas här i dag, begravningsverksamheten.
              Jag kände att jag ville delge utskottet några erfarenheter i detta
              ämne, erfarenheter som jag gjort under mer än 30 år som anställd
              i Svenska kyrkan. Avsikten är att styrka utskottets ställningstagande
              att Svenska kyrkan även i fortsättningen ska ha kvar ansvaret
              för begravningsverksamheten.
            </seg>
            <seg n="e38daf7f">
              Svenska kyrkan har med stort engagemang och hänsyn till olika
              religioner och icke-troende under många år skött denna verksamhet,
              och jag kan inte se några realistiska alternativ till detta åtagande.
            </seg>
            <seg n="c52b68c8">
              Genom begravningsombuden finns full insyn i verksamheten. Begravningsombudet
              i mitt hempastorat deltar i kyrkonämndens sammanträden två gånger
              per år. Han granskar budget och bokslut. Han tar kontakt med begravningsbyråerna
              och gör studiebesök på kyrkogårdarna. Han finns tillgänglig för
              allmänhetens frågor. Kyrkogårdsvaktmästare och kyrkogårdsarbetare
              får utbildning i att bemöta företrädare för olika religioner,
              och de blir ofta, enligt min erfarenhet, någon att tala med när
              anhöriga besöker graven.
            </seg>
            <seg n="f88529e4">
              Jag ser framför mig den mångkulturella och mångreligiösa kyrkogården.
              Där har vi buddhisternas kvarter, där släkten ibland firar högtider
              med den döde. Genom en måltid binds generationerna samman. Jag
              ser muslimernas gravplatser orienterade mot Mecka. Jag ser minneslunden,
              kistgravarna och urngravarna där kristna, tvivlare och ateister
              är begravda, med träden, gräsmattorna, bänkarna och vattenfontänerna.
              Jag tycker att allt smälter samman i en respekt för varje enskild
              individ. För den som inte skulle vilja begravas finns det möjlighet
              att få tillstånd att få askan spridd från en båt eller till och
              med från ett flygplan.
            </seg>
            <seg n="036853ce">
              Herr talman! Vilken huvudman skulle kunna sköta begravningsplatserna
              bättre än Svenska kyrkan? Kan man tänka sig små minikyrkogårdar
              här och där? Och vem ska sköta dem? Jag vågar påstå att skulle
              det bli så skulle inte begravningsavgiften ha den blygsamma nivå
              som den har i dag. I dagens mångkulturella Sverige är kyrkogården
              något som förenar, och jag har inte träffat någon människa som
              inte har kunnat tänka sig att få sin sista viloplats på ortens
              kyrkogård. Ingen har heller haft något att invända mot Svenska
              kyrkans sätt att sköta huvudmannaskapet för begravningsverksamheten.
            </seg>
          </u>
          <note type="speaker" n="33338dd5">
            Anf. 40 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-e7ab20b088f511b6-0" n="707535c1">
            <seg n="0e3f9a7a">
              Herr talman! En av fördelarna med att komma sist i debatten är
              att väldigt mycket klokt redan har sagts. Då får man verkligen
              anstränga sig för att komma på någonting att tillägga i debatten.
            </seg>
            <seg n="f075ee84">
              Jag börjar med att yrka bifall till reservation nr 2, men jag
              stöder givetvis alla övriga reservationer.
            </seg>
            <seg n="4257f586">
              Det här har varit en lång kamp, sade Liselott Hagberg. Då påminner
              jag om att det lär vara så att droppen ska urholka stenen, och
              jag känner mig närmast som en läckande vattenkran i den här frågan.
              Vi har pratat länge, och vi kommer att fortsätta att prata länge
              om det här.
            </seg>
            <seg n="7df78116">
              Kerstin Lundgren säger att avtal ska hållas. Det ska de, tills
              man sluter ett nytt avtal. Då har oppositionen möjligheter att
              försöka få fram det nya avtalet, och det är det vi gör i dag.
            </seg>
            <seg n="e3499718">
              Jag tänker hålla mig till endast begravningsavgifterna. Lars-Ivar
              Ericson talade om att det var en blygsam avgift. Jag delar inte
              den uppfattningen, av det enkla skälet att denna blygsamma avgift
              varierar synnerligen, från 9 öre här i storstadsområdet till över
              en krona i glesbygderna. Detta läggs då på kommunalskatten. Försök
              att komma hem till kommunstyrelsen med förslag om att man ska
              höja kommunalskatten med en krona! Då får ni se vilket liv det
              blir, för det handlar inte om några blygsamheter. Det gäller alltså
              personer som icke är medlemmar i Svenska kyrkan. Det är den rena
              begravningsavgiften. Den är vi nämligen skyldiga att betala allihop,
              oavsett om vi kommer att utnyttja någon kyrkogård eller inte.
            </seg>
            <seg n="6e0ed911">
              Det finns en bristande rimlighet i detta. Man kan då säga: Ja,
              men det är en solidarisk fråga. Men då borde man väl rent solidariskt
              betala samma begravningsavgift över hela Sverige. Då skulle genomsnittssumman
              bli 23 öre, och detta skulle då kunna administreras av staten
              som då skulle leverera in det till Svenska kyrkan eller till den
              som nu ombesörjer begravningen.
            </seg>
            <seg n="5971e8a6">
              Det är inte bara Svenska kyrkan som sköter begravningarna. Den
              mosaiska församlingen får varje år summor av dessa medel. Jag
              har inte lyckats få fram vilka summor det är, men den får i alla
              fall medel översända till sig. Det finns andra som vill arrangera
              och sköta begravningarna, och då tycker jag att de ska få göra
              det. Enligt det avtal som finns ska kyrkan överföra medel, och
              det gör man åtminstone när det gäller den mosaiska församlingen.
              De övriga har jag inte fått fram någonting om.
            </seg>
            <seg n="06903724">
              Det finns ytterligare en fråga som jag skulle vilja lägga till.
              Vi säger att det är Svenska kyrkan som får pengarna. Helt nyligen
              har man börjat diskutera inom Svenska kyrkan att bilda bolag,
              bland annat för begravningsverksamheten. Då skaffar sig Svenska
              kyrkan en underleverantör. Jag tycker att man då har börjat röra
              sig mot de områden som handlar om att endera ska vi ta bort Svenska
              kyrkans begravningsmonopol eller ska vi försöka kommunalisera
              eller ordna det på något annat sätt.
            </seg>
            <seg n="6fb82a6a">
              Det finns andra grupper här i samhället som har en helt annan
              inställning till döden och begravningen och hanteringen av kvarlevorna.
              Den islamiska föreningen i Malmö har till exempel högljutt haft
              synpunkter på just begravningsavgifter och begravningshanteringen.
              Den hinduiska föreningen eller svensk-indiska föreningen saknar
              på de flesta håll i landet en möjlighet att genomföra sina begravningsritualer
              som består i att man efter kremeringen sprider askan i ett vatten
              som leder till havet. Jag tycker inte att det finns skäl för dem
              att behöva betala in pengar till Svenska kyrkans kyrkogårdar.
            </seg>
            <seg n="f5cfec35">
              Vi har ytterligare en ganska stor grupp människor. De som inte
              tillhör något samfund alls har redan nämnts, men det finns en
              stor grupp människor som arbetar och lever i Sverige, som betalar
              avgifterna här i Sverige för att sedan på sin ålders höst komma
              hem till sitt eget hemland och begravas där. Då får dödsboet vara
              med och betala en gång till eftersom det inte har skett några
              transfereringar av begravningspengar till Norge eller Finland,
              till exempel.
            </seg>
            <seg n="07e46c77">
              Det finns mängder av oklarheter här. Det är därför som jag skulle
              vilja att vi fick en möjlighet att börja titta på det här och
              då låta andra grupper komma till tals. Det handlar om olika religiösa
              grupperingar men också om människor med en helt sekulariserad
              syn på tillvaron.
            </seg>
            <seg n="21849735">
              Men det har, som det är sagt, varit ett förenklat förfaringssätt
              när det gäller de här motionerna. Det lär det bli nästa år också,
              misstänker jag, men vi kommer att fortsätta med de här kraven
              och önskemålen tills vi åtminstone får fram en utredning som ser
              över problematiken i dess helhet. Hittills är det ett avtal som
              gäller mellan staten och Svenska kyrkan. Alla övriga parter är
              utelämnade.
            </seg>
          </u>
          <note type="speaker" n="134f24bf">
            Anf. 41 ALLAN WIDMAN (fp):
          </note>
          <u who="allan_widman_6a403b" xml:id="i-4fb106f89fd64c90-0" n="64dcb130">
            <seg n="61c1b378">
              Herr talman! Jag ska uppehålla mig kort kring detta med uppbördshjälp
              för trossamfund. Det är min erfarenhet sedan jag kom in i riksdagen
              att de flesta av våra avgöranden är svåra, att det finns goda
              argument både för och emot. På det här området, herr talman, vill
              jag hävda att verkligheten inte är lika komplicerad.
            </seg>
            <seg n="dbcf210c">
              Som uppbördshjälpen i dag är konstruerad utgör den något av ett
              unikum inom det svenska rättssystemet. Här finns dubbla fall av
              omvänd bevisbörda i ett enda regelverk. Du ska som enskild människa
              inte bara styrka att du inte är medlem i ett trossamfund. Det
              räcker att detta trossamfund gör ett påstående om att du har en
              skyldighet att erlägga avgift för att du också i domstol ska befinnas
              skyldig att göra detta.
            </seg>
            <seg n="b28208e9">
              Att överklaga de beslut som skattemyndigheterna fattar om uppbörd
              till förvaltningsdomstolar har visat sig meningslöst. Förvaltningsdomstolarna,
              länsrätten och kammarrätten prövar inte medlemskap i trossamfund
              utan visar den frågeställningen ifrån sig. Slutsatsen är att enskilda
              människor i vårt land i dag tvingas slåss i allmänna domstolar
              för möjligheten att stå utanför trossamfunden. Detta innebär stora
              påfrestningar för den enskilde, personligt och också ekonomiskt
              det finns en risk att man behöver erlägga omfattande rättegångskostnader.
            </seg>
            <seg n="03df9180">
              Nils Fredrik Aurelius har tidigare i debatten nämnt att han i
              samband med Riksskatteverkets redovisning i utskottet ställde
              frågan om man för enkelhetens skull inte kunde kräva ett uttryckligt
              samtycke från medlemmarna i det katolska trossamfundet. Han fick
              då som svar det var ett svar som han tydligen godtog att ett sådant
              krav på samtycke skulle vara främmande för kyrkans självsyn. Men,
              Nils Fredrik Aurelius, kan det påståendet rättfärdiga att människor
              i dag tvingas att slåss i domstolar för sin rätt att stå utanför
              religiösa samfund? Det är nämligen precis vad som sker i dag.
            </seg>
            <seg n="1b56820b">
              I en rad fall har förvaltningsdomstolarna avgjort dessa mål till
              enskildas nackdel, och det är sannerligen inte någon akademisk
              fråga. Det är inte några enskilda fall som vi talar om. Fram till
              dags dato har, när det gäller den romersk-katolska kyrkan i Sverige,
              12 761 fall av begäran om rättelser inkommit till Riksskatteverket.
              Jämför man med det medlemsantal som detta samfund hade våren 2001,
              och som rapporterades till Riksskatteverket, märker man att detta
              motsvarar mer än var femte medlem. Det är dags att ändra det här
              förhållandet. Det är orimligt att en politisk uppgörelse mellan
              Svenska kyrkan och flertalet av partierna i den här kammaren för
              snart tio år sedan ska rättfärdiga de stora brister som finns
              i fråga om rättssäkerhet i detta system.
            </seg>
          </u>
          <note n="f3082f58">
            Herr talman! Jag yrkar bifall till reservation 4.
          </note>
          <note type="speaker" n="1e25fc62">
            Anf. 42 NILS FREDRIK AURELIUS (m) replik:
          </note>
          <u who="nils_fredrik_aurelius_d21c21" xml:id="i-b6072bd83d3cd7ac-2" n="3140426a">
            <seg n="3d607823">
              Herr talman! Jag blev direkt apostroferad trots att vi ska ha
              en lite kortare handläggning här så jag ska väl ändå svara något.
            </seg>
            <seg n="35542d5d">
              Först och främst tycker jag att det framgick tydligt det framgår
              också av betänkandet när vi hade besök av Katolska kyrkan i vårt
              utskott att de verkligen har gjort stora åtgärder för att rätta
              till de brister som tveklöst har funnits. I grunden är det dock,
              som jag uppfattade deras åsikt, en principfråga. De menar alltså
              och det är en 2 000 år gammal uppfattning att man blir medlem
              i Katolska kyrkan genom dopet. Då är man medlem. Sedan kan man
              anmäla att man inte vill betala avgiften och utträda i den meningen.
              Det är inte något slags livstidsinskrivning i fråga om tvång att
              betala avgifter. Alla kan naturligtvis meddela att de inte tänker
              betala det gäller Svenska kyrkan och också andra samfund. Det
              finns dock ett stoppdatum, men rätten att stå utanför finns.
            </seg>
            <seg n="8d0d3c5e">
              Detta kan möjligen vara lite teologiskt, och det går igen i den
              här speciella konstruktionen av begreppet trossamfund. I detta
              finns den gamla föreningskyrkliga traditionen, som man säger,
              hos en del samfund, men de som betraktar sig som traditionella
              kyrkor och dit hör i hög grad Katolska kyrkan har en lite annan
              syn på detta.
            </seg>
            <seg n="01c1f4a4">
              Riksdagen, inklusive Folkpartiet, antog faktiskt den här lagen
              för fem eller sex år sedan, var det väl, som alltså innebär rätt
              till hjälp med avgiftsuppbörd. Sedan är det problem, men det är
              för tidigt att säga till regeringen att man bör dra in tillståndet
              för Katolska kyrkan. Det måste jag tycka. Det vore orimligt.
            </seg>
          </u>
          <note type="speaker" n="47edc6e0">
            Anf. 43 ALLAN WIDMAN (fp) replik:
          </note>
          <u who="allan_widman_6a403b" xml:id="i-4fb106f89fd64c90-1" n="64dcb130">
            <seg n="e3ac8b99">
              Herr talman! Om Nils Fredrik Aurelius noga läser den reservation
              som Folkpartiet har i det här sammanhanget ser han att vi inte
              på något sätt vill avskaffa uppbördshjälpen för den katolska kyrkan.
              Däremot vill vi göra den mer rättssäker. Om en enskild person
              hävdar att han eller hon inte är medlem i detta trossamfund ska
              den uppgiften tas för god av skattemyndigheten. Så sker inom alla
              andra områden i vårt rättssystem i dag. Enligt min uppfattning
              ska det fungera på samma sätt även här.
            </seg>
            <seg n="88aa0d8d">
              Det är riktigt att Folkpartiet också omfattades av överenskommelsen.
              Men man måste ställa sig frågan hur långtgående och detaljerad
              överenskommelsen var. Enligt den proposition som föregick den
              här lagen förutsatte både Nils Erik Aurelius parti och mitt parti
              att om samtycke till medlemskap enligt stadgarna skulle förekomma
              måste man vara väldigt tydlig i informationen till medlemmarna.
              Men, Nils Fredrik Aurelius, 12 000 människor som har blivit felhanterade
              i det här sammanhanget antyder att man inte har skött den uppgiften
              på ett önskvärt sätt.
            </seg>
          </u>
          <note type="speaker" n="2a83f318">
            Anf. 44 NILS FREDRIK AURELIUS (m) replik:
          </note>
          <u who="nils_fredrik_aurelius_d21c21" xml:id="i-b6072bd83d3cd7ac-3" n="3140426a">
            <seg n="f008100d">
              Herr talman! Det har skett en stor förbättring. Allan Widman
              gör det lite lätt för sig genom att bara summera de rättelser
              som har skett under de år som har förevarit sedan 2001. Det har
              gjorts mycket stora ansträngningar från kyrkan. Det framgår, om
              Allan Widman behagar läsa, av s. 10 i betänkandet. Det är en mycket
              stor förbättring. Där framgår också att det finns möjligheter
              till dispens, till återbetalning och allt möjligt annat.
            </seg>
            <seg n="5db9eb60">
              Man kan visserligen ställa sig frågan om man inte ska ändra processordningen
              här. Jag har inte märkt något intresse för det, vare sig från
              Skatteverket, som det heter numera, eller Katolska kyrkan. Skatteverket
              hade väl i och för sig den uppfattningen att den typ av uppbördshjälp
              som man har nu krånglar till det, men det är ju inte Skatteverket
              som bestämmer vad vi ska stifta för lagar.
            </seg>
            <seg n="a9afc6be">
              När man kommer till kärnan är det ändå så att riksdagen har beslutat
              om ett system som tveklöst innebär rätt för ett samfund att begära
              hjälp med uppbörd med hänvisning till sina stadgar. Detta beslut
              fattades för fem eller sex år sedan av riksdagen i stor enighet.
              De problem som föreligger har Katolska kyrkan försökt komma till
              rätta med. Jag tycker att det är fullt rimligt att man avvaktar
              innan man gör någon vidare åtgärd.
            </seg>
          </u>
          <note type="speaker" n="e0c59469">
            Anf. 45 ALLAN WIDMAN (fp) replik:
          </note>
          <u who="allan_widman_6a403b" xml:id="i-4fb106f89fd64c90-2" n="64dcb130">
            <seg n="39ceea73">
              Herr talman! Av samma utskottsbetänkande som Nils Fredrik Aurelius
              hänvisar till framgår det också att Riksskatteverket i sin föredragning
              i utskottet efterlyste en mer rättssäker ordning för den här uppbörden.
              Vidare pekade Riksskatteverket på den risk som man kunde ana sig
              till, att fler samfund kommer att utan uttryckliga samtycken ansluta
              människor till sig på det sätt som Katolska kyrkan gör. Man uttryckte
              farhågor på den punkten.
            </seg>
            <seg n="78794b72">
              När det gäller rättelsetakten för Katolska kyrkan tycker jag
              att Nils Fredrik Aurelius drar för långtgående slutsatser. De
              sista sex månaderna har 1 500 nya fall tillkommit. Det är möjligt
              att det är något mindre än för två år sedan, men fortfarande är
              det alltför många.
            </seg>
          </u>
          <note type="speaker" n="453fc331">
            Anf. 46 HELENA BARGHOLTZ (fp):
          </note>
          <u who="helena_bargholtz_9ffc2b" xml:id="i-536383c9f3765120-0" n="717cb2df">
            <seg n="a09b9cbc">
              Herr talman! Det här har varit en urintressant debatt om kyrkan
              och staten. Det är en fråga som engagerar inte bara oss riksdagsledamöter
              utan lika mycket på den andra sidan alla dem som är engagerade
              i kyrkliga sammanhang.
            </seg>
            <seg n="b72173b4">
              Jag har ett par funderingar när det gäller kritiken mot Folkpartiet
              att vi är beredda att redan nu ompröva den överenskommelse som
              har slutits. Jag tycker personligen inte att det faktum att det
              tog 50 år att hitta en lösning och kompromiss för detta är ett
              argument för att det ska ta lika lång tid att ompröva överenskommelsen.
              Om det hade varit ett vanligt avtal hade man haft en klausul om
              när man anser att avtalet ska omprövas. Den vanliga klausulen
              brukar vara omkring tre år. Med tanke på hur lång tid det tar
              att diskutera de här sakerna är det nog ganska bra att ha framförhållning.
            </seg>
            <seg n="da7898cc">
              Nils Fredrik Aurelius nämnde omprövningen 2009, om fem år alltså.
              Då handlar det om den kyrkoantikvariska ersättningen. Det är inte
              hela överenskommelsen som ska prövas då.
            </seg>
            <seg n="1c50ac17">
              Jag vill också ta upp det som Helene Petersson sade. Om man inte
              vill finnas på en kyrklig begravningsplats, som i allra flesta
              fall, så kan man få askan spridd efter tillstånd från länsstyrelsen.
              Om man inte tillhör den svenska kyrkan eller något samfund, om
              man är icke-religiös och ändå vill ha en jordbegravning, en plats
              för de anhöriga att gå till, måste man lösa det enligt de linjer
              som Folkpartiet har skisserat i sin reservation.
            </seg>
            <seg n="df3389c1">
              Jag skulle vilja höra hur Helene Petersson ser på den möjlighet
              som jag vet finns i till exempel Frankrike. Där har jag en släkting
              som har förklarat att hennes urna ska placeras i en olivlund eller
              vingård. Kan vi tänka oss att man i Sverige också får placera
              resterna av avlidna i icke vigd jord? Det tycker jag vore en väldigt
              intressant möjlighet för dem som inte känner att de vill ha en
              religiös begravning av något slag.
            </seg>
            <seg n="e2c04297">
              När det gäller frågan om inträde i och utträde ur Svenska kyrkan
              talade Nils Fredrik Aurelius om dopet som nu helt riktigt är det
              enda medlemsgrundande. Det är ganska knepigt att säga hur man
              ska utträda och, som jag har gjort, gå in i kyrkan igen. Då får
              man kanske döpas en gång till. Det är också en sak som jag tycker
              är ganska knepig att lösa.
            </seg>
            <seg n="87b456f2">
              Jag hade en direkt fråga till Helene Petersson om möjligheterna
              att få sin kvarleva placerad i icke-vigd jord som man tydligen
              har i andra länder.
            </seg>
          </u>
          <note type="speaker" n="a7408562">
            Anf. 47 TUVE SKÅNBERG (kd) replik:
          </note>
          <u who="tuve_skanberg_e38e9f" xml:id="i-0b9e39afacd1c935-3" n="47bc11b0">
            <seg n="4e71d638">
              Herr talman! Det är bra att Helena Bargholtz tar upp den kastade
              handsken om Folkpartiets trovärdighet ifråga om ingångna avtal.
              Det är nämligen ingen liten fråga vi diskuterar här. 50 års tid
              för att komma fram till ett avtal, eller som här ett nytt förhållande
              mellan kyrka och stat, vittnar om respekt. Här handlar det om
              långtgående förändringar, som jag sade, för nio av tio svenskar.
            </seg>
            <seg n="d27a7926">
              Helena Bargholtz säger att det ska finnas ett bästföredatum på
              tre år. Sedan kan ett avtal sägas upp. Ska vi förstå det som att
              Folkpartiet genom Helena Bargholtz, första namnet i konstitutionsutskottet
              för Folkpartiet liberalerna, i fortsättningen endast vill vara
              uppbunden tre år i större eller mindre avtal? Minns att det bara
              var Vänsterpartiet som reserverade sig mot det här avtalet! I
              så fall är det nyheter för förstasidan på många tidningar i morgon.
            </seg>
          </u>
          <note type="speaker" n="35001b94">
            Anf. 48 HELENA BARGHOLTZ (fp) replik:
          </note>
          <u who="helena_bargholtz_9ffc2b" xml:id="i-536383c9f3765120-1" n="717cb2df">
            <seg n="508767bf">
              Herr talman! Den nyheten vill jag inte ge här från talarstolen.
              Det har vi inte diskuterat i riksdagsgruppen. Vi har däremot diskuterat
              möjligheterna att komma fram till ett slutligt skiljande av stat
              och kyrka. Jag drog bara den parallellen och sade att det faktum
              att ett avtal har tagit lång tid att sluta inte ska påverka hur
              man diskuterar fortsättningen. Det var det som var min clue .
            </seg>
            <seg n="f7611019">
              Det är möjligt att man skulle ha utvidgat den klausul i överenskommelsen
              som talar om omprövning av kyrkoantikvariska ersättningar. Man
              skulle ha kunnat komma överens om att det skulle gälla hela överenskommelsen,
              inte bara ersättningsfrågan. Då handlar det om mer än tre år,
              vill jag påpeka.
            </seg>
            <seg n="228b93cb">
              Det hade varit rimligt, sett i backspegeln, att man hade tagit
              en bestämmelse om när man anser att den här frågan skulle prövas
              igen. Såvitt jag förstår vill Tuve Skånberg inte alls pröva frågan
              igen.
            </seg>
          </u>
          <note type="speaker" n="18b6e20b">
            Anf. 49 TUVE SKÅNBERG (kd) replik:
          </note>
          <u who="tuve_skanberg_e38e9f" xml:id="i-0b9e39afacd1c935-4" n="47bc11b0">
            <seg n="1070f3ff">
              Herr talman! Helena Bargholtz säger att det hade varit rimligt
              att innan vi, bildligt talat, satte vår namnteckning på överenskommelsen
              skriva in en tid som avtalet skulle gälla. Men vi gjorde inte
              det. Vi reserverade oss inte. Vi löste den stora frågan, som har
              tusenåriga rötter, och vi gjorde det i mycket stor enighet, den
              största som var möjlig med tanke på Vänsterpartiets ideologi.
            </seg>
            <seg n="8c4f0baf">
              Det är oroande när Helena Bargholtz börjar rucka på möjligheten,
              och de här tre reservationerna är mer än att rucka på möjligheten,
              att politiska avtal över huvud taget inte skulle gälla. Det må
              gälla kärnkraft, det kan handla om försvarsavtal eller det kan
              handla om monarkin, men en träffad överenskommelse skulle inte
              gälla. Egentligen ska man skriva in hur lång tid den gäller. Och
              om man inte har skrivit in det, som i detta fall, är man likväl
              fri att ompröva den närhelst man finner en möjlighet. Det är en
              ny politisk terräng som Helena Bargholtz och Folkpartiet rör sig
              i.
            </seg>
          </u>
          <note type="speaker" n="1fb7d1d4">
            Anf. 50 HELENA BARGHOLTZ (fp) replik:
          </note>
          <u who="helena_bargholtz_9ffc2b" xml:id="i-536383c9f3765120-2" n="717cb2df">
            <seg n="912c3827">
              Herr talman! Jag blir lite förvirrad när jag lyssnar på Tuve
              Skånberg. När jag hör honom verkar det som om han inte tycker
              att vi över huvud taget någonsin ska kunna ompröva några överenskommelser.
              Han nämnde monarkin. Vi har en successionsordning från 1809. Det
              har gjorts förändringar i successionsordningen från 1809, och
              det kanske kommer att göras i fortsättningen också. Det vet man
              ju inte. Vi kan inte säga att man ska vara bunden för tid och
              evighet utan man måste se på de faktiska förhållandena.
            </seg>
            <seg n="ffa451a1">
              Det finns också, herr talman, det måste man erkänna, tillfällen
              när kompromisser och överenskommelser efteråt visar sig inte vara
              den allra bästa lösningen. Då måste vi naturligtvis vara beredda
              att diskutera att ompröva detta. Det tycker jag inte att vi ska
              vara oroliga för. Tack och lov ser jag att det finns bra möjligheter
              i detta.
            </seg>
          </u>
          <note type="speaker" n="940bc938">
            Anf. 51 HELENE PETERSSON (s) replik:
          </note>
          <u who="helene_petersson_b88ea5" xml:id="i-6210c1e8986116d6-3" n="01f8c8a1">
            <seg n="8a4071c2">
              Herr talman! Helena Bargholtz ställer en direkt fråga till mig
              om jag är villig att jobba för att man själv ska kunna gräva ned
              en urna.
            </seg>
            <seg n="0487965e">
              I begravningslagen står det att det i dag inte är tillåtet. Du
              får sprida askan efter tillstånd från länsstyrelsen. Varje länsstyrelse
              bestämmer själv villkoren för utströende. Det är alltså inte heller
              alltid tillåtet att sprida den över vare sig mark eller hav, framför
              allt inte att lägga den på isbelagt hav. Här finns en lagreglering.
            </seg>
            <seg n="0c12b063">
              Jag har inte någon information om på vilka grunder man har denna
              rätt i Frankrike. Jag vet heller inte orsaken till att man inte
              får gräva ned aska i Sverige. Men jag anar att vi har en miljöbestämmelse.
              Det finns alltså miljökrav även runt begravningsväsendet. Vi har
              väldigt hårda krav när det gäller krematorier och vilka produkter
              vi samlar upp efter en kremering. Min tanke är att vi också har
              ett skäl till att vi inte får gräva ned urnor var som helst.
            </seg>
          </u>
          <note type="speaker" n="19bc4e32">
            Anf. 52 HELENA BARGHOLTZ (fp) replik:
          </note>
          <u who="helena_bargholtz_9ffc2b" xml:id="i-536383c9f3765120-3" n="717cb2df">
            <seg n="c215c7fb">
              Herr talman! Jag måste erkänna för Helene Petersson att detta
              är en ny tanke. Jag har inte fört fram den alls i konstitutionsutskottet.
              Det var efter att ha lyssnat på debatten jag kom att tänka på
              detta.
            </seg>
            <seg n="d554191e">
              Det här är någonting som jag tycker att vi ska fundera vidare
              på. Vi ska respektera att det finns personer som vill få sin urna
              i jord men som av olika skäl inte vill ha den i så kallad vigd
              jord. Jag vet ingenting om detta, men eftersom efterlevande får
              hantera urnan efter sina avlidna anhöriga själva kan man ju fundera
              ibland var en del urnor hamnar.
            </seg>
            <seg n="176a5c06">
              Jag tycker att det här är en fråga vi får fortsätta att diskutera
              i konstitutionsutskottet.
            </seg>
          </u>
          <note type="speaker" n="25454be5">
            Anf. 53 HELENE PETERSSON (s) replik:
          </note>
          <u who="helene_petersson_b88ea5" xml:id="i-6210c1e8986116d6-4" n="01f8c8a1">
            <seg n="7e9c6ebb">
              Herr talman! Vigd jord och att få gräva ned sin urna var som
              helst är egentligen två olika saker. Svenska kyrkan har i dag
              som entreprenör en skyldighet att hålla, som det står, särskilda
              gravplatser för dem som inte tillhör något kristet trossamfund.
              Det arbetar man väldigt hårt med i de flesta församlingar. Jag
              vill inte säga alla, men näst intill alla har det alternativet
              i dag.
            </seg>
            <seg n="5f912715">
              Det andra däremot är en helt annan sak. Det Helena Bargholtz
              säger är ju att du i princip ska få begrava urnan var du vill,
              på ett torp eller någon annanstans som dina anhöriga känner en
              anknytning till. Det är två olika frågor.
            </seg>
          </u>
          <note type="speaker" n="21a2a8c5">
            Anf. 54 HELENA BARGHOLTZ (fp) replik:
          </note>
          <u who="helena_bargholtz_9ffc2b" xml:id="i-536383c9f3765120-4" n="717cb2df">
            <seg n="3e5ff45c">
              Herr talman! Jag är mycket medveten om att det är två helt olika
              frågor. Men jag tror att alltfler människor efterfrågar den senare
              möjligheten.
            </seg>
            <seg n="2bf4a167">
              Jag vill signalera att jag tycker att det här är en fråga som
              vi ska fundera över också i konstitutionsutskottet i vårt fortsatta
              arbete med de här frågorna. Uppenbarligen är vi inte färdiga med
              dem. Det tycker jag den här väldigt fina debatten i dag har gett
              intryck av.
            </seg>
          </u>
          <note n="32825c82">
            Föredrogs
          </note>
          <note n="1b7e0e42">
            Överläggningen var härmed avslutad.
          </note>
          <note n="5d9d9936">
            7 § Sekretess hos Riksdagens ombudsmän
          </note>
          <note n="32825c82">
            Föredrogs
          </note>
          <note n="56eadc8a">
            Förste vice talmannen konstaterade att ingen talare var anmäld.
          </note>
          <note n="bfa7cf71">
            8 § Svenskt deltagande i Förenta nationernas mission i Liberia
          </note>
          <note type="speaker" n="7fcd110a">
            Anf. 55 ESKIL ERLANDSSON (c):
          </note>
          <u who="eskil_erlandsson_391bdb" xml:id="i-ae96f34366b88688-0" n="4e7a5bf2">
            <seg n="c44eb4ed">
              Herr talman! Sverige kommer genom deltagandet i Förenta nationernas
              mission i Liberia att stärka förutsättningarna för en fredlig
              utveckling i denna del av världen. Tillsammans med andra länder
              har vi ett ansvar för att verka för bland annat demokrati och
              respekt i denna och andra delar av världen.
            </seg>
            <seg n="3e866c9e">
              Det sammansatta utrikes- och försvarsutskottet föreslår alltså
              att riksdagen bifaller regeringens proposition om svenskt deltagande
              i FN:s mission i Liberia. Samtidigt föreslår vi att vi bemyndigar
              regeringen att eventuellt utvidga operationsområdet.
            </seg>
            <seg n="86fc6367">
              Vi vill också bevilja regeringen att sända en väpnad styrka om
              högst 240 personer till det här området i världen och göra det
              under högst tolv månader.
            </seg>
            <seg n="aaf2695a">
              Vi kan inledningsvis konstatera att Liberia efter ett stort antal
              år av inbördeskrig och väpnad strid nu har upplevt några månader
              av relativ stabilitet. Det tecknades ett fredsavtal under hösten
              förra året, och det har hittills, enligt den information vi har,
              respekterats av såväl regeringen som andra stridande grupper,
              de så kallade rebellerna bland annat.
            </seg>
            <seg n="0d843355">
              Med installerandet av den nationella övergångsregeringen och
              övergångsparlamentet under senhösten förra året har landet tagit
              ytterligare några viktiga steg mot fred och demokrati. De senaste
              månadernas gynnsamma utveckling i landet innebär en unik möjlighet
              att bryta den spiral av våld som har kostat tusentals människor
              livet och drivit miljoner människor på flykt i denna del av världen.
            </seg>
            <seg n="16ae3958">
              Det krävs emellertid ett fortsatt starkt internationellt engagemang
              enligt min och, vilket jag är glad över, utskottets mening. Det
              är nödvändigt med detta internationella engagemang för att föra
              den politiska processen framåt. Det krävs alltså att vi får till
              stånd en väl fungerande mission att sända till Liberia. Denna
              mission får emellertid ett tungt ansvar och kommer att axla en
              central roll när det gäller att utgöra en stabiliserande faktor
              i Liberia. Det är nödvändigt för att kunna åstadkomma en framgångsrik
              process bland annat för avväpning, demobilisering, integrering,
              återskapande och återanpassande av de väpnade förband som kommer
              att finnas i framtiden också.
            </seg>
            <seg n="6661e048">
              Utskottet och jag menar att det är nödvändigt att vi ställer
              våra resurser de vi kan avvara till den här missionens förfogande
              för att fredsoperationen ska kunna fungera på ett bra sätt. Vi
              ställer ett kvalificerat svenskt förband med god förmåga till
              fredsbevarande uppträdande till missionens förfogande.
            </seg>
            <seg n="c048fd17">
              Vi i utskottet bedömer att insatsen är väl avvägd och svarar
              mot ett väsentligt behov inom missionen. Vi vill dock från utskottets
              sida starkt erinra om de risker som föreligger för den personal
              som ingår i vårt förband men också i andra förband. Förbandets
              uppgift att verka som en snabbrörlig insatsstyrka när behov föreligger
              medför att såväl operationsområdet som hotbilden kan komma att
              variera. Riskerna för stridigheter skiljer sig mellan olika delar
              av landet. De emanerar främst från irreguljära enheter utan en
              klar ledningsstruktur samt från beväpnade kriminella element.
              Risken att förbandet ska hamna i strid mot barnsoldater ska inte
              uteslutas.
            </seg>
            <seg n="1b5812c8">
              Herr talman! Jag vill yrka bifall till förslaget i föreliggande
              betänkande.
            </seg>
          </u>
          <note type="speaker" n="69e519a8">
            Anf. 56 CARINA HÄGG (s):
          </note>
          <u who="carina_hagg_47dc40" xml:id="i-9537e65757187d48-0" n="bae7312b">
            <seg n="0231d9a7">
              Herr talman! Jag vill gärna inleda med att säga att från min
              horisont finns det ingenting som skiljer mina bedömningar om bakgrunden
              och om insatsens karaktär från det utskottets ordförande Eskil
              Erlandsson har föredragit. Jag vill också understryka hur viktigt
              det är att de som åker ut i en sådan svår operation känner att
              de har ett brett stöd i denna kammare och att vi har en god insikt
              i vad denna kammare kräver av dem. Mot den bakgrunden känns det
              bra att försvarsminister Leni Björklund är på plats och på så
              sätt tydligt visar att vi ser allvaret i situationen.
            </seg>
            <seg n="1b32e777">
              Jag ska ge några kompletterande bilder till det Eskil redan har
              föredragit.
            </seg>
            <seg n="d5cba311">
              År 1822 togs de första landområdena kring Kryddkusten i besittning
              med koloniala förtecken. Det var dit fartyget Elizabeth anlände
              från USA med den första lasten av frigivna slavar. William Tubman
              var den förste presidenten när Liberia föddes 1847. Huvudstaden
              namngavs till Monrovia efter den amerikanske presidenten James
              Monroe, och författningen var en kopia av den amerikanska. Men
              redan från början såddes ett frö till dagens problem, trots namnet
              Liberia de befriades land. Sedan 1989 har kriget i Liberia pågått
              mer eller mindre oavbrutet.
            </seg>
            <seg n="c6cf1c2d">
              Även om det finns goda möjligheter att hantera konflikter under
              resans gång om det finns en bred vilja går det ofta att se tecken
              till konflikterna tidigt. Liberia har en lång kust mot Atlanten
              och gränsar till Guinea samt Elfenbenskusten. Det är länder med
              interna politiska problem. Denna republik har en liten befolkning,
              2,9 miljoner invånare. Den senaste folkräkningen var 1999. Befolkningen
              är uppdelad på flera språkgrupper. 15 % talar det officiella språket
              engelska. Det visar informationsproblemet när inte fler talar
              det officiella språket i landet. Det finns också grupper med olika
              etnisk tillhörighet; kpelle, basa, gio, kru, grebo, krahn, mano,
              mandingo, americo-liberianerna med flera. Religionstillhörigheten
              beräknas vara fördelad på 45 % animister, 35 % kristna och 20
              % muslimer.
            </seg>
            <seg n="3223a5fe">
              Det är ett land med vacker och varierad natur. Det finns berg,
              varav berget Nimba är det högsta, och floder, till exempel Cavally
              och Saint Paul. Landet är rikt på naturtillgångar som järnmalm,
              naturgummi, ädelträ, diamanter och guld. Landet har också kallats
              Gudarnas ägg. Så långt låter allt gott och väl.
            </seg>
            <seg n="e15617e6">
              Läget var också länge hoppfullt, men den bild vi under senare
              år har hunnit bekanta oss med är den hotfulla det brutala våldets
              ansikte. Rubrikerna har varit följande: Våldsamma strider i Liberia,
              Nya strider i Liberia, UNHCR rapporterar om flyktingströmmar,
              Ex-presidenten vill fortsätta att styra i kulisserna. Senast i
              går såg jag rubriken Väpnade miliser terroriserar civila och hotar
              den sköra freden. Beslutet i dag ska bidra till att vrida tillbaka
              bilden från den hotfulla bilden till den hoppfulla bilden.
            </seg>
            <seg n="bc98695b">
              Herr talman! Det sammansatta utrikes- och försvarsutskottet har
              i sitt betänkande konstaterat att FN:s säkerhetsråd i resolution
              1509 från den 19 september förra året har bemyndigat upprättandet
              av en multinationell styrka för att stödja genomförandet av de
              fredssamtal som överenskommits några månader tidigare mellan två
              rebellgrupper å ena sidan och Liberias regering å den andra sidan.
              Taylor gick i landsflykt. Genom FN:s resolution och uppgörelsen
              finns förutsättningar för att göra en insats från svensk sida.
              På biståndssidan har vi funnits länge i Liberia. Bland de mest
              uthålliga vill jag nämna PMU. Dagens beslut ska bidra till att
              göra vardagen säkrare för liberianerna, och med ökad säkerhet
              ges också förutsättningar för utvecklingssamarbete och seriös
              handel, vardagliga kontakter mellan människor, till exempel mellan
              Sverige och Liberia. I ett land där läskunnigheten enligt den
              senaste kända mätningen låg på 54 % för män och endast 22 % för
              kvinnor förstår man att säkerhet är en förutsättning för att barn
              ska kunna gå till skolan och för att Liberia ska kunna utvecklas.
            </seg>
            <seg n="7cfe6b57">
              Liberias rikedomar har fött egoismen och styrt makten. Samuel
              Doe uppgavs ha stoppat undan 2 ½ miljarder dollar på ett konto
              i en brittisk bank. Krigsherrarna har avlöst varandra i Liberia,
              och gemensamt för dem är att de har tagit för sig av rikedomarna
              och låtit blodet flyta.
            </seg>
            <seg n="875b4495">
              Jag yrkar bifall till förslaget i betänkandet om att bemyndiga
              regeringen att även med en eventuell utvidgning av operationsområdet
              som utskottet föreslår ställa en väpnad styrka om högst 240 personer
              till förfogande under högst tolv månader inom ramen för Förenta
              nationernas mission i Liberia. Jag vill härifrån påpeka att det
              naturligtvis är viktigt att riksdagen på lämpligt sätt får information
              om det är så att styrkan behöver gå över gränsen in i grannländerna.
              Vi bemyndigar detta, men vi vill ha information om det har upplevts
              som nödvändigt att så ska ske.
            </seg>
            <seg n="3cac2de1">
              Herr talman! Jag sade inledningsvis att vi ska vara medvetna
              om att det här är ett riskfyllt uppdrag. Sjukdomar, beväpnade
              grupper, barnsoldater och kriminalitet är några av de svårigheter
              som styrkan har att möta utöver de rent faktiska, det vill säga
              grundorsaken till att styrkan åker dit. Styrkan ska stödja genomförandet
              av avtalet om eldupphör, underlätta humanitär verksamhet och främjande
              av mänskliga rättigheter, stödja reformering av säkerhetssektorn
              samt stödja genomförandet av avtalet.
            </seg>
            <seg n="b0b0364f">
              Samtidigt är det en väl rustad och kompetent styrka som åker
              ned och som ska samarbeta med övriga som ingår i bataljonen.
            </seg>
            <seg n="2092bb0f">
              Herr talman! Jag vill avsluta med att poängtera vår stora tillfredsställelse
              över att genderfrågorna tas på allvar. Förbandet har fått två
              dagars utbildning i genderfrågor. Det ger förutsättningar för
              att kunna jobba med frågor specifikt knutna till kvinnor. Åtta
              kvinnor förväntas tjänstgöra i förbandet.
            </seg>
            <seg n="7e7f224d">
              Våldet och Liberias humanitära kris har drabbat kvinnorna särskilt
              hårt. Det är mot den bakgrunden som FN lägger särskild vikt vid
              de problemen. Jag välkomnar att vi i det svenska förbandet också
              kan svara upp i förberedelsearbetet till de förväntningar som
              FN har ställt på oss och som finns bland Liberias befolkning och
              de problem som förbandet kommer att möta.
            </seg>
            <seg n="57b145d8">
              Jag upprepar än en gång mitt yrkande om bifall till förslaget
              i betänkandet. Jag vill än en gång understryka att det är ett
              viktigt uppdrag, och det innebär många risker. Men vi vet att
              vi har en kompetent styrka som kommer att genomföra detta på allra
              bästa sätt.
            </seg>
          </u>
          <note type="speaker" n="1c2969fb">
            Anf. 57 EWA BJÖRLING (m):
          </note>
          <u who="ewa_bjorling_d08852" xml:id="i-598434fb1d4c3716-0" n="c87a50b1">
            <seg n="4dec2e69">
              Herr talman! Till att börja med vill jag yrka bifall till utskottets
              förslag till beslut i betänkandet.
            </seg>
            <seg n="a67cc4ed">
              Det här är en mycket viktigt fråga eftersom det handlar om att
              Sverige ska vara med och bidra till den multinationella FN-styrka
              som ska stödja genomförandet av fredssamtalet som tidigare slutits
              mellan Liberias regering och två rebellgrupper.
            </seg>
            <seg n="271f251a">
              Nu är det oroligt och instabilt i ett större område än Liberia.
              Grannländerna Sierra Leone och Guinea befinner sig också i en
              skör situation. Risken finns att problemen delvis förflyttas till
              dessa två länder när man försöker att åstadkomma ett stabilt Liberia.
              Det är dessutom flytande gränser mellan länderna.
            </seg>
            <seg n="a8c4571a">
              För att i högre grad kunna lyckas med att uppnå stabilitet i
              hela regionen har utskottet föreslagit att riksdagen ska bemyndiga
              regeringen att vid eventuellt behov få utvidga operationsområdet.
            </seg>
            <seg n="9011a30f">
              Herr talman! Det här är ett allvarligt beslut, då det handlar
              om att skicka ut unga människor på farliga uppdrag. Svenska truppen
              till Liberia är en väpnad styrka på högst 240 personer som ska
              samarbeta med främst Irland, och deltagandet gäller under högst
              tolv månader. Den totala UNMIL-styrkan på 15 000 personer ska
              ägna sig åt avväpning, demobilisering, integrering och återuppbyggnad
              i regionen. Det här är ett väldigt viktigt bidrag till FN från
              Sverige ett stöd till konfliktlösning i Afrika.
            </seg>
            <seg n="41b832c6">
              Sverige behöver öka kapaciteten för att i större utsträckning
              kunna delta i internationell krishantering, inte bara i Afrika
              utan också i andra delar av världen, både nära och fjärran. För
              att kunna åstadkomma svensk säkerhet krävs mer internationellt
              samarbete i dag. Det är grundläggande för att kunna avvärja framtida
              hot.
            </seg>
            <seg n="4f2f1471">
              Efterfrågan kommer sannolikt att öka. Då måste det ligga i svenskt
              intresse att kunna erbjuda både civila och militära resurser.
              Därför anser vi att vi behöver både nationell och internationell
              förmåga och att den ska utvecklas. Visserligen är kostnaderna
              för fredsfrämjande insatser höga, men det är ännu dyrare att inte
              ingripa. Människor i krisdrabbade länder betalar ett oöverstigligt
              pris, till exempel folket i Rwanda där FN vände sig bort och inte
              såg.
            </seg>
            <seg n="b457c731">
              Herr talman! Det finns ett väldigt starkt samband mellan fred,
              demokrati, fattigdomsminskning och utveckling. Själva förutsättningen
              för att skapa utveckling är att det existerar stabilitet och säkerhet
              i landet i fråga. Därför är det också viktigt att det är rätt
              strategi och rätt resurser som finns till förfogande just för
              internationella insatser, vilket vi från moderat håll också under
              flera år har föreslagit ska finnas som en särskild post inom biståndsverksamhet
              i utrikesområdets budget.
            </seg>
            <seg n="1da757f0">
              Det svenska bidraget till insatsen i Liberia är ett mekaniserat
              skyttekompani. Från början fanns det flera alternativ förordade
              av Försvarsmakten, bland annat en marin enhet där ett av motiven
              var att denna skulle tillföra mer internationell erfarenhet för
              marina insatsförband. Slutligen föreslog man att skicka ett skyttekompani,
              till stor del för att Irland uttryckte att detta skulle passa
              in i den större irländska bataljonen. Utskottet har sedan bedömt
              att insatsen är väl avvägd och svarar mot efterfrågat behov.
            </seg>
            <seg n="cf6f95fa">
              Det finns också en hel del icke oväsentliga risker för dessa
              människor som vi skickar ut till Liberia. Eftersom det är en snabbrörlig
              insatsstyrka kan både operationsområde och hotbild variera. Förutom
              de militära hoten finns det också risk för tropiska sjukdomar,
              besvärliga trafiksituationer och mycket kriminalitet.
            </seg>
            <seg n="903e936a">
              Slutligen skulle jag vilja påpeka hur viktigt det är med en bra
              uppföljning och ett bra omhändertagande av svensk personal efter
              genomförd insats i Liberia. Jag vet att de fått en bra utbildning
              före insatsen, men det är minst lika viktigt att efter slutförd
              insats också ha en kompetent uppföljning.
            </seg>
            <seg n="34ff6f91">
              Herr talman! Allt detta handlar om människor som ska göra en
              militär insats för fred och säkerhet. Det är det mest allvarliga
              beslut som vi fattar i riksdagen. Det är också orsaken till att
              vi anser att det är mycket viktigt att vi har en helt enig riksdag
              som står bakom ett betänkande av detta slag.
            </seg>
          </u>
          <note type="speaker" n="efa2577f">
            Anf. 58 ALLAN WIDMAN (fp):
          </note>
          <u who="allan_widman_6a403b" xml:id="i-4fb106f89fd64c90-3" n="64dcb130">
            <seg n="0e2b0c86">
              Herr talman! Det finns en olustiga kultur inom svensk försvarspolitik.
              Den går ut på att politisk enighet har ett egenvärde och att partier
              eller personer som ifrågasätter sakernas tillstånd möts med skepsis
              och ibland med högljudd irritation. Intrycket är att inte minst
              regeringspartiet anser att frågor rörande försvar och säkerhet
              ibland är alltför allvarliga för att vi ska ha råd med en öppen
              och förutsättningslös debatt som ibland leder till olika ståndpunkter.
            </seg>
            <seg n="87167a43">
              Folkpartiet liberalernas utgångspunkt är den rakt motsatta. De
              medel som skattebetalarna ställer till förfogande för Försvarsmakten
              är så omfattande att vi helt enkelt inte har råd att avstå från
              debatt och ifrågasättande. Det är vår skyldighet att här i riksdagen
              se till att dessa medel förvaltas på bästa sätt. Därför vill jag
              redan nu slå fast att vi inte kommer att falla undan för vare
              sig uppsträckningar eller påhopp.
            </seg>
            <seg n="09ae38bc">
              Folkpartiet liberalerna har i ett särskilt yttrande väckt frågan
              om insatsen i Liberia utformats på ett optimalt sätt med hänsyn
              till ändamålsenlighet och kostnadseffektivitet. Denna fråga har
              flera bottnar. En av dem gäller om skytteförband i sig utgör ett
              optimalt bidrag från svensk sida. De flesta länder förfogar över
              dessa förbandstyper, såväl mekaniserade som oskyddade. Ofta utgör
              de därför inte vad man brukar kalla för flaskhalsar vid uppbyggnaden
              av internationella insatser. Många gånger kan sådana förband också
              sättas upp av andra länder till väsentligt lägre kostnader än
              här i Sverige.
            </seg>
            <seg n="bb3d55a3">
              Den svenska försvarsmakten har däremot en stor bredd, ännu innefattande
              de flesta förbandstyper. Genom idoga påtryckningar, inte minst
              av vår förutvarande riksdagsman Hans Lindblad, har våra förband
              numera också en hög och stundtals ledande teknisk nivå. Vi tror
              att det är på dessa områden som våra komparativa fördelar är störst
              i dessa sammanhang.
            </seg>
            <seg n="e9a69be6">
              I dag är det ingen hemlighet det har redan nämnts att Försvarsmakten
              själv ursprungligen förordade att styrkan i Liberia skulle bestå
              av amfibieenheten. Varför detta inte blev av kan man bara spekulera
              om. En anledning som Försvarsmakten nämnt för det sammansatta
              utskottet var att EU:s ordförandeland Irland uttryckt en önskan
              om ett svenskt bidrag som passar in i den irländska bataljonen.
              Andra uppgifter som florerat gör gällande att det helt enkelt
              var IA 03:s tur att åka.
            </seg>
            <seg n="d2b412e4">
              Vi har även ifrågasatt valet av fordon för styrkan, nämligen
              de 29 ton tunga stridsfordon 90. Det är första gången som fordonet
              i fråga kommer att operera i Afrika. Hur väl det kommer att fungera
              som huvudfordon för snabbinsatsstyrkan när regnperioden börjar
              i april återstår ännu att se. Klart är emellertid att kostnaderna
              för reparation och underhåll torde bli betydande. En stor andel
              av den svenska styrkan kommer att behöva arbeta med dessa uppgifter.
              För säkerhets skull har vi därför också skickat med ett antal
              hjuldrivna pansarfordon.
            </seg>
            <seg n="0d1575b4">
              Herr talman! Tvivlen avseende val av förband och dess utformning
              är inte bara Folkpartiet liberalernas. Tvivel finns på flera håll
              inom Försvarsmakten och bland dess stödmyndigheter. Tvivel finns
              till och med inom regeringspartiet självt. Men möjligen är den
              kompakta tystnad som omger dessa tvivel mer intressant än tvivlen
              i sig.
            </seg>
            <seg n="f1feea1a">
              Sverige är i dag ett land väl utrustat med handlingsplaner, policydokument
              och verksamhetsstrategier för all offentlig verksamhet. Viljan
              att förutse och styra det egna handlandet är så stark att planen
              ibland framstår som mer central än själva verksamheten.
            </seg>
            <seg n="393665ba">
              Mot denna bakgrund är avsaknaden av en nationell strategi för
              de internationella insatserna minst sagt förvånande. Värdemässigt
              har omfattningen av våra internationella insatser flerdubblats
              bara på några år. För närvarande anslår vi ca 1,2 miljarder årligen
              för detta ändamål.
            </seg>
            <seg n="844920ed">
              Enligt vår uppfattning lider det politiska beslutsfattandet på
              området av ryckighet och bristande långsiktighet. Vi har ett ansvar
              för att de begränsade resurserna leder till att så många som möjligt
              får bästa tänkbara hjälp. Även om varje insats och bakomliggande
              politisk situation är unik, måste vi här göra klart för oss på
              vilket sätt och i vilka sammanhang vi gör störst nytta och på
              vilka områden vi i första hand bör koncentrera våra ansträngningar.
              Har antalet missioner och missionernas längd betydelse för kostnadseffektiviteten?
              Vilka av våra förband är mest efterfrågade och hur ska de sättas
              samman?
            </seg>
            <seg n="bc5db510">
              När vi väljer, herr talman, att göra en insats påverkar detta
              våra möjligheter att delta på andra håll. Vilka avvägningar innebär
              detta? Och hur ökar vi i Sverige vår framförhållning?
            </seg>
            <seg n="d5f88538">
              Bristen på en nationell strategi för internationella insatser
              är just nu tydlig och bilden av ryckighet och splittring av resurser
              påfallande. Vi är på väg in i Liberia. De två beslutade insatserna
              i Kongo förra året har båda på kort tid avvecklats, trots att
              behoven där fortfarande synes stora. Om en dryg vecka lämnar vi
              Afghanistan för att kanske återkomma framåt sommaren.
            </seg>
            <seg n="026a653a">
              Herr talman! Folkpartiet liberalerna har tillstyrkt regeringens
              förslag. Den svenska styrkan kommer under alla förhållanden att
              göra nytta i Liberia. Med respekt för att det bästa aldrig får
              bli det godas fiende har vi ändå valt detta tillfälle att peka
              på något som vi tycker är en allvarlig brist i den internationella
              verksamheten.
            </seg>
          </u>
          <note type="speaker" n="6c89d33d">
            Anf. 59 ROSITA RUNEGRUND (kd):
          </note>
          <u who="rosita_runegrund_9cb68d" xml:id="i-9e41b96f8cef8a25-0" n="95c70846">
            <seg n="2d395f8f">
              Herr talman! Som sann Afrikavän med erfarenhet av att ha bott
              i ett land i Afrika som levde i konflikt känner jag stort allvar
              och djup respekt för den insats som vi i dag beslutar om. Kristdemokraterna
              stöder ett svenskt deltagande i Förenta nationernas mission i
              Liberia. Vi har full tilltro till försvarsledningens beslut om
              ett mekaniserat skyttekompani som det bästa bidraget till UNMIL
              och den irländska bataljonen.
            </seg>
            <seg n="4ee27e73">
              Den sköra stabilitet som nu råder innebär en unik möjlighet att
              bryta den våldsspiral som kostat tusentals människor livet. Enligt
              regeringens MR-rapport har två tredjedelar av landets befolkning
              under en tioårsperiod drivits på flykt. Vilka fruktansvärda sår
              och grymheter som människorna har tillfogats genom att samhällen
              har slagits sönder och familjemönster och sociala normer brutits
              upp kan vi inte ens föreställa oss i vår fantasi.
            </seg>
            <seg n="432fedc5">
              Det internationella samfundet har tillsammans med Liberias övergångsregering
              ett oerhört ansvar för att avväpna före detta regeringssoldater
              och de rövarband som plundrar och begår övergrepp. Det är nästan
              uteslutande män som planerar och för krig medan kvinnorna är de
              som i regel är mest utsatta och hårdast drabbade av en konflikt.
              Under en konflikt deltar oftast männen i strider medan kvinnorna
              har ansvar för att få det vardagliga livet att fungera. De får
              därmed unika erfarenheter och upplevelser av vad som krävs för
              att skapa ett fredligt samhälle. Vi vet också att det efter ett
              krig oftast är kvinnorna som utgör en majoritet av befolkningen.
            </seg>
            <seg n="e0f2cf6c">
              Det har betydelse för det fortsatta arbetet i Liberia att FN:s
              mandat är brett. Vi kommer med intresse att följa upp arbetet
              med att stärka kvinnans ställning och se till att upprättandet
              av ett särskilt ministerium för genderfrågor blir en verklighet
              och inte bara en pappersprodukt. Fred, jämställdhet och utveckling
              är begrepp som hänger samman och är beroende av varandra. Kvinnor
              måste därför involveras i ett lands fredsprocess för att långsiktig
              fred och säkerhet ska kunna upprättas.
            </seg>
            <seg n="0da9de7f">
              Hållbar fred kan inte skapas utan att kvinnornas behov, prioriteringar
              och strategier för konfliktlösning tillvaratas i fredsförhandlingar.
              Det är därför också viktigt att allt konfliktförebyggande arbete
              innehåller ett tydligt jämställdhetsperspektiv. Våra soldater
              som vi skickar ned har också ett ansvar om man ser det i EU-perspektiv.
              De har utbildning i genderperspektiv och kan dela med sig av sina
              erfarenheter.
            </seg>
            <seg n="a406360c">
              Herr talman! För att Liberias kvinnor ska få framtidstro är det
              viktigt att deras insatser för varaktig fred tillvaratas och att
              resolution 1325 blir det verktyg som det en gång var tänkt att
              bli.
            </seg>
            <seg n="fb305ca7">
              Det är också utmaningar av gigantiska mått man står inför när
              det gäller barnsoldaternas framtid. Utan jobb går det inte att
              rädda en tidigare barnsoldat. Risken är stor att många går vidare
              och blir legosoldater. Sådan är traditionen i området. Det är
              ett bekymmer i sig eftersom ingen regering då kan ställas till
              svars.
            </seg>
            <seg n="a24fc202">
              Kristdemokraterna tycker att det är bra att utskottet understryker
              betydelsen av att FN-styrkans sjukvårdsresurser fungerar tillfredsställande.
              Jag utgår då också från att Försvarsmakten tar sitt ansvar när
              det gäller de officerare som ställer upp i fredsbevarande missioner.
              Jag tänker på försäkringsskydd, bättre stöd till hemmavarande
              familjer och bättre ekonomiska villkor och arbetsvillkor.
            </seg>
          </u>
          <note n="a110ed60">
            Herr talman! Jag yrkar bifall till förslaget i betänkandet om
            svenskt deltagande i Förenta nationernas mission i Liberia.
          </note>
          <note type="speaker" n="41f23ff0">
            Anf. 60 BERIT JÓHANNESSON (v):
          </note>
          <u who="berit_johannesson_da9748" xml:id="i-0423845ff187ba90-0" n="a923035e">
            <seg n="9e118925">
              Herr talman! Ledamöter! Försvarsministern! Det är väldigt roligt
              att också se försvarsministern här!
            </seg>
            <seg n="de344227">
              Vänsterpartiet har ställt sig bakom beslutet att sända en svensk
              styrka till den FN-mission i Liberia som vi nu diskuterar. Det
              är en mycket svår verklighet man kommer att möta. De svenskar
              och andra som ingår i styrkan kommer att uppleva en mängd tunga
              och svåra situationer. Det är därför en styrka att man får enighet
              i riksdagen för denna insats. Vi tycker att det är väldigt viktigt
              att vi också visar denna enighet för de soldater som vi skickar
              ned.
            </seg>
            <seg n="e48f8206">
              Den FN-resolution som reglerar insatsen i Liberia har ett brett
              mandat. Förutom den militära delen innefattar den säkerställandet
              av humanitärt stöd och mänskliga rättigheter. Att läka och ta
              hand om alla de civila, främst kvinnor och barn, som drabbats
              av detta krig är ett svårt och långsiktigt arbete, inte minst
              när många av kvinnorna har varit utsatta för sexuella övergrepp.
              Det finns också stora risker för spridning av bland annat aids
              genom de här övergreppen.
            </seg>
            <seg n="15bc0097">
              Det är också viktigt med åtgärder för att återanpassa alla de
              barnsoldater som finns på båda sidor. Det finns en uppskattning
              att ungefär hälften av de soldater som finns är barn. Det är oerhört
              många sår som ska läkas. Det är oerhört mycket upplevelser som
              måste bearbetas för att man ska kunna skapa en fredlig utveckling.
              Att avväpna soldater och ge dem chansen till ett civilt liv för
              att undvika att konflikter uppstår är ju en grundläggande fråga.
              Att möjliggöra humanitära insatser och arbete för mänskliga rättigheter
              kommer att ta lång tid, och det kommer att vara svårt.
            </seg>
            <seg n="969edecf">
              Mina kolleger i utskottet har diskuterat och redovisat olika
              delar av det här ärendet. Jag vill lyfta fram en fråga som också
              Rosita tog upp som jag tycker är väldigt viktig. Det är faktiskt
              första gången som FN:s resolution 1325:2000, alltså om kvinnors
              deltagande i krishantering, har inkluderats i ett mandat. Det
              har inkluderats. Det finns inte bara bredvid. Det ger en ökad
              möjlighet och tyngd åt det viktiga arbetet att ta med kvinnorna
              i fredsarbetet för uppbyggnaden av landet. Man ska också, som
              har sagts här tidigare, tillsätta ett särskilt ministerium för
              genusfrågor. Det är unikt. Det är bra.
            </seg>
            <seg n="b19326c7">
              Kvinnor måste få en chans att delta i och ta ansvar för utformandet
              av det framtida samhället. Tar vi inte med kvinnorna blir det
              ingen långsiktig och säker utveckling. Kvinnor har värdefulla
              kunskaper om de behov som finns under och efter en konflikt. Dessa
              kunskaper är grundade på deras erfarenheter. Man måste ta upp,
              och ta till vara, deras kunskaper i fredsbyggande för att få ett
              varaktigt och stabilt resultat.
            </seg>
            <seg n="fcdddfc9">
              Men också männen måste utbildas för att se kvinnors verklighet,
              ta till vara deras kompetens och erkänna deras delaktighet i arbetet.
              Jag hoppas och tror att det här ministeriet ska kunna vara till
              stor hjälp och till stort stöd, att man tar till sig kvinnors
              organisationer och grupper och diskuterar med dem, lyssnar på
              dem och ser till att utveckla den här verksamheten. Jag hoppas
              också att man därifrån kan sprida kunskaper om genusfrågorna i
              framtiden.
            </seg>
            <seg n="ce600533">
              Men det är också viktigt att de personer som vi sänder ut har
              kunskaper om genusfrågor, att våra soldater och civila förstår
              vad som ligger bakom den situation kvinnor befinner sig i. Det
              är glädjande att våra soldater som skickas ut har två dagars utbildning
              i genusfrågor. För några år sedan fick de två timmar. Det är bra
              och utvecklande. Att det finns kvinnor med i gruppen tycker jag
              också är väsentligt.
            </seg>
            <seg n="02248194">
              Medvetenheten om dessa frågor har ökat, men det är ännu oerhört
              lång väg att gå innan det blir naturligt att ta till vara kvinnors
              kunskap, innan det är naturligt att genusperspektivet finns med
              och att det finns kvinnor med i den trupp som skickas ut, även
              inom den civila delen.
            </seg>
            <seg n="f292cc5d">
              Med detta yrkar jag bifall till förslaget i betänkandet.
            </seg>
          </u>
          <note type="speaker" n="ec41a0c5">
            Anf. 61 LARS ÅNGSTRÖM (mp):
          </note>
          <u who="lars_angstrom_56ae08" xml:id="i-9f6ac71cd60c7896-0" n="7339c382">
            <seg n="ed1a89c6">
              Herr talman! Ärade ledamöter, försvarsministern, protokolläsare!
              Jag har sagt det tidigare, och det tål att upprepas: Varje gång
              vi här i Sveriges riksdag behöver fatta beslut om att delta i
              internationella fredsfrämjande insatser är det ett kvitto på ett
              misslyckande. Det är ett tecken på att världssamfundet och FN
              som organisation misslyckats att förebygga väpnade konflikter,
              krig och humanitära katastrofer. Varje misslyckande innebär att
              vi i efterhand måste göra städgummejobbet som FN nästan alltid
              har tvingats göra.
            </seg>
            <seg n="82c19548">
              Misslyckandet får inte tas till intäkt för att vi inte ska bidra
              när FN frågar efter Sveriges hjälp. Vi har tvärtom skyldighet
              att som ett av världens rikaste länder stå till FN:s förfogande
              i fredsfrämjande insatser.
            </seg>
            <seg n="0f7d0dec">
              Bakgrunden till beslutet är att Liberia har lidit under ett långt
              inbördeskrig som har inneburit 150 000 civila dödsoffer, över
              en miljon flyktingar inom det krigshärjade Liberia, 50 000 barn
              som tvingats bli soldater som tvingats till att mörda och kvinnor
              och barn som i stor omfattning utsatts för systematiska sexuella
              övergrepp med traumatisering och spridning av aids som konsekvens.
            </seg>
            <seg n="1798cde2">
              Det är en fruktansvärd situation. Den FN-insats som man har bett
              om från Liberias olika parter är bredare än vanligt. Det är positivt.
              Det handlar inte bara om avväpning, demobilisering, reintegrering
              och återanpassning av de väpnade förbanden. FN:s insatser handlar
              också om att säkerställa humanitärt stöd, att främja mänskliga
              rättigheter. Man gör särskilda insatser för barnsoldater. Man
              gör särskilda insatser för kvinnor och barn som fallit offer för
              sexuella övergrepp.
            </seg>
            <seg n="ed5ad6c6">
              Intressanta är också som tidigare talare noterat de metoder som
              sätts in för att stärka kvinnans ställning i det nya Liberia.
              Man upprättar ett särskilt ministerium för genderfrågor.
            </seg>
            <seg n="1128cb6b">
              Detta sker i enlighet med vad fredsrörelsen under många år pekat
              på och verkat för, nämligen vikten av att kvinnor långt mer aktivt
              får spela en roll i utarbetandet av fredsavtal och i situationen
              efter en konflikt.
            </seg>
            <seg n="37e37f15">
              FN har nu i en resolution fattat beslut om kvinnors roll och
              betydelse i arbetet för fred och säkerhet i före detta konfliktområden.
              Det är i enlighet med den resolutionen som de här speciella insatserna
              görs i Liberia.
            </seg>
            <seg n="9df532db">
              Det är väldigt positivt.
            </seg>
            <seg n="588eb998">
              Det tråkiga med situationen i Liberia och FN-insatsen är den
              rika världens ointresse för det svarta Afrika. På FN-mandat finns
              nu insatser och styrkor från flera länder. Det är inte några rika
              länder. Det är människor från Benin, Gambia, Ghana, Guinea Bissau,
              Mali, Nigeria, Senegal och Togo som är där just nu.
            </seg>
            <seg n="f4d70a4f">
              Det räcker inte på långa vägar.
            </seg>
            <seg n="f37ff172">
              Nu kommer ytterligare insatser och bidrag från Bangladesh, Nepal,
              Pakistan, Filippinerna, Etiopien, Kina, Namibia, Jordanien och
              Ukraina. Det är stater som inte heller är kända för att ha ett
              överflöd av resurser.
            </seg>
            <seg n="4226886c">
              Det är nu som också Nederländerna, Irland och Sverige kommer
              in med sina bidrag. Tre länder från det rika Europa. Jag tycker
              att det är en skam att den rika världen inte ställer upp mer än
              den har gjort.
            </seg>
            <seg n="a6ac378d">
              Det är positivt att vi från svensk sida har försökt bryta den
              negativa trenden och ointresset från den rika världen gentemot
              Afrika. Sverige var faktiskt det första västland som ställde sig
              till förfogande för FN:s insats i Kongo. Vi går även här i bräschen,
              tillsammans med Irland och Nederländerna, för att ge ett bidrag
              till FN:s insats i Liberia.
            </seg>
            <seg n="a5191e5d">
              Det finns en liten negativ kommentar som man skulle kunna göra
              kring den svenska insatsen. Det gäller storleken. FN:s styrkor
              kommer att uppgå till 15 000 man, är förhoppningen. Sveriges bidrag
              är 240 personer. Det måste ändå betraktas som ett ganska blygsamt
              bidrag, inte minst mot bakgrund av det stora behovet. Det är litet
              märkligt att vi inte kan få ut mer av en försvarsbudget som omfattar
              över 40 miljarder. Över 100 miljoner kronor om dagen satsar vi
              skattebetalare, men vi kan ändå inte ställa upp med mer än 240
              man i den här situationen. Det vittnar om behovet av en ominriktning
              av Försvarsmakten även i praktiken.
            </seg>
            <seg n="1f3bbdf5">
              Det är viktigt att Sverige ställer detta bidrag till förfogande
              för att garantera säkerheten och för att FN ska kunna fullfölja
              avväpningsprocessen. Det är en avväpningsprocess som så småningom
              kommer att bädda för val om två år.
            </seg>
          </u>
          <note n="81018487">
            Miljöpartiet yrkar självklart bifall till förslagen i försvarsutskottets
            och utrikesutskottets gemensamma betänkande.
          </note>
          <note type="speaker" n="52d80424">
            Anf. 62 MICHAEL HAGBERG (s):
          </note>
          <u who="michael_hagberg_06f40b" xml:id="i-71c640d14d0b4a16-0" n="b93abec3">
            <seg n="d30dd11b">
              Herr talman! Ledamöter, åhörare, försvarsministern! Historiskt
              är Sveriges engagemang i det internationella samfundet stort.
              Vi har jobbat engagerat och intresserat genom åren.
            </seg>
            <seg n="c06751c8">
              Själv har jag varit FN-delegat, så jag vet att väldigt mycket
              av det engagemang som rör det fredsbevarande och biståndsfrämjande
              och det som görs i utvecklingshänseende sker i sammanträdesrum.
              Allt sker inte på fält.
            </seg>
            <seg n="18886889">
              Det är ett misslyckande att det har varit en krigssituation och
              en krigshärd i Liberia. Visst är det det, rent mänskligt.
            </seg>
            <seg n="5f26495a">
              Vi har nu att besluta att skicka ca 240 svenska FN-soldater till
              Liberia. Jag vet att dessa soldater kommer att bli väl mottagna.
              När den svenska flaggan vajar på bilar och stridsvagnar inger
              det förtroende för befolkningen. Det har jag sett med egna ögon.
            </seg>
            <seg n="ddc97f41">
              Syftet är att stabilisera situationen i landet. Det 14-åriga
              alltså väldigt långa inbördeskriget och vanstyret i Liberia har
              bland annat orsakat upp mot 150 000 människors död, en miljon
              flyktingar, 50 000 barnsoldater.
            </seg>
            <seg n="b13cca4d">
              Det har varit en allmän oro i hela regionen. Under den här debatten
              har mycket sagts som jag vill understryka.
            </seg>
            <seg n="d550bc98">
              Parterna har kommit överens om och kommit fram till ett fredsavtal.
              Det är viktigt. Det kommer att bana väg för en övergångsregering
              och allmänna val om två år. Det är det de svenska FN-soldaterna
              ska stödja. De är väl utbildade och ingår i en irländsk bataljon.
              Deras huvuduppgifter blir att agera förtrupp, skydda andra FN-förbands
              ankomst och hjälpa de andra FN-förbanden i strid samt patrullera
              runt i huvudstaden Monrovia.
            </seg>
            <seg n="bf36969d">
              Med det här beslutet visar Sverige att vi menar allvar med våra
              ansträngningar när det gäller att nå fred och demokrati, i det
              här fallet i Liberia.
            </seg>
            <seg n="754fe401">
              I detta beslut anger vi tonen att våra framtida diskussioner
              och vårt framtida engagemang när det gäller fredsbevarande insatser
              i världen för människors trygghet kommer att öka. När det gäller
              den utvecklingen kommer Sverige att ställa upp.
            </seg>
            <seg n="5e33e06e">
              Vi vet att de FN-soldater som nu åker till Liberia är väl utbildade
              och att de i det hårda läget har en trygg situation. Jag har stort
              förtroende för att deras insatser kommer att vara ett starkt bidrag
              till fred, frihet och demokrati för människorna i Liberia. Demokrati
              är en förutsättning för att landet ska kunna utvecklas. Därför
              yrkar jag bifall till förslaget i betänkandet.
            </seg>
          </u>
          <note type="speaker" n="bf877c51">
            Anf. 63 Försvarsminister LENI BJÖRKLUND (s):
          </note>
          <u who="leni_bjorklund_forsvarsmini" xml:id="i-97fec5e5d66bb9ac-0" n="0d334018" next="i-3f5b6e8cf482ac25-0">
            <seg n="a0064a1c">
              Herr talman! Jag vill allra först tacka riksdagen och utskotten
              för att ni har varit tillmötesgående med att behandla detta ärende
              skyndsamt.
            </seg>
            <seg n="578ffa2c">
              Att bidra med internationella insatser föregås av en mycket komplex
              process. Många internationella kontakter måste tas och underrättelser
              hämtas in innan insatsen kan preciseras och uppgiften kan klargöras.
              Samtidigt är det angeläget att insatsen kommer på plats så snabbt
              som möjligt.
            </seg>
            <seg n="77c9f834">
              Jag är klar över att en skyndsam behandling förutsätter ett förtroendefullt
              förhållande mellan riksdagen och regeringen. Och jag lovar att
              jag ska göra vad jag kan för att det ska gälla framgent.
            </seg>
            <seg n="7549a4f8">
              Jag ska lämna ett par kommentarer kring själva missionen.
            </seg>
            <seg n="3d7caf1e">
              I den proposition som riksdagen nu debatterar föreslås att Sverige
              för tredje gången på ett år ska skicka en väpnad fredsfrämjande
              styrka till Afrika. Vi har gjort en snabbinsats i Bunia i Kongo.
              Det var, som sagt, planerat som en snabbinsats. Det flygplatsförband
              som vi har i Kongo har hela tiden varit planerat att avslutas
              efter en rotation, det vill säga efter ett år. Så gör man med
              den typen av specialinsatser.
            </seg>
            <seg n="138bc0f1">
              Nu föreslår regeringen att Sverige ställer en väpnad styrka i
              form av ett mekaniserat skyttekompani till förfogande för deltagande
              inom ramen för Förenta nationernas mission i Liberia, UNMIL, under
              tolv månader.
            </seg>
            <seg n="b1f80e29">
              Det svenska kompaniet kommer att arbeta tillsammans med en irländsk
              bataljon. Valet av styrka beror på att irländarna har bett oss
              förstärka deras egen insats. Man har funnit att den här svenska
              förmågan finns. Det har man sett i det register som FN har dit
              Sverige har anmält sina styrkor. Och man anser att det är det
              som man behöver.
            </seg>
            <seg n="7f297e25">
              Den svenska styrkan kommer tillsammans med irländarna att ingå
              i UNMIL:s styrkereserv. Det betyder, som flera har sagt, att svenskarna
              kommer att vara med och bana vägen för de mer stationära trupperna
              som kommer att etableras ute i landet. Förbandet kommer att vara
              placerat i Monrovia men förutsätts verka i hela missionsområdet
              under de olika faserna av UNMIL:s verksamhet. Vi tar också tacksamt
              emot bemyndigandet att kunna utsträcka området efter prövning.
            </seg>
          </u>
          <note n="3182adcc">
            I styrkans uppgifter ingår även bevakning och skydd av FN:s och
            humanitära aktörers verksamhet samt skydd av civila.
          </note>
          <u who="leni_bjorklund_forsvarsmini" xml:id="i-3f5b6e8cf482ac25-0" n="0d334018" prev="i-97fec5e5d66bb9ac-0">
            <seg n="ea66adf2">
              Dessutom kommer styrkan att svara för säkerhet i samband med
              det mycket viktiga arbetet med att avväpna och demobilisera de
              stridande fraktionerna, där en del utgörs av barnsoldater. Att
              kriget har kunnat fortsätta under flera år beror bland annat på
              att detta tidigare har misslyckats.
            </seg>
            <seg n="c3900f7f">
              Det pågår fortfarande diskussioner med FN om det logistikstöd
              och den sjukvård som behövs. Om inte dessa frågor löses på ett
              bra sätt kan det finnas risk för att insatsen försenas.
            </seg>
            <seg n="56aca1a2">
              Men vår inriktning är att camp -frågan kommer att lösas på ett
              tillfredsställande sätt och att samgruppering med irländarna kan
              ske. Och när det gäller sjukvården har FN lyssnat på våra synpunkter
              och meddelat att man avser att åtgärda dessa brister. Regeringen
              följer noga den utvecklingen. Men det kan innebära att det akuta
              arbetet kan komma att försenas beroende på hur snabbt sjukvårdsfrågan
              blir löst.
            </seg>
            <seg n="3e5d9d33">
              Risken för att svensk trupp blir engagerad i direkta stridigheter
              varierar beroende bland annat på i vilken del som förbandet sätts
              in. Insatsen, inklusive strider, innebär risker för svensk personal,
              även om de största farorna är till exempel kriminalitet, hälsofaror
              och klimat. Men det är viktigt att vi tar de risker som finns
              på allvar.
            </seg>
            <seg n="44d93d53">
              Jag har mött förbandet. Det är mammor och pappor, det är söner
              och döttrar som vi sänder ut för fredens skull. De måste känna
              att de har riksdagens stöd i sitt arbete. Och de måste känna att
              Sveriges riksdag har bedömt arbetet som så värdefullt att det
              är värt riskerna. Jag tolkar de uttalanden som har gjorts att
              de också har det stödet.
            </seg>
            <seg n="ced606cc">
              Liberia behöver fred, och Liberias människor behöver frihet och
              trygghet. Sverige kan bidra till detta genom ett robust och säkert
              förband.
            </seg>
          </u>
          <note type="speaker" n="1a35fece">
            Anf. 64 ALLAN WIDMAN (fp) replik:
          </note>
          <u who="allan_widman_6a403b" xml:id="i-4fb106f89fd64c90-4" n="64dcb130">
            <seg n="25dc680d">
              Herr talman! Jag har ett par korta frågor till försvarsministern.
              Hon talade om skyndsam handläggning i riksdagen. Och det är ingen
              överdrift att påstå att det i samband med de internationella insatserna
              har varit en mycket skyndsam hantering från riksdagens sida.
            </seg>
            <seg n="53400642">
              Av handlingarna i utskottet framgår det att planering och förberedelse
              har skett åtminstone sedan oktober månad förra året för den insats
              som riksdagen i dag ska fatta beslut om. Likväl har detta ärende
              som flera andra haft en handläggning i det sammansatta utskottet
              som har motsvarat ungefär en vecka.
            </seg>
            <seg n="48f982ab">
              Min fråga är därför: Hur kan det komma sig att det blir så här
              gång efter annan?
            </seg>
            <seg n="905723d1">
              Jag har också en fråga beträffande flygbasförbandet i Kongo.
              Jag uppfattade att försvarsministern i talarstolen nyss sade att
              avsikten hela tiden har varit att detta förband skulle vara hemma
              inom tolv månader från den tidpunkt då det sändes ut. Min fråga
              är: Har försvarsministern i det sammanhanget förvissat sig om
              att den här informationen också har nått den försvarsgren som
              ansvarar för insatsen, nämligen flygvapnet?
            </seg>
            <seg n="ed2b2a02">
              Slutligen: Folkpartiet har i det särskilda yttrandet väckt frågan
              om en nationell strategi för internationella insatser. Det vore
              bra om försvarsministern kunde ge en muntlig reaktion till hur
              hon ser på behovet av en sådan strategi.
            </seg>
          </u>
          <note type="speaker" n="25b93389">
            Anf. 65 Försvarsminister LENI BJÖRKLUND (s) replik:
          </note>
          <u who="leni_bjorklund_forsvarsmini" xml:id="i-7ccd15e40ebd2527-1" n="0d334018">
            <seg n="fad1cc14">
              Herr talman! Jag vill först säga att jag är tacksam för att riksdagen
              har behandlat detta snabbt. Jag tror att jag eller utrikesministern
              kommer att behöva använda oss av den möjligheten även framgent.
              Det kräver nämligen mycket av underhandskontakter, underrättelser
              och kunskap innan man kan se om Sverige har en reell möjlighet
              att bidra på ett konstruktivt sätt till krishanteringen. Det är
              också en hel del förhandlingar och formaliteter med bland annat
              internationella organisationer och andra som deltar i operationerna
              som måste klargöras så att själva rules of engagement finns klara
              för de trupper som vi sänder ut eftersom det är ett uppdrag som
              också innebär stora risker.
            </seg>
            <seg n="948bd997">
              Allt detta är komplicerade processer. Och det som jag har sett
              hittills är att det sällan är möjligt att forcera dessa förhandlingar,
              utan dessa pågår under ganska lång tid. Då går vi naturligtvis
              till riksdagen så fort det är så klart att vi tycker att vi också
              kan be riksdagen om ett bemyndigande.
            </seg>
            <seg n="588991b4">
              Men även i detta fall återstår ett par trådar för regeringen
              innan den slutliga propositionen med ett bemyndigande till Försvarsmakten
              kan lämnas.
            </seg>
            <seg n="1f9f9f68">
              Om ni minns mig från utskottets hearing kring Kongostyrkan så
              nämnde jag faktiskt att det handlade om ett år. Det ingår i det
              beslutet. Eftersom Försvarsmaktens företrädare finns med i hela
              beredningen förutsätter jag faktiskt att man är väl förtrogen
              också med vad som gäller på den punkten.
            </seg>
            <seg n="5e91ea86">
              Allra sist: Jag har sagt att jag på alla sätt efter förmåga ska
              bidra till det goda förtroendet som innebär att vi också kan ha
              en snabb hantering.
            </seg>
          </u>
          <note type="speaker" n="5b7dfbfd">
            Anf. 66 ALLAN WIDMAN (fp) replik:
          </note>
          <u who="allan_widman_6a403b" xml:id="i-4fb106f89fd64c90-5" n="64dcb130">
            <seg n="a18d7139">
              Herr talman! Jag väljer att tolka det sistnämnda som att även
              försvarsministern och regeringen anser att här finns det ett behov
              av en strategi. En sådan strategi måste vara ägnad att öka vår
              långsiktighet och att ge oss mer rådrum och även förutsättningar
              att bättre tänka igenom hur vi ska ha det med de internationella
              insatserna, inte bara i varje enskilt fall utan också när det
              gäller hur dessa ska förhålla sig till varandra.
            </seg>
            <seg n="e962c917">
              Jag får väl ta det, herr talman, som ett halvt löfte om att en
              sådan nationell strategi så småningom dyker upp.
            </seg>
          </u>
          <note n="32825c82">
            Föredrogs
          </note>
          <note n="66f2f5bd">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note n="1b7e0e42">
            Överläggningen var härmed avslutad.
          </note>
          <note n="991e692b">
            9 § En ny lag om investeringsfonder
          </note>
          <note type="speaker" n="13f1260c">
            Anf. 67 BO BERNHARDSSON (s):
          </note>
          <u who="bo_bernhardsson_dc368b" xml:id="i-4fc5d671b7f412ce-0" n="86227cd6">
            <seg n="ac41f390">
              Herr talman! I betänkandet behandlas regeringens proposition
              En ny lag om investeringsfonder . Meningen med denna lag är att
              den ska gynna en väl fungerande fondmarknad och garantera ett
              gott konsumentskydd.
            </seg>
            <seg n="a3a2c7ea">
              Bakom betänkandet står ett enigt utskott, så det kan tyckas som
              att jag talar i oträngt mål. Jag har ändå valt att använda lite
              tid till att säga något om ärendet och om bevekelsegrunderna för
              våra ställningstaganden, nämligen på det område där vi inte i
              alla delar följer propositionens förslag. Det handlar då om fondbolagens
              information till fondspararna.
            </seg>
            <seg n="6176ecc2">
              Först ska jag helt kort säga något om den allmänna bakgrunden.
            </seg>
            <seg n="fa44fe40">
              Snart sagt varje vuxen svensk, och en del som inte är vuxna,
              är på väg att bli, eller är, fondsparare. I dag finns det väl
              runt fem miljoner fondsparare. När PPM-systemet är utbyggt och
              i full funktion kommer det att finnas sju miljoner sparare bara
              där. Därtill kommer naturligtvis att folk sparar i andra former.
            </seg>
            <seg n="0441558f">
              Självklart är det angeläget att vi som fondsparare aktivt bevakar
              våra intressen både i den renodlade egenskapen av sparare och
              konsumenter av de här produkterna och, faktiskt, som nya viktiga
              ägare i näringslivet. Det senare är dock en annan fråga som inte
              berörts i utskottet men som det kanske blir anledning att återkomma
              till i andra sammanhang. Frågan är väl så intressant.
            </seg>
            <seg n="3ad41dbd">
              Om vi håller oss till de aspekter på fondsparandet som berörs
              i det här betänkandet är det självklart oerhört viktigt att den
              information som går ut från fondbolagen är relevant och lättillgänglig
              liksom att informationsprocessen som sådan stimulerar intresset
              för att ta del av informationen.
            </seg>
            <seg n="9ea8a1d7">
              I dag gäller i Sverige ordningen att årsberättelser och halvårsredogörelser
              automatiskt skickas till alla fondsparare. Undersökningar har
              gjorts som indikerar att det kan vara så mycket som hälften av
              fondspararna som aldrig tittar i nämnda rapporter och något fler
              som i och för sig tittar i dem men som inte i någon större utsträckning
              tar del av dem.
            </seg>
            <seg n="8e4f880e">
              Till bilden och bakgrunden för vårt beslut hör dessutom att Värdepappersfondsutredningen
              menat att man borde välja en annan väg, en väg som skulle innebära
              att de här rapporterna enbart skickas till de fondsparare som
              begär det. Nära nog alla remissinstanserna till dessa hörde Konsumentverket
              och Konkurrensverket gick på utredningens linje. Aktiespararnas
              Riksförbund hade en annan uppfattning nog så viktiga synpunkter
              som vi självklart vägde in i utskottets bedömning.
            </seg>
            <seg n="74944bc8">
              Herr talman! Finansutskottet har alltså, och detta är vi rätt
              så övertygade om, noga prövat argumenten och valt att föreslå
              en ny ordning för informationen just när det gäller detta är det
              viktigt att påpeka därför att det inte gäller all information
              årsberättelser och halvårsredogörelser.
            </seg>
            <seg n="85137de3">
              Den nya ordningen innebär att varje fondsparare varje år i samband
              med att man får årsbeskedet tillfrågas om han eller hon, naturligtvis
              utan kostnad, vill ha årsberättelsen och halvårsredogörelsen.
              Det är förstås inte bara möjligt, vilket är viktigt att tillägga,
              utan också en god idé tycker vi att fondbolagen erbjuder alternativ
              där fondspararna kan göra en beställning som innebär att de i
              fortsättningen varje år vill ha de här rapporterna utan att behöva
              svara på den årliga förfrågan. Detta är en möjlighet som står
              till buds och som vi tror att fondbolagen kommer att använda sig
              av.
            </seg>
            <seg n="0b7c659a">
              Utskottet gör alltså bedömningen att den här nya ordningen kan
              verka aktiverande både vad gäller fondbolagen och vad gäller fondspararna.
              I betänkandet understryker vi att vi förutsätter att bolagen jobbar
              aktivt för att också förbättra och popularisera sin information
              till spararna just för att fler aktivt ska ta del av den.
            </seg>
            <seg n="b4a71521">
              Målsättningen med det vi nu gör är just att fler ska engageras
              och informeras. Vår utgångspunkt är att bra information är information
              som når fram till den som den är avsedd för. Enbart det faktum
              att rapporter tas fram och distribueras till stora kostnader är
              naturligtvis inte tillfredsställande.
            </seg>
            <seg n="065f31ad">
              Jag vill också säga, och detta är viktigt, att utskottet självklart
              kommer att följa utvecklingen framöver. Det gäller då hur fondbolagen
              hanterar lagen och vad de gör för att förbättra informationen
              i största allmänhet. Skulle resultatet, mot vår förmodan, bli
              att ännu färre än i dag söker och tar del av fondernas informationsmaterial
              kommer vi givetvis att pröva frågan på nytt.
            </seg>
            <seg n="e7c4f29e">
              Herr talman! Med detta yrkar jag bifall till utskottets förslag
              i betänkandet i alla dess olika delar.
            </seg>
          </u>
          <note type="speaker" n="ee594ca7">
            Anf. 68 ANNE-MARIE PÅLSSON (m):
          </note>
          <u who="anne-marie_palsson_115419" xml:id="i-5220923ef6881f9e-0" n="6de210e4">
            <seg n="ad88f89c">
              Herr talman! I dag ska riksdagen ta ställning till en ny lag
              om investeringsfonder, men det är ingen bra lag som vi har att
              ta ställning till. Tvärtom står den på en rad punkter i direkt
              konflikt med de grundläggande målsättningar som regeringen i andra
              sammanhang gett uttryck för så även i detta betänkande.
            </seg>
            <seg n="d8dea1d0">
              Det slås fast att målsättningen med lagen är att tillgodose ett
              gott skydd för konsumenterna och att stärka konkurrensen på fondmarknaden.
              Ingen av dessa målsättningar infrias, tvärtom. I två avseenden
              har regeringen tillsammans med utskottet berövat andelsägarna
              självklara rättigheter.
            </seg>
            <seg n="8a15a315">
              Den första rättigheten avser rätten till information. Detta kan
              tyckas som en fråga av mindre betydelse ja, till och med som en
              bagatellartad fråga. Andelsägarna är väl ändå bara intresserade
              av hög avkastning, och ingen läser den information som tillsänds
              dem.
            </seg>
            <seg n="06fd6133">
              Möjligen kan det vara så. Men frågan har också en stark principiell
              aspekt: helt enkelt hur fondbolagens och fondandelsägarnas rättigheter
              och skyldigheter ska fördelas.
            </seg>
            <seg n="046e124f">
              Med lagens föreslagna betydelse tar man faktiskt ännu ett steg
              bort från ett tillstånd med en balanserad fördelning av rättigheter
              och skyldigheter. För att förstå detta behövs det lite historik.
            </seg>
            <seg n="13a05b25">
              Sverige fick sin första fondlag år 1974. Den hade föregåtts av
              en mycket insiktsfull utredning. I den utredningen var det speciellt
              två aspekter som utredarna kom att ägna sig åt. Den ena aspekten
              handlade om hur andelsägarna skulle ges en rimlig möjlighet att
              övervaka skötseln av det kapital som andelsägarna tillför fonden.
              Den andra aspekten handlade om hur de rättigheter som finns i
              det kapital som fonderna investerat i till exempel rösträtten
              för aktier ska användas och av vem.
            </seg>
            <seg n="26367ce9">
              Frågorna var viktiga, och många sidor har ägnats åt dessa. Man
              får nog konstatera att det var ett uttryck för den framsynthet
              och klokskap som präglade tänkandet i utredningen, för notera
              att detta hände i slutet av 1960-talet, långt innan fondmarknaden
              hade fått det utbredda intresse som finns för den i dag.
            </seg>
            <seg n="02baaa98">
              Den lösning man kom fram till och som senare också blev lag var
              att andelsägarna skulle ha en rätt att utse representanter i fondbolagens
              styrelser. På så sätt menade man att fondandelsägarna skulle ha
              möjlighet att övervaka skötseln av kapitalet och också att kontrollera
              hur rösträtterna skulle användas.
            </seg>
            <seg n="64b5decd">
              Men från fondbolagen uppfattades denna ordning som relativt betungande.
              Man var tvungen att anordna andelsägarstämmor årligen för att
              dryfta gemensamma frågor och utse representanter i fondbolagens
              styrelser. Man kom därför att söka dispens ofta för att slippa
              undan dessa aktiviteter. Dåvarande Bankinspektionen kom också
              att tycka att det var en sällsynt tungrodd historia att bevilja
              dispenser för fondbolagen som inte ville anordna andelsägarstämmor.
            </seg>
            <seg n="7e058055">
              Tillsammans kom man då, får man förmoda, att lobba ganska intensivt.
              När lagen reviderades 1990 hade andelsägarnas lagenliga rätt att
              utse representant i andelsägarnas stämmor och på så sätt kunna
              kontrollera sitt eget kapital tagits bort. Jag kan tillägga här
              att det arbete som föregick lagen var ett sällsynt hafsigt arbete.
              Där konstaterar man att denna rättighet att kunna kontrollera
              sitt kapital inte var så viktig. Det enda som andelsägarna var
              intresserade av var hög avkastning på sitt kapital.
            </seg>
            <seg n="0d023d2e">
              Vad som hände var helt enkelt att man tog bort rätten att utse
              representanter till styrelser. Men som en kompensation slogs det
              fast att andelsägarna i stället skulle garanteras en god, heltäckande
              och utförlig information över fonderna.
            </seg>
            <seg n="bb9cc2c6">
              I dag, drygt 14 år senare, står riksdagen i beredskap att ta
              bort också denna, som jag tycker, självklara och berättigade rättighet
              för andelsägarna, rätten till information.
            </seg>
            <seg n="e3e2aaae">
              Det är klart att man kan tycka att det är hårklyveri. Ska jag
              ha en rättighet till information, eller ska jag ha någon optionsliknande
              relation med fondbolaget på så vis att om jag ansöker om information
              ska jag få information? Själv menar jag att jag ska rätt till
              information om jag inte explicit har uttryckt en önskan att slippa
              information.
            </seg>
            <seg n="c812d623">
              Ni kan själva göra en jämförelse. Säg att ni vill investera era
              medel i ett investmentbolag. Vad tror ni skulle hända om investmentbolaget
              helt plötsligt ansökte om tillstånd att slippa att skicka ut årsrapporter
              och liknande till sina ägare?
            </seg>
            <seg n="83b9bb0a">
              Argumentet för att ta bort den informationsrättigheten är att
              det är dyrt. Ja, det är klart att om man tycker att 1520 kr om
              året är dyrt, då kanske man ska ta bort den rättigheten. Personligen
              anser jag att detta är en försumbar kostnad i synnerhet i relation
              till de kostnader som andelsägarna har för att få sitt kapital
              förvaltat.
            </seg>
            <seg n="cc9d5950">
              Man säger också att det inte är någon som läser dessa rapporter.
              Men den omständigheten att mer än hälften av andelsägarna tittar
              i rapporterna, bläddrar i dem eller läser dem tycker jag vittnar
              om ett ganska stort intresse.
            </seg>
            <seg n="d7a7da2d">
              Nej, vad det handlar om är att man naturligtvis från branschens
              sida har hävdat att detta är dyrt, krångligt och onödigt; man
              vill helst slippa det.
            </seg>
            <seg n="895458dc">
              Vad är då nästa steg? Ja, man kan förmoda att nästa steg är att
              man tar bort över huvud taget informationen och menar på att andelsägarna
              lika gärna kan slå upp sidorna i Dagens industri och Svenska Dagbladet
              och direkt läsa noteringarna över andelens kurs.
            </seg>
            <seg n="f9f886a2">
              I det andra avseendet, där regeringen valde att bortse från andelsägarnas
              berättigade krav, handlade det om rätten till kontroll och övervakningen
              av hur förvaltningen såg ut. Här kan jag tillägga att utredningen
              föreslog att det institut som skulle kunna övervaka fondbolagen,
              förvaringsinstitutet, inte får finnas i samma koncern som fondbolaget
              bara för att garantera andelsägarnas skydd. Den idén försvann
              och finns inte med i det föreliggande förslaget till lag.
            </seg>
            <seg n="ec4a691d">
              Detta är synd, för just förvaringsinstitutet har i direktiven
              getts en mer framträdande roll att övervaka fondbolagens verksamhet.
              Intressant är också att konstatera att regeringen i andra sammanhang
              talar om vikten av konsumentskydd och att man undviker intressekonflikter.
              Så gör man till exempel i de instruktioner som Etik- och förtroendekommissionen
              har givits. Men när det kommer till att omsätta dessa ambitioner
              i praktisk handling visar man på ett ganska klent intresse för
              just de här frågorna.
            </seg>
            <seg n="5b4540d2">
              Herr talman! Betänkandet är enhälligt; det finns inga reservationer.
              Min uppmaning till riksdagen och till mina kolleger där kan därför
              bara bli följande. Som lagen nu ser ut har de svenska andelsägarna
              fått ett långt sämre skydd än vad andelsägarna fått i andra länder.
              Faktum är att mig veterligt har inget land så konsekvent och så
              systematiskt berövat andelsägarna deras rättigheter som Sverige.
            </seg>
            <seg n="643f41a2">
              Det enda sättet för riksdagen att rätta till detta misstag jag
              förmodar att det är ett misstag är att stödja Moderaternas motion
              i denna fråga. Tyvärr kom denna motion att plockas bort från ärendet
              i sin helhet och hänföras till skatteutskottet för hantering.
              Där hävdar vi och kräver vi att andelsägarna ska kunna byta från
              en fond till en annan utan att det ska utlösa skattekonsekvenser.
              Det skulle vara ett sätt att ge andelsägarna några rättigheter
              som kompensation för dem man har tagit från dem.
            </seg>
            <seg n="d05d4d00">
              Det är andelsägarnas rätt att visa sitt missnöje genom att helt
              enkelt rösta. Det ger också fondbolagen möjlighet att faktiskt
              tjäna på att man bejakar andelsägarnas intresse för god skötsel
              och behov av information. De fondbolag som vill göra så kommer
              också att kunna attrahera flera andelsägare, och på så sätt stärks
              konkurrensen.
            </seg>
            <seg n="2030ee82">
              När ärendet om skattebefrielse vid försäljning av fondandelar
              kommer upp till beslut i kammaren hoppas jag slutligen att kammaren
              kommer att stödja Moderaternas motion i detta avseende.
            </seg>
          </u>
          <note type="speaker" n="b9796733">
            Anf. 69 BO BERNHARDSSON (s) replik:
          </note>
          <u who="bo_bernhardsson_dc368b" xml:id="i-4fc5d671b7f412ce-1" n="86227cd6">
            <seg n="f78119ac">
              Herr talman! Jag har ett par kommentarer.
            </seg>
            <seg n="dd40d172">
              Den första gäller informationen till fondandelsägarna. Det är
              inte så att vi tycker att den här frågan är hårklyveri. Jag vill
              betona att vi tycker att detta är en viktig diskussion. Vi har
              inte avfärdat några argument lättvindigt, utan vi har gjort en
              bedömning, även om aktiespararna tvistar om de argument som har
              framförts.
            </seg>
            <seg n="2cb49a94">
              I övrigt tycker jag att jag har argumenterat rätt utförligt för
              våra ståndpunkter i mitt huvudanförande, så jag går inte in på
              det.
            </seg>
            <seg n="28126002">
              Det andra som Anne-Marie Pålsson tar upp gäller rösträtten för
              aktieägarna, vem som ska använda rösträtten, och möjligheten för
              andelsägarna att utse representanter till bolagsstämmorna. Det
              är ingenting som behandlas i det här betänkandet. Däremot kan
              jag säga att jag tycker att det är en oerhört intressant diskussion.
              Jag hoppas att vi får tillfälle att föra den diskussionen på annat
              sätt.
            </seg>
            <seg n="2b8f4446">
              Det tredje som Anne-Marie Pålsson tog upp gäller intressekonflikterna.
              När det gäller till exempel förvaltningen av medlen och förvaringsinstituten
              pågår det ett arbete på både Finansinspektionen och Regeringskansliet.
              Det kommer att hända saker på det området.
            </seg>
          </u>
          <note type="speaker" n="3273f3ad">
            Anf. 70 ANNE-MARIE PÅLSSON (m) replik:
          </note>
          <u who="anne-marie_palsson_115419" xml:id="i-5220923ef6881f9e-1" n="6de210e4">
            <seg n="4b269edc">
              Herr talman! Som ni förstår har jag en hel del att invända mot
              den här lagen. Jag skulle kanske ha deklarerat att jag satt som
              expert i utredningen, så jag har läst på lite grann tidigare i
              den här frågan om ni skulle ha diskvalificerat mig för att agera
              i kammaren i dag.
            </seg>
            <seg n="95fd5e66">
              Det problematiska är synen på andelsägarnas position. Det är
              inte bara det att det finns många andelsägare i Sverige, utan
              det handlar också om ett mycket betydande kapital. Vi befinner
              oss i en situation med en globaliserad värld där det finns starka
              internationella finansiella aktörer och där vi också har ett alltmer
              utbrett och omfattande sparande.
            </seg>
            <seg n="0e550c6b">
              Då är det oerhört viktigt att man från lagstiftarnas sida är
              medveten om hur en lämplig fördelning av rättigheter ska göras
              för branschen för att vi ska få den sunda utveckling vi behöver,
              och som branschen också behöver. Min kritik är att man inte observerat
              detta. Man har inte noterat att andelsägarna behöver också vissa
              rättigheter.
            </seg>
            <seg n="d1e0f076">
              Man ska vara mycket noga med att garantera andelsägaren dessa
              rättigheter. De kan se ut på olika sätt. Det är inte säkert att
              rätten till en fullödig information är det bästa sättet att garantera
              detta på. Men man får inte glömma bort dessa aspekter.
            </seg>
          </u>
          <note type="speaker" n="cff23120">
            Anf. 71 BO BERNHARDSSON (s) replik:
          </note>
          <u who="bo_bernhardsson_dc368b" xml:id="i-4fc5d671b7f412ce-2" n="86227cd6">
            <seg n="8beb4832">
              Herr talman! Jag vet inte vilken syn som Anne-Marie Pålsson försöker
              att pådyvla utskottet. Vår utgångspunkt i utskottet är att dagens
              ordning inte fungerar särskilt väl. Man lägger ned oerhört stora
              belopp på att skicka ut information som väldigt många inte tar
              del av. Vår ambition är att fler ska ta del av denna information
              från fonderna. Vi ställer ett ökat krav på fonderna att de ska
              jobba med informationen för att göra den tillgänglig och populär.
              Det är precis det som är vår målsättning.
            </seg>
            <seg n="3595355e">
              Utgångspunkten är att vi har en situation som inte heller Anne-Marie
              Pålsson kan vara nöjd med. Vår ambition är inte att undanhålla
              rättigheter eller information, utan den är den rakt motsatta.
            </seg>
            <seg n="58bb6d17">
              En annan stor och oerhört intressant fråga handlar om maktutövningen,
              men det är en annan fråga som vi inte behandlar i dag, så den
              ska jag be att få återkomma till. Det är verkligen en spännande
              materia att ge sig in i.
            </seg>
          </u>
          <note type="speaker" n="21a61002">
            Anf. 72 ANNE-MARIE PÅLSSON (m) replik:
          </note>
          <u who="anne-marie_palsson_115419" xml:id="i-5220923ef6881f9e-2" n="6de210e4">
            <seg n="1b4a2c52">
              Fru talman! Jag tror att vi är överens om flera olika saker.
              Jag kan inte här prata mig varm för en motion som inte ska behandlas
              här i dag. Men jag vill att man inte ska glömma bort den. Den
              är viktig i det här sammanhanget.
            </seg>
            <seg n="2ce170a3">
              Det är självklart att fondbolagen borde anstränga sig för att
              göra informationen läsvärd. Men då ska man skriva detta i texten
              och inte befria fondbolagen från deras skyldighet att förse andelsägaren
              med information. Man borde kanske till och med ha tillagt att
              fondbolagen har en skyldighet att förse andelsägaren med information
              och dessutom att den ska vara bra och pedagogisk.
            </seg>
            <seg n="27600f8e">
              Med det sätt som man har valt här har man bara gått fondbolagen
              till mötes. De slipper nu någonting som de tycker har varit onödigt,
              krångligt och kostsamt för dem.
            </seg>
          </u>
          <note type="speaker" n="cc8ada8b">
            Anf. 73 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-eb99892ac6a061c2-0" n="35fe6265">
            <seg n="d714b1e0">
              Fru talman! Debatten i medierna om utsändande av års- och halvårsberättelser
              har varit intressant.
            </seg>
            <seg n="7e426a26">
              Jag har själv 30 års erfarenhet från landstingsvärlden och kommunvärlden.
              Där förs en diskussion i styrelser och nämnder mellan de politiska
              partierna. Man försöker att åstadkomma så breda lösningar som
              möjligt för att gagna befolkningen. Efter snart två år i riksdagen
              kan jag konstatera att det arbetssättet är mer undantag än regel.
            </seg>
            <seg n="eb884ee4">
              I det här fallet har olika åsikter diskuterats i utskottet. En
              konstruktiv debatt har lett fram till ett som jag ser det vettigt
              resultat av den diskussionen. Det är ett friskhetstecken att man
              kan föra den typen av målinriktade diskussioner. Om det sedan
              innebär att utskotten och riksdagen kör över regeringen kan också
              detta vara ett friskhetstecken.
            </seg>
            <seg n="1905494c">
              Grundsynen måste ändå vara att alla ska ha rätt till en bra information,
              och det uppfylls i det här förslaget. Jag tror till och med att
              fler kommer att läsa den övergripande skrift som redovisas i samband
              med årsbeskeden. Där har man också möjlighet att ta del av mer
              ingående information. Kanske kommer intresset att väckas hos fler
              människor att beställa denna redovisning för att bli mer insatta
              i de frågor som fonderna sysslar med.
            </seg>
            <seg n="b4729f2f">
              Men precis som har sagts tidigare låt oss följa utvecklingen.
              Om detta inte blir något bra förslag får man väl göra en omprövning.
              Men jag tycker att man har tagit till vara konsumentintresset.
            </seg>
            <seg n="303ffbde">
              Från Centerpartiet kommer vi att fortsätta att tillvarata konsumentintresset.
              Det ska behandlas här i kammaren nästa månad när det gäller flytträtten
              och så vidare, så jag återkommer till den diskussionen.
            </seg>
          </u>
          <note n="b0ab84f7">
            Jag yrkar bifall till utskottets förslag.
          </note>
          <note type="speaker" n="ec2d660d">
            Anf. 74 ANNE-MARIE PÅLSSON (m) replik:
          </note>
          <u who="anne-marie_palsson_115419" xml:id="i-5220923ef6881f9e-3" n="6de210e4">
            <seg n="ec6adee5">
              Fru talman! Jag har en kort fråga. Det har varit ett enigt utskott
              som har nått ett samförstånd. Men jag vill fortfarande ha svar
              på frågan: Varför har andelsägarna i Sverige berövats fler rättigheter
              än sina kolleger i något annat västland? Är det att tillgodose
              konsumentintresset?
            </seg>
          </u>
          <note type="speaker" n="f8a9b190">
            Anf. 75 JÖRGEN JOHANSSON (c) replik:
          </note>
          <u who="jorgen_johansson_5a4bc5" xml:id="i-eb99892ac6a061c2-1" n="35fe6265">
            <seg n="c434e347">
              Fru talman! Frågan är vilka det är som har berövats rättigheter.
              Man måste ändock se till hur många det är som tar till sig den
              information som har utsänts hittills. Jag tror att det är en del
              av de professionella spararna som har gjort det. Allmogen i övrigt
              har inte orkat tränga in i det omfattande materialet.
            </seg>
            <seg n="8a200e1a">
              Nu blir det en övergripande redovisning som jag tror att de flesta
              kan tränga in i. Därmed ökar också intresset att gå vidare. Jag
              tror att det är ett bra steg att bredda kunskapen i de här frågorna.
              Vi är nog överens om ambitionen. Men detta är ett sätt att gå
              ännu längre.
            </seg>
          </u>
          <note type="speaker" n="60d5895d">
            Anf. 76 ANNE-MARIE PÅLSSON (m) replik:
          </note>
          <u who="anne-marie_palsson_115419" xml:id="i-5220923ef6881f9e-4" n="6de210e4">
            <seg n="d8797020">
              Fru talman! Jag har oerhört svårt att se den saken, men det är
              ju bra att vi är överens. Jag skulle gärna se att man också i
              handling ser till att det blir en lag med en korrekt fördelning
              och som innehåller fler rättigheter för andelsägarna än vad de
              har i dag.
            </seg>
            <seg n="2648a932">
              Det är lite beklämmande att man i Sverige är så njugg mot andelsägarna.
              De framstår som väldigt ensamma i det här avseendet. Det handlar
              inte bara om information, utan det handlar om en sammantagen bedömning.
            </seg>
            <seg n="254fa7e6">
              Notera också att dessa frågor inte handlar om vad folk gör och
              inte gör, utan det handlar om vad lagen säger ska ske och vad
              fondbolagen ska ha för skyldigheter och vad andelsägarna ska ha
              för rättigheter. Där menar jag, fru talman, att det finns mycket
              mer att göra.
            </seg>
          </u>
          <note type="speaker" n="4f1a9450">
            Anf. 77 JÖRGEN JOHANSSON (c) replik:
          </note>
          <u who="jorgen_johansson_5a4bc5" xml:id="i-eb99892ac6a061c2-2" n="35fe6265">
            <seg n="a4b9395d">
              Fru talman! Jag bedömer det inte som att vi har haft en njugg
              inställning till informationsflödet. Vi har snarare haft ett aktivt
              intresse av att bredda intresset för den här frågan hos de breda
              folklagren.
            </seg>
          </u>
          <note n="b1ce81ea" type="speaker">
            Anf. 78 GUNNAR AXÉN (m):
          </note>
          <u who="gunnar_axen_257d39" xml:id="i-c3e1f0ac71ce3fc0-0" n="0c936ef1">
            <seg n="a1b9c4c3"/>
            <seg n="18e9f78b">
              Fru talman! När det gäller reglering av finansiella marknader
              handlar det alltid om att göra en avvägning mellan å ena sidan
              en effektivt fungerande konkurrens utan onödiga statliga ingripanden
              och å andra sidan de regleringar som är nödvändiga för att skapa
              ett grundläggande gott konsumentskydd.
            </seg>
            <seg n="9ab25c91">
              Som flera tidigare här har sagt har vi i konstruktiv anda fört
              diskussion, gjort överväganden och kommit fram till att det förslag
              som ligger på bordet i dag innebär en god avvägning mellan dessa
              olika intressen.
            </seg>
            <seg n="8200ef84">
              Med det liggande förslaget kommer fondandelsägarna att kunna
              garanteras minst lika god information i framtiden som de har i
              dag. Men det är också viktigt i det här sammanhanget att understryka
              det personliga ansvar som en investerare eller en sparare har.
              Den som väljer att placera sina sparmedel i till exempel fonder
              har självfallet ett eget ansvar att informera sig om och följa
              de investeringar som man har gjort.
            </seg>
            <seg n="be27402b">
              Efterfrågan på information i form av till exempel hel- och delårsredovisningar
              kommer givetvis att vara vägledande för fondbolagen. Skulle efterfrågan
              bli stor kommer sannolikt fondbolagen att skicka ut hel- och delårsrapporter
              per automatik. Blir efterfrågan mindre kommer de att skickas till
              dem som vill ha den informationen. Samma mekanismer som fungerar
              på den övriga marknaden fungerar även på den här marknaden. Därför
              har vi med dagens förslag funnit en god balans mellan de olika
              intressen som finns i den här frågan.
            </seg>
            <seg n="98b5a9bd">
              Avslutningsvis vill jag instämma i den plädering som Anne-Marie
              Pålsson höll till förmån för vårt moderata förslag om att skattebefria
              fondandelsbyten.
            </seg>
          </u>
          <note type="speaker" n="bf1744ed">
            Anf. 79 OLLE SANDAHL (kd):
          </note>
          <note n="65cbab66">
            Fru talman! Finansutskottet föreslår i enighet att riksdagen
            beslutar om vissa modifikationer när det gäller propositionen
            om fondbolagens information till andelsägare. Det gäller helårs-
            och delårsrapporterna.
          </note>
          <u who="olle_sandahl_609b73" xml:id="i-c16d9c679ad31882-0" n="0396ba48">
            <seg n="423e4357">
              Bakgrunden är att dagens bestämmelser med fortlöpande oreflekterade
              och omfattande utskick genererar stora kostnader som sist och
              slutligen belastar andelsägarna. Kostnaden är inte försumbar.
              Det finns beräkningar som visar att enbart portokostnaden kan
              uppgå till flera hundra miljoner kronor per år. Vi har talat om
              att det finns undersökningar som visar att det är en mindre part
              av mottagarna som tar del av informationen. Den sänds dessutom
              regelmässigt ut i flera exemplar till samma familj om det nu skulle
              finnas fler andelsägare där.
            </seg>
            <seg n="6bbd8966">
              En begränsning av utskicken till dem som faktiskt vill ha dem
              leder alltså rimligen till en kraftfull besparing när det gäller
              förvaltningskostnaderna. Detta kommer direkt fondandelsägarna
              till del.
            </seg>
            <seg n="6664260f">
              Förslaget innebär inte att information ska hemlighållas eller
              begränsas. Den ska snarare utökas. I betänkandet talar vi om årliga
              faktablad och broschyrer som ska skickas ut.
            </seg>
            <seg n="ae603f33">
              Fru talman! Den här reformen får inte på minsta sätt begränsa
              andelsägarens rätt till lätt tillgänglig och fullödig information.
              Detta är en fundamental princip. Det betyder att andelsägare årligen
              aktivt ska erbjudas kostnadsfri och snabb leverans av års- och
              halvårsrapporter. De ska också finnas tillgängliga via Internet,
              en teknik som väldigt många, enligt studier, också har tillgång
              till och använder vardagligen.
            </seg>
            <seg n="c50019b7">
              Det är angeläget att informationen görs lätt och snabbt tillgänglig.
              Det avser också rapporternas utformning, som säkert kan utvecklas
              en hel del. Detta står också tydligt angivet i betänkandet som
              en förhoppning. Det är angeläget att följa utvecklingen av informationsflödet
              och tillgängligheten. Förändringen får inte innebära en begränsning,
              utan bara en förenkling och en besparing. Den får inte leda till
              ett minskat intresse för informationen. I så fall prövar vi detta
              på nytt och tar konsekvenserna av att reformen inte fick den effekt
              som avsågs.
            </seg>
            <seg n="95309260">
              Vi hoppas tvärtom att frivilligheten blir en stimulans till en
              förbättring av informationen och att den leder till en strävan
              att öka intresset hos fondandelsägarna. För vem vill vara ansvarig
              för ett bolag som har sämst efterfrågan på sin information och
              sluta som Svarte Petter i den här processen?
            </seg>
            <seg n="4339783a">
              Fru talman! Med detta vill jag yrka bifall till finansutskottets
              förslag.
            </seg>
          </u>
          <note type="speaker" n="ec463918">
            Anf. 80 GUNNAR NORDMARK (fp):
          </note>
          <u who="gunnar_nordmark_65d5cd" xml:id="i-3de2f82cb5e4c6df-0" n="e671fddd">
            <seg n="b4b51400">
              Fru talman! Jag vill inleda med att yrka bifall till utskottet
              förslag. Det har betonats från många håll att det är ett enigt
              utskott som har lagt fram det här förslaget.
            </seg>
            <seg n="43f94da1">
              Utskottets utgångspunkt har varit att förbättra konsumentupplysningen
              och informationen för den som väljer att spara i fonder. Information
              om fonderna, deras placeringsregler, kostnader, hur högt risktagandet
              är och annan väsentlig information måste vara tydlig, enkel och
              lättförståelig. Om vi tittar bakåt kan vi se att den här informationen
              inte alltid har uppfyllt de kraven.
            </seg>
            <seg n="cf3dbfe7">
              Det måste stå klart för en fondsparare vad man väljer att spara
              i, vad det kostar och vilka risker som är förknippade med det.
              Inte heller där har fondbolagen hittills alltid varit lysande
              när det gäller att få fram denna information.
            </seg>
            <seg n="a2d5a4dc">
              Genom informationsbroschyrer och faktablad som fondbolagen måste
              upprätta varje år kommer en del av detta att uppfyllas, men det
              är inte tillräckligt. Det är viktigt att fondbolagen aktivt arbetar
              för att kunderna ska ta del av informationen om hur den egna fonden
              utvecklas.
            </seg>
            <seg n="c0638008">
              Vi i utskottet tror inte att den bästa lösningen på detta är
              ett slentrianmässigt obligatoriskt utskick av hel- och halvårsrapporter.
              En familj med två vuxna och tre barn där det yngsta är ett år
              klarar sig åtminstone utan fyra av fem rapporter om man väljer
              att spara i samma fondbolag. Alltför få läser rapporterna. De
              är alltsomoftast utformade på ett sådant sätt att många fondsparare
              varken har den kunskap eller den tid som krävs för att sätta sig
              in i det dokument som man fått i sin hand.
            </seg>
            <seg n="1c6c0dbf">
              Dessutom kostar de här utskicken pengar som ytterst betalas av
              fondspararna själva. Genom kravet på obligatoriska hel- och halvårsutskick
              kan fondbolagen på ett dyrt, slappt och ineffektivt sätt hävda
              att de fullgjort sin informationsplikt till fondspararna.
            </seg>
            <seg n="4448cee6">
              Finansutskottet tycker att man bör ha högre mål än så. Betydligt
              fler än i dag ska ta del av fondbolagens information. Det är finansutskottets
              mål, och det bör även vara fondbolagens mål. Därför krävs det
              helt nya insatser av bolagen för att göra informationen mer tillgänglig
              och anpassad efter spararnas behov och krav. Det är en utmaning
              för bolagen att se till att alltfler tar del av denna information.
              Det är viktigt att bolagen svarar upp mot den här utmaningen på
              ett bra sätt.
            </seg>
            <seg n="67dea508">
              En utveckling som innebär status quo eller att färre tar del
              av bolagens löpande information om hur de egna fonderna utvecklas
              är inte något annat än ett misslyckande. Därför måste vi följa
              den här utvecklingen noga. Om det visar sig att vi får ett status
              quo eller att färre tar del av årsrapporterna har bolagen misslyckats,
              och då kommer vi att gå vidare med detta och se till att det blir
              en ändring av sakernas tillstånd.
            </seg>
            <seg n="b47d93fb">
              Det är utskottets vilja och förhoppning att en ny, bättre, mer
              lättillgänglig och lättläst information drivs fram genom dagens
              beslut. Det är i alla fall det som är meningen. Vi i utskottet
              är övertygade om att det kommer att bli effekten av detta också.
            </seg>
          </u>
          <note type="speaker" n="3d56a9e9">
            Anf. 81 ANNE-MARIE PÅLSSON (m) replik:
          </note>
          <u who="anne-marie_palsson_115419" xml:id="i-5220923ef6881f9e-5" n="6de210e4">
            <seg n="bbe32ee8">
              Fru talman! En sådan här diskussion kan ju bli lite teknisk.
              När man pratar om den här typen av lagar måste man göra en sammantagen
              bedömning av lagen i dess helhet. Att då fastna vid enskilda paragrafer
              är inte alltid så effektivt. En paragrafs lydelse kan kompenseras
              av en annan paragrafs lydelse längre fram i texten.
            </seg>
            <seg n="b8562423">
              Nu har vi en fondlag som är ganska intressant. En andelsägare
              kan inte påverka förvaltningen av kapitalet. En andelsägare kan
              inte rösta för de aktier som fonden investerat i. I fondlagen
              finns inga mothållande krafter. Man har inte konstruerat ett system
              där det finns en balansering mellan fondbolagen och andra aktörer
              som kan påta sig de övervakningsfunktioner som andelsägarna inte
              har. Förvaringsinstitut, som jag nämnde tidigare, hade kunnat
              vara en sådan kraft. Om det hade funnits med i lagförslaget i
              dag hade min slutsats möjligen blivit en annan, men det finns
              inte heller med. Nu säger man dessutom att andelsägarna inte har
              någon rätt till information.
            </seg>
            <seg n="af6a5e05">
              Om du ser det i sin helhet ser du här en lag framför dig där
              man luggat andelsägarna eller plockat andelsägarna på sina rättigheter
              ungefär som man plockar en gammal höna. Det är detta som är allvarligt,
              och kanske inte informationen som sådan. Det måste ses i sitt
              sammanhang. Det är det jag vill fästa kammarens uppmärksamhet
              på.
            </seg>
          </u>
          <note type="speaker" n="b8468cdf">
            Anf. 82 GUNNAR NORDMARK (fp) replik:
          </note>
          <u who="gunnar_nordmark_65d5cd" xml:id="i-3de2f82cb5e4c6df-1" n="e671fddd">
            <seg n="ac170c5c">
              Fru talman! Jag tycker att Anne-Marie Pålsson på ett förtjänstfullt
              sätt har fäst kammarens uppmärksamhet på detta. Hon är dessutom
              mycket tydlig. Jag tycker att det är viktigt att framhålla att
              vårt syfte och vår strävan inte är att det ska bli mindre information
              utan mer information som är mer lättillgänglig. Vi kommer att
              följa detta och se hur fondbolagen lever upp till det här ansvaret.
              Jag är övertygad om Anne-Marie Pålsson också kommer att följa
              det och påminna oss på ett kraftfull sätt om vi inte skulle märka
              det på samma sätt som Anne-Marie Pålsson.
            </seg>
          </u>
          <note type="speaker" n="03175dd8">
            Anf. 83 LENNART HEDQUIST (m):
          </note>
          <u who="lennart_hedquist_18ea1a" xml:id="i-f9229b70f7830a3c-0" n="b022caa8">
            <seg n="c615f5bd">
              Fru talman! Under debattens gång har det framgått att en viktig
              del i anslutning till det här betänkandet har remitterats till
              skatteutskottet, nämligen frågan om flyttskatt och eventuell ändring
              av de nuvarande reglerna där. Som Anne-Marie Pålsson redan har
              framhållit hänger de här frågorna väldigt nära samman.
            </seg>
            <seg n="dadf40ae">
              I det ögonblick som riksdagen nu fattar beslut om att begränsa
              informationen till andelsägarna blir det egentligen ännu viktigare
              att ge andelsägarna möjlighet att rösta med fötterna, som har
              sagts här.
            </seg>
            <seg n="2b2ff861">
              I dag är ju skattebestämmelserna sådana att andelsägarna i mångt
              och mycket är direkt fastlåsta vid att ha sina pengar kvar i den
              fond som man ursprungligen har valt eftersom ett uttag ur fonden
              får en ofta ganska kraftig skatteeffekt, som gör att sparkapitalet
              minskar. Jag menar att det är fel att man nu har särskilt de här
              två frågorna från varandra, för de hör ihop.
            </seg>
            <seg n="51f35741">
              Det kunde möjligen vara intressant att få höra hur utskottets
              olika ledamöter ser på ett avskaffande av flyttskatten. Det är
              ju den kvarvarande möjligheten för andelsägarna att reagera mot
              till exempel dålig information eller dålig förvaltning.
            </seg>
            <seg n="f0276c0a">
              Fru talman! Jag har själv en viss anknytning till fondbolag,
              och jag vet att fondbolagen är väldigt nöjda med de insatser som
              man har gjort gentemot finansutskottet när man har fått till stånd
              den här förändringen. Jag tror dock att finansutskottets ledamöter
              borde ha funderat lite mer på hur fondandelsägarna skulle se på
              den här situationen.
            </seg>
            <seg n="edb2de04">
              Nu säger man att det är så många som inte läser den här informationen,
              och man undrar varför alla då ska få den. Man har ju i dag möjligheter
              och det har fondbolagen kanske underlåtit att informera om att
              frånsäga sig informationen, till exempel när många familjemedlemmar
              har anknytning till ett och samma fondbolag och det skulle räcka
              med ett enda utskick. Detta har man alltså varit dålig på, men
              nu vill man ha en rättighet att över huvud taget inte skicka in
              någon information, samtidigt som fondbolagens information över
              Internet om hur man har placerat pengarna som regel är utomordentligt
              dålig.
            </seg>
            <seg n="03d44daa">
              Jag skulle vilja fråga dem som nu säger att det är så bra att
              man slipper de här kostnaderna för onödigt utskick: Tillämpar
              ni det resonemanget till exempel nu inför EU-valet? Då kommer
              samtliga svenska medborgare att få en fyllig information från
              den svenska staten, trots att vi vet att det förmodligen blir
              en mycket begränsad del av svenskarna, kanske ca 4050 %, som ens
              kommer att rösta i det valet. Man ser det ändå som en självklarhet
              att man ska ge en fullödig information till alla.
            </seg>
            <seg n="ba15a0a0">
              Jag tycker att det är viktigt att man har den ambitionen att
              oavsett om det gäller information till andelsägare eller information
              till medborgarna få ett intresse hos dem som berörs genom en lättillgänglig
              information. Jag tycker att det har varit svagt av det eniga finansutskottet
              att här så tydligt gå fondbolagen till mötes på fondandelsägarnas
              bekostnad samtidigt som man inte har åstadkommit någon förändring
              i den mycket viktiga frågan om flyttskatten.
            </seg>
          </u>
          <note type="speaker" n="faf62b58">
            Anf. 84 BO BERNHARDSSON (s) replik:
          </note>
          <u who="bo_bernhardsson_dc368b" xml:id="i-4fc5d671b7f412ce-3" n="86227cd6">
            <seg n="3102e6e7">
              Fru talman! Jag tror väl i och för sig inte att det hjälper att
              göra det här inlägget. Lennart Hedquist framhärdar dock i sitt
              påstående att avsikten med det som vi gör är att försämra informationen
              för fondspararna. Jag tycker att både jag och andra som har deltagit
              i debatten på ett rätt klart sätt har gett uttryck för vad det
              egentligen handlar om. Vi har inte den här avsikten utan den är
              att få till stånd information som är bättre utformad och som fler
              tar del av samt att få en bättre dialog mellan fondspararna och
              fondbolagen.
            </seg>
            <seg n="d0e09d14">
              Detta är meningen, och jag kan upprepa att vi har sagt att om
              det inte blir så, kommer vi att pröva frågan på nytt.
            </seg>
            <seg n="9140f463">
              Vad gäller kostnadsdiskussionen ska man visst vara beredd att
              ta på sig kostnader för bra information och för att information
              kommer ut, men det är i det här sammanhanget ett problem att det
              är väldigt stora kostnader och mycket lågt intresse för att få
              del av informationen. Vi har sagt att vi inte kan slå oss till
              ro med detta utan måste jobba för att få en bättre fungerande
              informationsprocess men det hjälper förmodligen inte att jag upprepar
              det.
            </seg>
            <seg n="8472e4bc">
              Skattefrågan kommer att behandlas i särskild ordning av skatteutskottet
              och sedan i kammaren. Vi får vänta med debatten om den tills det
              är dags.
            </seg>
          </u>
          <note type="speaker" n="30682b0e">
            Anf. 85 LENNART HEDQUIST (m) replik:
          </note>
          <u who="lennart_hedquist_18ea1a" xml:id="i-f9229b70f7830a3c-1" n="b022caa8">
            <seg n="45d27860">
              Fru talman! Ja, men skattefrågan är samtidigt oerhört viktig
              eftersom det är fondandelsägarens kvarvarande verktyg att reagera
              om man är missnöjd med fondbolagets förvaltning och sätt att sköta
              den investering som man har gjort. Jag tror inte på det sättet
              att reagera mot att alltför få läser informationen att man begränsar
              den ytterligare. I stället borde det ha framhållits att det är
              viktigt för fondandelsägarna att få en lättillgänglig information.
            </seg>
            <seg n="188f3dcc">
              Sanningen är ju den att det i dag inte går att söka till exempel
              på bankernas fonder för att se vilka omplaceringar de har gjort
              under den nu pågående börsuppgången. Det får man möjligen se om
              man beställer någon delårsrapport eller en halvårsrapport som
              kommer i juli eller sedan i årsrapporten.
            </seg>
            <seg n="6b990291">
              Jag tycker att finansutskottet mer borde ha ägnat sig åt att
              tillförsäkra fondandelsägarna en god information till exempel
              via Internet. Den borde ges till alla fondandelsägare som inte
              direkt avsäger sig informationen.
            </seg>
            <seg n="e3eca57e">
              Då har man gått den andra vägen. Jag tycker att det skulle se
              väldigt egendomligt ut om till exempel staten skulle börja ge
              ut samhällsinformation enbart till dem som efterfrågar den. Jag
              tror inte att Bo Bernhardsson skulle rösta för ett sådant förslag.
            </seg>
          </u>
          <note type="speaker" n="70a9218a">
            Anf. 86 BO BERNHARDSSON (s) replik:
          </note>
          <u who="bo_bernhardsson_dc368b" xml:id="i-4fc5d671b7f412ce-4" n="86227cd6">
            <seg n="ad8ef943">
              Fru talman! Det är inte så att information kommer att ges ut
              bara till dem som efterfrågar den, men man kommer att bli tillfrågad
              om man vill ha just den information som vi nu diskuterar och som
              handlar om årsrapporter och halvårsrapporter.
            </seg>
            <seg n="268282f5">
              Vi skriver i betänkandet att vi förutsätter att fondbolagen rent
              allmänt jobbar med att popularisera informationen och göra den
              mer lättillgänglig. Däri inbegriper vi naturligtvis information
              via moderna medier som Internet. Självklart inbegrips det i denna
              avsikt.
            </seg>
            <seg n="b8f3967f">
              Det är vidare ett problem att Lennart Hedquist i sin diskussion
              om skatterna och om att rösta med fötterna utgår från att vi har
              velat begränsa informationen och att skattefrågan eller möjligheten
              att som han uttrycker det rösta med fötterna då kommer att bli
              desto viktigare. Men det är inte så att vi vill begränsa informationen.
              Jag tror inte heller att det blir så. Om informationen kommer
              att begränsas ska finansutskottet pröva frågan på nytt.
            </seg>
          </u>
          <note type="speaker" n="63b0a531">
            Anf. 87 LENNART HEDQUIST (m) replik:
          </note>
          <u who="lennart_hedquist_18ea1a" xml:id="i-f9229b70f7830a3c-2" n="b022caa8">
            <seg n="0823a6ef">
              Fru talman! Ta som ett exempel min granne som har drivit upp
              en fond som heter Didner &amp; Gerge! Den har för närvarande 18 %
              uppgång i år. De normala bankfonderna ligger på ca 78 % uppgång.
              Det är väldigt svårt för en fondandelsägare att i dag direkt kunna
              utläsa vad det är som har åstadkommit att den ena Sverigefonden
              har mer än dubbelt så snabb avkastning som en annan. Jag tror
              att den informationen är viktig för alla fondandelsägare.
            </seg>
            <seg n="d70e1485">
              Jag hoppas att den debatt som vi har haft i kammaren i dag nu
              kommer att leda till att fondbolagen förbättrar sin information
              till fondandelsägarna så att de kan välja fonder utifrån en relevant
              information. Har den lett till att finansutskottet har begränsat
              informationen men samtidigt åstadkommit att fondbolagen börjar
              skärpa sig, har det här varit av godo. Vi får väl se om det blir
              så.
            </seg>
          </u>
          <note n="32825c82">
            Föredrogs
          </note>
          <note n="1b7e0e42">
            Överläggningen var härmed avslutad.
          </note>
          <note n="ea71b3a1">
            10 § Möjlighet till förenklat tullförfarande
          </note>
          <note n="32825c82">
            Föredrogs
          </note>
          <note n="8c0a7bf7">
            Andre vice talmannen konstaterade att ingen talare var anmäld.
          </note>
          <note n="1882d9eb">
            11 § Hemlig teleavlyssning, m.m.
          </note>
          <note type="speaker" n="96c084ec">
            Anf. 88 SUSANNE EBERSTEIN (s):
          </note>
          <note n="709e8401">
            Fru talman! I det ärende som vi nu ska debattera behandlar utskottet
            regeringens skrivelse Hemlig teleavlyssning, hemlig teleövervakning
            och hemlig kameraövervakning vid förundersökning i brottmål under
            2002 , två följdmotioner och ett motionsyrkande från den allmänna
            motionstiden 2003.
          </note>
          <u who="susanne_eberstein_8c0e2d" xml:id="i-270f60e891efbf71-0" n="75f709cf">
            <seg n="feb474e6">
              I ärendet finns två reservationer, en av Moderaterna, Folkpartiet,
              Kristdemokraterna och Centern och en från Folkpartiet. Utskottet
              föreslår att skrivelsen läggs till handlingarna och avstyrker
              motionsyrkandena.
            </seg>
            <seg n="e22aca72">
              Av redovisningen framgår att användningen av hemlig teleavlyssning
              och teleövervakning har ökat, främst när det gäller den grova
              brottsligheten som inte är narkotikarelaterad. I viss mån kan
              ökningen förklaras med att polisen under 2002 fått bättre tekniska
              möjligheter till avlyssning och kan avlyssna nya typer av telefoner.
            </seg>
            <seg n="5b4cfded">
              Antalet tillstånd till hemlig kameraövervakning ligger även i
              år på en i förhållande till hemlig teleavlyssning och teleövervakning
              låg nivå.
            </seg>
            <seg n="37b62984">
              I skrivelsen konstaterar regeringen att dessa tvångsmedel har
              visat sig vara värdefulla hjälpmedel i kampen mot den grova organiserade
              brottsligheten.
            </seg>
            <seg n="57c18135">
              Som nämndes i förra årets skrivelse har regeringen inlett en
              dialog med Riksåklagaren och Rikspolisstyrelsen för att undersöka
              om redovisningen kan förbättras för att skapa bättre förutsättningar
              för den parlamentariska kontrollen. Arbetet med att ytterligare
              förbättra redovisningen fortsätter.
            </seg>
            <seg n="4313dca3">
              Fru talman! Med denna korta redovisning av ärendet överlämnar
              jag det nu till debattörerna.
            </seg>
          </u>
          <note n="9595389f">
            I enlighet med riksdagens önskemål redovisar regeringen varje
            år hur bestämmelserna i rättegångsbalken om hemlig teleavlyssning
            och hemlig teleövervakning samt bestämmelserna i lagen om hemlig
            kameraövervakning har tillämpats under föregående år. Redovisningen
            i årets skrivelse avser alltså användningen av dessa så kallade
            hemliga tvångsmedel under år 2002. Redovisningen bygger i huvudsak
            på uppgifter som Riksåklagaren och Rikspolisstyrelsen har lämnat
            till regeringen. I skrivelsen redovisas bland annat
          </note>
          <note type="speaker" n="92de78a0">
            Anf. 89 BEATRICE ASK (m):
          </note>
          <u who="beatrice_ask_084111" xml:id="i-bcae9a745297d4aa-0" n="02607d39">
            <seg n="c314be86">
              Fru talman! Regeringens avrapportering av i vilken utsträckning
              hemlig teleavlyssning och annat används kommer varje år. Det är
              väldigt bra. Mindre bra är att vi samtidigt skulle kunna återanvända
              protokollet, för det är inte mycket som händer i frågorna från
              regeringens sida år för år. Det gör också att jag vill börja med
              att yrka bifall till reservation 2.
            </seg>
            <seg n="3390f146">
              Vi är helt överens, tror jag, om att hemliga tvångsmedel måste
              kunna användas i brottsbekämpningen utifrån givna regler och när
              det är motiverat. I den skrivelse vi nu behandlar ser vi att antalet
              beviljade tillstånd fortsätter att öka, och av redovisningen framgår
              att detta främst används vid misstanke om organiserad och omfattande
              handel med narkotika. I ungefär hälften av fallen har avlyssningen
              och så vidare haft betydelse för förundersökningen.
            </seg>
            <seg n="05dd4dd3">
              Men motiven och våra argument för den här verksamheten kan ju
              inte skyla att hemliga tvångsmedel också är en fråga om människors
              rätt till ett privatliv till integritet. Det är därför vi också
              får redovisningen här i riksdagen, och det är därför vi diskuterar
              dess innehåll.
            </seg>
            <seg n="c94160d7">
              När riksdagen förra året diskuterade de här frågorna pratade
              vi bland annat om regeringens löfte att tillsätta en utredning
              med uppgift att kartlägga, analysera och utvärdera sådan lagstiftning
              som berör den enskildes integritet. Margareta Sandgren, som då
              liksom i dag företrädde majoriteten i debatten, sade då att man
              i Regeringskansliet arbetade med direktiven för en sådan utredning.
              Man får ju förmoda att det blir väldigt omfattande direktiv som
              vi kommer att presentera så småningom, för än har de inte kommit.
              Man har hållit på i mer än ett år! Det ska bli väldigt spännande,
              tycker jag, att läsa vad de kan tänkas innehålla, eftersom man
              måste lägga ned ett sådant våldsamt arbete på dem.
            </seg>
            <seg n="13dfff09">
              Lite skämt åsido kan jag säga att det är både tröttsamt och irriterande
              att majoriteten i fråga efter fråga, ärende efter ärende, står
              här i kammaren och upprepar löften om än det ena, än det andra,
              utan att leverera. Så är det när det gäller den här integritetsutredningen
              och en del annat, och jag tycker att det börjar bli dags att faktiskt
              göra något. Det är också därför självklart för mig att vi måste
              göra ett tillkännagivande och säga ifrån.
            </seg>
            <seg n="dafafe03">
              Utvecklingen när det gäller tekniska möjligheter att använda
              och dra nytta av hemliga tvångsmedel går väldigt snabbt framåt
              liksom annat som rör den enskildes integritet. Därför tycker jag
              att det ointresse för problemen som Socialdemokraterna manifesterar
              genom detta att ingenting händer är synnerligen allvarligt. Jag
              vågar faktiskt inte tro på vare sig direktiv eller utredning,
              även om det står om dem i skrivelser och betänkanden, förrän de
              ligger på riksdagens bord, med de erfarenheter som jag har i dag.
              Det är också därför som vi har den här reservationen.
            </seg>
            <seg n="eee718d4">
              I det här betänkandet finns det också en reservation från Folkpartiet
              som rör bättre rapportering till riksdagen. Även här utlovas att
              väldigt mycket är på gång, men jag ska erkänna att vi moderater
              känner väldigt stor sympati för Folkpartiets reservation, inte
              minst när vi läst vad Margareta Sandgren sade i debatten förra
              året. Då utlovades att årets redovisning till sitt innehåll skulle
              bli mer omfattande, mer djuplodande och mer analyserande. Hon
              berättade också att regeringen i sin skrivelse då uppgivit att
              redovisningen för i år skulle bli tydligare och mer lättförståelig.
              Fantastiskt! Men vad bidde det? Ingenting! Det blev några små
              justeringar, vilket naturligtvis är bra, men långt ifrån vad som
              förväntades. Däremot kan vi av ärendet nu se att man inte har
              kommit längre än att regeringen har inlett en dialog med Riksåklagaren
              och Rikspolisstyrelsen för att undersöka om redovisningen kan
              förbättras. Det hade man faktiskt börjat med redan förra året.
            </seg>
            <seg n="378cc329">
              Det här duger inte i en viktig och allvarlig fråga. I en fråga
              som är så seriös att man varje år måste rapportera hur lagstiftningen
              hanteras till oss i Sveriges riksdag duger det inte med att inte
              se till att redovisningen förbättras om det efterfrågas, och det
              duger inte med att komma med undanflykter om att man petar i direktiv
              som liksom aldrig tycks landa.
            </seg>
            <seg n="fe462d35">
              Vi moderater kommer att väldigt noga följa fortsättningen. Det
              är inte acceptabelt att varje år behöva stå här utan att ha fått
              levererat det som har sagts. Jag hoppas verkligen att man nu menar
              allvar med det som sägs och skrivs, att man också från regeringens
              sida har förmåga att se till att vi får en fylligare och mer intressant
              redovisning och att man ser till att en utredning kring den personliga
              integriteten också sätts i sjön. Står vi här om ett år, lika tomhänta,
              är det ju uppenbart att regeringen och de partier som stöder regeringen
              inte är intresserade av den betydelse som finns i de här frågorna.
            </seg>
          </u>
          <note type="speaker" n="dd821ce4">
            Anf. 90 PETER ALTHIN (kd):
          </note>
          <u who="peter_althin_61d03b" xml:id="i-40c0a8450d8f61c5-0" n="5015294e" next="i-41e108ad21738183-0">
            <seg n="b3d56ff5">
              Fru talman! Ärade ledamöter framför allt de närvarande, men också
              de frånvarande! Jag höll på att också säga Herr justitieminister!
              men upptäcker att han inte har haft tid att komma hit.
            </seg>
          </u>
          <note n="19cdff6a">
            Jag yrkar bifall till reservation nr 2.
          </note>
          <u who="peter_althin_61d03b" xml:id="i-41e108ad21738183-0" n="5015294e" prev="i-40c0a8450d8f61c5-0">
            <seg n="820a292c">
              Av redovisningen i regeringens skrivelse framgår att antalet
              tillstånd som meddelas när det gäller hemlig teleavlyssning respektive
              teleövervakning har ökat under år 2002. De här tvångsmedlen användes
              i första hand i likhet med tidigare när det gällde förundersökning
              där det fanns misstanke om organiserad eller annan grov handel
              med narkotika.
            </seg>
            <seg n="8095021d">
              Huvudsyftet var att avslöja den mer omfattande narkotikasmugglingen
              till Sverige och försäljningen av narkotika inom landet. Så har
              ju regeringen, som alla som har läst det här betänkandet vet,
              konstaterat sammanfattningsvis att de här angivna tvångsmedlen
              har visat sig vara värdefulla hjälpmedel i kampen mot den grova
              och många gånger organiserade brottsligheten.
            </seg>
            <seg n="01a93e51">
              Det där tycker Kristdemokraterna i och för sig är hyggligt och
              tycker att det är bra att polisen har fått utökade befogenheter
              på de områdena. Men Kristdemokraterna inser också risken för att
              lagen kan missbrukas.
            </seg>
            <seg n="a795bef8">
              Varje avlyssning och varje övervakning innebär också ett allvarligt
              ingrepp beträffande personers integritet. Detta det är viktigt
              måste hela tiden vägas mot den nytta som ingreppet gör eller kan
              förväntas göra. Avlyssning och övervakning får aldrig komma att
              användas slentrianmässigt utan måste det är oerhört viktigt övervägas
              vid varje enskilt tillfälle. Det ska vara mycket tydligt var gränsen
              går mellan integritetsskydd och brottsbekämpning.
            </seg>
            <seg n="ec887428">
              En rättsstat fungerar bara så länge medborgarna är av den övertygelsen
              att endast de som har begått brott fälls till ansvar och också
              straffas.
            </seg>
            <seg n="c71603fd">
              Jag har sagt det tidigare från den här talarstolen, och jag kommer
              att säga det så länge jag kan kliva upp här: Allmänhetens tilltro
              till domstolarna är viktig för rättssäkerheten, ja, i sin förlängning
              faktiskt för hela demokratin. Allmänheten måste tro att domstolarna
              i varje fall oftast kommer att göra rätt. Det innebär också att
              lagarna ska vara klara och tydliga så att man, i varje fall med
              en rimlig grad av säkerhet, kan förutse vad som blir resultatet
              när de tillämpas.
            </seg>
            <seg n="a0ee38a0">
              Rättsstatens möjlighet att använda sig av integritetskränkande
              medel måste vara definierad i lag. Det måste vara klart när man
              får använda dem. Brottsbekämpningen måste å ena sidan intensifieras
              men det får aldrig bli ett alltför stort intrång i den enskildes
              integritet. En eventuell liten vinst för brottsbekämpningen uppväger
              inte alltid det intrång som kan uppstå i den enskildes integritet.
              Det är rättsstatens och rättssamhällets fundament, och det måste
              vi ha kontroll över.
            </seg>
            <seg n="e260fda8">
              Nu har regeringen bett att få återkomma gång efter gång, vad
              jag kan förstå. Det har också sagts här tidigare. Nu skriver man
              att man inom kort kommer att tillsätta en parlamentariskt sammansatt
              kommitté, för att bland annat utvärdera lagstiftningen som berör
              den enskildes integritet inom kort. Det ska ha bäring på lagstiftningen
              rörande bland annat de hemliga tvångsmedlen. Det låter någonting!
              Jag var här förra året och hörde samma sak, även om man kanske
              inte uttryckte sig så noggrant som inom kort.
            </seg>
            <seg n="79c1eca7">
              Fru talman! Inom kort är inte tillräckligt. Regeringen agerar
              faktiskt som kejsar Augustus vars stående talesätt var festina
              lente , skynda långsamt.
            </seg>
            <seg n="3c2683d1">
              Nej, tillsättandet av den här kommittén måste ske omgående. Regeringen
              måste få i uppdrag att påskynda tillsättningen av kommittén så
              att den blir verklighet nu. Därför säger jag med eftertryck: Skynda,
              inte långsamt, utan nu! Därför, ytterligare en gång, bifall till
              reservation 2.
            </seg>
          </u>
          <note type="speaker" n="68752b4e">
            Anf. 91 JOHAN LINANDER (c):
          </note>
          <u who="johan_linander_68e9c1" xml:id="i-c0565b78e6c56050-0" n="5eda5334">
            <seg n="a48f5759">
              Fru talman! Även jag vill börja med att yrka bifall till reservation
              2, En samlad integritetsutredning.
            </seg>
            <seg n="64f679e4">
              Som lagstiftare måste vi alltid fundera på om en tvångslag är
              så väl motiverad att den kränkning av personlig integritet som
              sker är nödvändig. Vid all tvångsmedelsanvändning måste en avvägning
              ske mellan vilken nytta denna kan föra med sig och graden av intrång
              i den enskildes personliga integritet.
            </seg>
            <seg n="c9c094d4">
              Hemlig teleavlyssning, hemlig teleövervakning och hemlig kameraövervakning
              är de hemliga tvångsmedel som polisen i Sverige kan använda för
              att avslöja grova brott. Oftast har dessa tvångsmedel använts
              i kampen mot den organiserade brottsligheten och framför allt
              för att avslöja omfattande narkotikasmuggling till Sverige.
            </seg>
            <seg n="f3da76b9">
              För mig är det ingen tvekan om att det finns mycket goda skäl
              till att kränka vissa människors personliga integritet genom användning
              av hemliga tvångsmedel för att kunna få tag i grova brottslingar.
              Polisen behöver dessa tvångsmedel och skulle behöva ännu mer sofistikerade
              tvångsmedel såsom hemlig rumsavlyssning, det vill säga buggning.
            </seg>
            <seg n="72112e78">
              Buggning har vi debatterat åtskilliga gånger i denna kammare,
              och det enda jag tänker säga i frågan i dag är: Vi väntar fortfarande!
            </seg>
            <seg n="59a72802">
              Fru talman! Samma sak skulle vi kunna säga vad gäller reglering
              av överskottsinformation: Vi väntar fortfarande.
            </seg>
            <seg n="42932a25">
              Även om jag och Centerpartiet och många av mina borgerliga kolleger
              vill att polisen ska få använda relevanta metoder för att åtminstone
              ha en chans i kapplöpningen mot den organiserade brottsligheten,
              så vill vi ändå värna om rättssäkerheten för alla människor. Vi
              vill ha effektivare metoder, som säkert kan uppfattas som hårdare
              tag, men vi vill inte tumma på rättssäkerheten.
            </seg>
            <seg n="36237ff3">
              Därför har vi reserverat oss för att riksdagen bör ge regeringen
              i uppdrag att utan ytterligare fördröjning tillsätta en kommitté
              för att kartlägga och analysera lagstiftning som berör den enskildes
              integritet. Det kan tyckas kinkigt att vilja ge regeringen detta
              uppdrag när en sådan kommitté redan är aviserad. Men jag vet hur
              det har gått med buggningen och jag vet hur det har gått med överskottsinformationen.
              Jag vill inte stå här i kammaren och ytterligare en gång behöva
              säga: Vi väntar fortfarande!
            </seg>
          </u>
          <note type="speaker" n="1096ac9b">
            Anf. 92 MARGARETA SANDGREN (s):
          </note>
          <u who="unknown" xml:id="i-97fec5e5d66bb9ac-1" n="1eab5295">
            <seg n="5bc70ae9">
              Fru talman! Först vill jag yrka bifall till förslaget i betänkandet
              och avslag på reservationerna.
            </seg>
            <seg n="f27fff12">
              Som framgått inledningsvis behandlar vi en skrivelse från regeringen
              med redovisning av hur bestämmelserna om hemliga tvångsmedel tillämpats
              under 2002. Redovisningen visar, som framgår av skrivelsen, att
              antalet tillstånd har ökat, såsom påtalats tidigare här. Antalet
              fall där åtgärderna har haft betydelse för förundersökning har
              ökat något när det gäller hemlig teleavlyssning och hemlig teleövervakning.
              En ganska markant ökning redovisas när det gäller hemlig kameraövervakning.
            </seg>
            <seg n="0c9c9d06">
              Regeringen konstaterar, med den redovisning som gjorts, att användningen
              av hemliga tvångsmedel är ett värdefullt hjälpmedel i kampen mot
              den grova organiserade brottsligheten.
            </seg>
            <seg n="5e48ba91">
              Krav från riksdagen har framförts på att redovisningen bör kunna
              göras mer förfinad och vara tydligare vad avser effekten av användningen
              av de hemliga tvångsmedlen. Utformningen av redovisningen är viktig
              för den parlamentariska granskningen. Vi har ingen annan uppfattning
              än övriga partier i den frågan. Det har inte heller regeringen,
              och den skrivelse som vi nu behandlar är till viss del förbättrad.
            </seg>
            <seg n="ee712311">
              Så långt jag kan blicka tillbaka har redovisningen förbättrats
              år från år. Nu pågår en dialog. Det sade jag också vid föregående
              tillfälle, att det har pågått en dialog tidigare och den pågår
              nu. Jag kan inte göra någonting annat än att redovisa den information
              jag får från regeringen, att det faktiskt pågår en dialog och
              att man kommer att förbättra redovisningen, vilket också regeringen
              tycker är viktigt. Man anför bland annat vikten av att man så
              långt som möjligt redovisar effekterna av de olika åtgärderna
              var för sig. Det är viktigt att kunna avläsa huruvida principerna
              om ändamål, behov och proportionalitet har uppfyllts eller ej.
            </seg>
            <seg n="4ad64a06">
              Jag hoppas och tror att vi kan se fram emot att nästkommande
              redovisning av användningen av hemliga tvångsmedel är mer detaljerad
              och uppfyller de krav som kan ställas på en sådan redovisning.
              Det jag nu har sagt får vara ett svar på den första reservationen.
            </seg>
            <seg n="884baf1f">
              I reservation nr 2, En samlad integritetsutredning, yrkas på
              att regeringen omgående tillsätter denna utredning. Inte heller
              här råder det några delade meningar om behovet av en samlad integritetsutredning.
              Varför det dröjt med tillsättandet av utredningen ligger faktiskt
              utanför min kunskap. Det viktiga är väl att regeringen nu aviserar
              att utredningen tillsätts under våren, det vill säga att det är
              nära förestående.
            </seg>
          </u>
          <note n="e6e97bc7">
            Under hösten behandlade vi regeringens proposition om offentliga
            ombud i tillståndsprocessen och en viss utvidgning av hemliga
            tvångsmedels användning. Även då var frågan om tillsättande av
            en integritetsutredning aktuell.
          </note>
          <u who="unknown" xml:id="i-3f5b6e8cf482ac25-1" n="1eab5295">
            <seg n="485aaa68">
              Med aviseringen att en utredning nu tillsätts under våren torde
              det yrkandet vara tillgodosett. Man kan bara nära en förhoppning
              om att den utredningen också ges tid att arbeta sig igenom denna
              något komplicerade fråga.
            </seg>
            <seg n="7dffdbc5">
              Frågor som rör hemliga tvångsmedel är angelägna att diskutera,
              inte minst ur integritetssynpunkt. Vi vet också att ytterligare
              förslag kommer som rör hemliga tvångsmedel och som, när de förslagen
              lagts fram, kommer att debatteras här i kammaren.
            </seg>
            <seg n="e4539cfc">
              Det är väldigt viktigt, som flera talare tidigare sagt, att man
              tittar på ändamåls-, behovs- och proportionalitetsprincipen så
              att en enskilds integritet inte kränks. Skälet till att vi fattade
              beslut om offentliga ombud var just att kunna följa den processen.
            </seg>
          </u>
          <note n="59f031cf">
            Fru talman! Jag vill med detta yrka bifall till utskottets förslag
            i betänkandet och avslag på reservationerna.
          </note>
          <note type="speaker" n="9f7240f8">
            Anf. 93 BEATRICE ASK (m) replik:
          </note>
          <u who="beatrice_ask_084111" xml:id="i-bcae9a745297d4aa-1" n="02607d39">
            <seg n="5bf6c464">
              Fru talman! Margareta Sandgren säger att hon bara kan redovisa
              vad regeringen berättat eller skrivit dels när det gäller utredningen,
              dels när det gäller att förbättra redovisningen. Det där är inte
              sant. Det är inte så att Socialdemokraterna eller majoriteten
              i kammaren eller Margareta Sandgren bara kan redovisa vad regeringen
              säger. Man får faktiskt ha en egen uppfattning.
            </seg>
            <seg n="d4a0947f">
              Jag tror inte att Socialdemokraterna i gemen år ut och år in
              sitter i kammaren som något slags transportkompani som bara kan
              redovisa vad regeringen sagt utan att ens bli irriterad över att
              de lovar att göra något och det sedan inte kommer någonting. Margareta
              Sandgren kan ha en uppfattning om det är rimligt eller inte att
              det tar mer än ett år att formulera ett enkelt kommittédirektiv.
              Frågorna är visserligen komplicerade, men så svårt kan det kan
              ju inte vara att få fram ett direktiv.
            </seg>
            <seg n="f406ccb7">
              Om det är så att Socialdemokraterna, majoriteten i riksdagen
              och regeringen är helt överens med oss som reserverat oss måste
              de väl någon gång bli irriterade över att ingenting händer och
              kanske kräva ett besked eller byta ut regeringen, vad vet jag.
              Men det kanske är för mycket att begära i ett sådant här ärende.
            </seg>
            <seg n="cab9c785">
              Det är alltså inte sant att man bara kan redovisa vad regeringen
              säger. Man kan faktiskt ha en uppfattning. Man kan och bör bli
              irriterad när regeringen inte klarar av att utföra sina uppgifter
              som de lovat. Det är nämligen vad den diskussion som jag tog upp
              handlar om.
            </seg>
          </u>
          <note type="speaker" n="926c0ab9">
            Anf. 94 MARGARETA SANDGREN (s) replik:
          </note>
          <u who="unknown" xml:id="i-7ccd15e40ebd2527-2" n="1eab5295">
            <seg n="e0ec2e9c">
              Fru talman! Jag kan redovisa det man från departementet säger
              i de enskilda frågorna, antingen det handlar om utredningar eller
              om att förbättra redovisningen. Jag kan försäkra Beatrice Ask
              att vi framför våra synpunkter när vi tycker att regeringen bör
              påskynda hanteringen. Sedan kan vi naturligtvis inte gå in ytterligare.
            </seg>
            <seg n="b03d7a39">
              Vi framför givetvis våra synpunkter och ibland också vår irritation
              över att besked inte kommer fram tillräckligt snabbt. Vi ställer
              oss även bakom kritiken om vi anser att det ska finnas en bättre
              redovisning. Dessutom tycker vi att utredningen ska tillsättas.
              Det finns alltså inget ointresse från Socialdemokraterna i kammaren
              i de här frågorna, det vill jag försäkra Beatrice Ask. Men man
              når inte alltid ända fram även om man skulle vilja det.
            </seg>
          </u>
          <note type="speaker" n="40b14fda">
            Anf. 95 BEATRICE ASK (m) replik:
          </note>
          <u who="beatrice_ask_084111" xml:id="i-bcae9a745297d4aa-2" n="02607d39">
            <seg n="f020a1e8">
              Fru talman! Det var härligt att höra att det i alla fall bakom
              lyckta dörrar är möjligt för Socialdemokraterna att ha synpunkter
              när regeringen inte sköter sitt jobb. Jag är glad över att också
              kammaren får ta del av att så sker. Dock tycker jag att det skulle
              vara hedervärt av ledamöterna att i debatter och annat, inte minst
              i utskottet, och i fråga om tillkännagivanden ibland sätta blåslampa
              på regeringen.
            </seg>
            <seg n="e3c5a5d2">
              Jag har själv suttit i en regering och vet att det är ganska
              nyttigt när ledamöter, till och med från ens eget parti, som inte
              är helt nöjda vågar lufta den uppfattningen. Då brukar det hända
              något.
            </seg>
            <seg n="b5bf0f92">
              Vi har alla ett ansvar att se till att frågorna drivs framåt.
              Här har man stått och stampat alldeles för länge i en fråga som
              så tydligt berör enskilda människor och som det är viktigt att
              vi klarar av att hantera med tanke på den utveckling som samhället
              har.
            </seg>
          </u>
          <note type="speaker" n="65ae6991">
            Anf. 96 MARGARETA SANDGREN (s) replik:
          </note>
          <u who="unknown" xml:id="i-7ccd15e40ebd2527-3" n="1eab5295">
            <seg n="338e7691">
              Fru talman! Jag kan försäkra att vi för fram detta även om det
              sker bakom lyckta dörrar. Jag är inte så säker på att blåslamporna
              på Beatrice Ask heller användes inför offentligheten, utan det
              skedde kanske via riksdagen eller de riksdagsledamöter som tillhörde
              hennes eget parti.
            </seg>
            <seg n="c58cecbd">
              Vi kommer att följa detta och trycka på regeringen för att frågorna
              ska komma upp på bordet. Det vill jag lova.
            </seg>
          </u>
          <note type="speaker" n="25c651a1">
            Anf. 97 ALLAN WIDMAN (fp):
          </note>
          <u who="allan_widman_6a403b" xml:id="i-4fb106f89fd64c90-6" n="64dcb130">
            <seg n="c3bf1993">
              Fru talman! Pliktskyldig så kan man sammanfatta den redovisning
              som regeringen gjort till riksdagen beträffande hemlig teleavlyssning
              och andra hemliga tvångsmedel. I allt väsentligt bygger bakgrund,
              sammanställningar och slutsatser på föregående års redovisning,
              och den i sin tur är nästan ordagrant densamma som året dessförinnan.
              Det som redovisas är i hur många fall tvångsmedel tillämpas, i
              hur många fall detta bedöms ha haft betydelse för förundersökningen
              samt uppgift om förundersökningsledarnas bedömning av brottsrubriceringen.
            </seg>
            <seg n="4634db78">
              Fru talman! Möjligheten för medborgarna att enskilt föra samtal
              eller utbyta skriftliga meddelanden är en hörnsten i ett öppet
              och demokratiskt samhälle. Denna rättighet åtnjuter regeringsformens
              allra starkaste skydd. Varje avsteg från detta måste därför kringgärdas
              av tydliga regler såvitt gäller ändamål, former och tillämpning.
            </seg>
            <seg n="4a60c0c1">
              Det är mot denna bakgrund som riksdagens granskningsuppgift och
              regeringens årliga redovisning ska värderas. Det är också därför
              Folkpartiet liberalerna under flera år efterlyst en förbättrad
              redovisning av tvångsmedelstillämpningen. Det finns till exempel
              i fråga om tvångsmedlens brottsuppklarande effekt en tydlig diskrepans
              mellan de kriterier som uppställs i rättegångsbalken och de mått
              som tillämpas i redovisningen. För tillstånd krävs generellt att
              åtgärden är av synnerlig vikt för utredningen. I förhållande till
              denna formulering förefaller det inte helt relevant att redovisa
              i hur många fall polis och åklagare anser att denna haft betydelse
              för förundersökningen beträffande den misstänkte.
            </seg>
            <seg n="ce1b2894">
              Lika angeläget är det naturligtvis att undersöka hur tillämpningen
              förhåller sig till de allmänt uppställda principerna om behov,
              ändamål och proportionalitet. Inte heller här ger redovisningen
              i dag någon närmare ledning.
            </seg>
            <seg n="54903308">
              Andra viktiga upplysningar, som i hur många fall berörda förundersökningar
              leder till fällande domar och i vilken mån brottsrubriceringen
              vid tillståndsgivning å ena sidan och dom å andra sidan överensstämmer,
              saknas också. I sammanhanget är det värt att notera att utskottet
              fått försäkringar från regeringen och från inblandade myndigheter
              att redovisningen framgent ska bli bättre och tydligare.
            </seg>
            <seg n="37828676">
              Det låter bra. Det låter nästan lika bra som när samma ambitioner
              uttalades i samband med förra årets redovisning och, fru talman,
              i redovisningen året dessförinnan. Det vi emellertid efterlyser
              är en mer djuplodande och omfattande redovisning som bättre belyser
              tillämpning och resultat.
            </seg>
            <seg n="ad74505d">
              Inom kort ska riksdagen ta ställning bland annat till en förlängning
              av lagen om hemlig kameraövervakning. Den gäller längst till och
              med utgången av 2004. Folkpartiet liberalerna menar dock att den
              redovisning som regeringen gjort, i det skick den nu föreligger,
              inte kan tjäna som ett fullgott underlag för ett sådant ställningstagande.
            </seg>
            <seg n="d658709d">
              De hemliga tvångsmedlen är ett nytt och mångfasetterat område
              i svensk rätt. Deras framväxt har skett snabbt och som en växelverkan
              mellan å ena sidan den tekniska utvecklingen och å andra sidan
              främst den grova brottsligheten narkotikabrottsligheten. Rättsreglerna
              har tillkommit vid olika tidpunkter, och flera av dem är tidsbegränsade.
              Detta har bland annat lett till att lagstiftarna haft få tillfällen
              att samlat bedöma dessa ur integritetssynpunkt.
            </seg>
            <seg n="3536c81d">
              Nu aviserar regeringen på nytt att en sådan utredning förbereds.
              Som jag tidigare antytt har regeringen hittills inte visat någon
              överdriven brådska när det gäller att förbättra innehållet i dessa
              redovisningar. Sak samma gäller också frågan om överskottsinformation
              och den nu äntligen beslutade frågan om de offentliga ombuden.
            </seg>
            <seg n="f8965296">
              Mot denna bakgrund anser Folkpartiet att en tydlig beställning
              från riksdagens sida avseende en övergripande integritetsutredning
              är på sin plats. Jag yrkar bifall till reservation 1.
            </seg>
          </u>
          <note n="32825c82">
            Föredrogs
          </note>
          <note n="1b7e0e42">
            Överläggningen var härmed avslutad.
          </note>
          <note n="72fbc0a3">
            12 § Särskild utlänningskontroll
          </note>
          <note n="32825c82">
            Föredrogs
          </note>
          <note n="8c0a7bf7">
            Andre vice talmannen konstaterade att ingen talare var anmäld.
          </note>
          <note n="09ac78d8">
            13 § Försäkringsrättsliga frågor
          </note>
          <note type="speaker" n="57d386df">
            Anf. 98 ANNELI SÄRNBLAD STOORS (s):
          </note>
          <note n="69d9e2c1">
            Fru talman! Vi ska nu behandla lagutskottets betänkande nr 9.
            I betänkandet behandlar utskottet 24 motionsyrkanden från allmänna
            motionstiden 2003. Motionerna handlar om olika försäkringsrättsliga
            frågor.
          </note>
          <u who="anneli_sarnblad_dcdaa1" xml:id="i-4ed37328e2e6c32e-0" n="a01a5652">
            <seg n="577995ff">
              Fru talman! De frågor som motionerna tar upp är rätten att teckna
              privata försäkringar och försäkringsbolagens tillgång till journaler.
              Man belyser även företagares försäkringsskydd. Det finns också
              andra områden där försäkringsrättsliga frågor berörs. Det gäller
              könsneutrala pensionsförsäkringar, ett utvidgat ansvar för trafikförsäkringen,
              trafikskadeersättningen, handläggning av trafikskadeärenden och
              patientskadelagen.
            </seg>
            <seg n="fe4737ec">
              Fru talman! Jag lämnar nu ordet till dem som i dag ska debattera
              detta betänkande.
            </seg>
          </u>
          <note n="9b72137c">
            Fru talman! I betänkandet finns sex reservationer och ett särskilt
            yttrande. Utskottet föreslår riksdagen att avslå samtliga motionsyrkanden
            i huvudsak med hänvisning till pågående utrednings- och beredningsarbete.
          </note>
          <note type="speaker" n="7bdbf441">
            Anf. 99 BERTIL KJELLBERG (m):
          </note>
          <note n="a99c68bc">
            Fru talman! Inledningsvis vill jag yrka bifall till reservation
            4 under punkten 5 och reservation 5 under punkten 6 i betänkandet.
          </note>
          <u who="bertil_kjellberg_520680" xml:id="i-90bff3c00762df04-0" n="508dd2b5">
            <seg n="645679cb">
              Detta betänkande handlar som vi nyss hörde om en rad försäkringsrättsliga
              frågor. Större delen av försäkringsrätten ligger i stöpsleven.
              Vi väntar med både viss nyfikenhet och en viss bävan på propositionen
              om en ny försäkringsavtalslag. Propositionen kommer att innebära
              ett stort arbete för riksdagen. Vi moderater har valt att i huvuddelen
              av de frågor som betänkandet berör avvakta med våra ställningstaganden
              tills vi behandlar propositionen om en ny försäkringsavtalslag.
            </seg>
            <seg n="570c4142">
              Det är dock två frågor som vi vill lyfta fram i denna debatt.
              Dels vill vi bifalla en motion där man vill utöka ansvaret för
              trafikförsäkringen för de personskador som trafiken förorsakar,
              dels vill vi bifalla en motion där man vill öppna för att jämka
              skadeersättning till bilförare som kört rattfulla.
            </seg>
            <seg n="9091667b">
              Det första motionsyrkandet jag tänkte ta upp strävar efter att
              trafikförsäkringen ska ta ett större ekonomiskt ansvar för de
              personskador som trafiken förorsakar. Vi anser det vara en rimlig
              tanke med hänsyn till att trafiken förorsakar betydande kostnader
              för det offentliga försäkringssystemet. Genom att bryta ut kostnader
              för sjukskrivningar och arbetsskador som förorsakats av trafiken
              och låta dessa täckas av trafikförsäkringen får vi ökade resurser
              till det offentliga sjukförsäkringssystemet.
            </seg>
            <seg n="6ed6df57">
              Med denna ordning skulle vi också få en klarare bild av vilka
              kostnader trafiken förorsakar vad gäller personskador. Försäkringsbolagen
              och försäkringstagaren skulle dessutom få ett gemensamt intresse
              av att medverka till att skadorna blir färre. Ett exempel skulle
              kunna vara att den som låter sätta in alkolås i sin bil skulle
              få reducerad försäkringspremie.
            </seg>
            <seg n="142e9fa4">
              Detta resonemang skulle även kunna tillämpas när försäkringstagaren
              väljer en bil med hög trafiksäkerhet och väljer att utrusta sin
              bil med säkerhetshöjande tillbehör. Försäkringsbolagen skulle
              också få ekonomiska incitament att få en snabb och effektiv behandling
              och rehabilitering av skadefallen. Personskadekommitténs överväganden
              i denna fråga är nu föremål för fortsatt beredning i Regeringskansliet.
              Vi anser att riksdagen med bifall till motion L318 yrkande 7 ska
              informera regeringen om vår inställning i den frågan.
            </seg>
            <seg n="d3b6f3de">
              Fru talman! Den andra frågan jag vill ta upp är jämkning av trafikskadeersättning
              till den som kört rattfull. I Sverige har vi en klar och samstämmig
              uppfattning att alkohol och bilkörning inte hör ihop. Det är därför
              viktigt att all lagstiftning speglar denna uppfattning. Enligt
              gällande regler kan ersättning till den som kört rattfull och
              blivit skadad inte jämkas om inte försäkringsbolaget kan visa
              att föraren har varit vårdslös. Enligt vår åsikt är det vårdslöst
              att sätta sig i en bil med alkohol i kroppen. Att den som kört
              bil och varit påverkad av alkohol får full ersättning är stötande.
            </seg>
            <seg n="5397a5f5">
              Vid tidigare behandlingar i riksdagen av motsvarande yrkanden
              har utskottet hänvisat till det arbete som pågår inom EU. Vi vet
              nu att det femte direktivet om trafikförsäkring inte behandlar
              den här frågan. Jag anser att frågan om jämkning bör behandlas
              inom ramen för genomförandet av EU-direktivet. Riksdagen bör därför
              ställa sig bakom den aktuella reservationen och göra känt för
              regeringen sin inställning så att regeringen kan komma med förslag
              till lagändringar i samband med genomförandet av direktivet.
            </seg>
          </u>
          <note n="4540c728" type="speaker">
            Anf. 100 MIA FRANZÉN (fp):
          </note>
          <u who="mia_franzen_fd3514" xml:id="i-3822fbd05b50da35-0" n="ec977667">
            <seg n="a1b9c4c3"/>
            <seg n="3a46f6fc">
              Fru talman, kära LU-ledamöter och åhörare! Jag vill börja med
              att yrka bifall till reservation nr 1 under punkt 1 i betänkandet
              om försäkringsrättsliga frågor. Vi stöder givetvis övriga reservationer
              från Folkpartiet men vi väljer att inte yrka bifall.
            </seg>
            <seg n="80f65813">
              Inom kort kommer ett nytt förslag till försäkringsavtalslag.
              Även om flera av årets motioner rör bitar som finns med i förslaget
              till ny lagstiftning ser vi redan nu brister som ur vår liberala
              synvinkel borde åtgärdas innan vi antar en ny försäkringsavtalslag.
            </seg>
            <seg n="30f04f9f">
              Jag tänker främst på de socialt behjärtansvärda åtgärderna för
              att se till att bland annat svårt sjuka och handikappade inte
              ska kunna nekas försäkring. Det handlar även om de småföretagare
              som utsatts för ett flertal rån och därför vägras fortsatt försäkringsskydd.
              Denna försäkringsnöd vill Socialdemokraterna komma till rätta
              med genom en utvidgad kontraheringsplikt för de privata försäkringsbolagen.
            </seg>
            <seg n="a0b11950">
              I förra årets debatt märkte jag en tydlig samsyn på detta område
              mellan oss folkpartister och regerande socialdemokrater. Vi delade
              uppfattningen att man måste skilja på den privata verksamheten,
              som måste gå ihop, och den offentliga, som betalas av våra gemensamma
              skattepengar. Jag är dock väldigt oroad över att förslaget fortfarande
              innehåller just en utvidgad kontraheringsplikt.
            </seg>
            <seg n="c4a084b6">
              I förslaget till ny försäkringsavtalslag finns dock inget nämnt
              om någon premiebeloppsgräns. Premiebeloppet som erbjuds kunden
              ska svara mot hälsotillståndet vid tidpunkten för ansökan. I praktiken
              innebär detta att ett försäkringsbolag kan erbjuda en försäkring
              som svarar mot risken. Är risken hög blir premien hög. Därmed
              kan försäkringserbjudandet i realiteten bli kalla handen.
            </seg>
            <seg n="2eac723b">
              Detta är ett fult sätt av regeringen att överlämpa det sociala
              ansvaret på de privata försäkringsbolagen. Samtidigt består försäkringsnöden
              för de svaga och utsatta. Å andra sidan kan försäkringsbolagen
              tänkas vilja klara dessa högrisker. Därmed tvingas de höja premien
              för alla övriga försäkringstagare. Det finns redan i dag ekonomiskt
              svaga grupper som sorterar bort sin hem- och sjukförsäkring för
              att premien är tuff att klara. Denna grupp i försäkringsnöd riskerar
              att växa.
            </seg>
            <seg n="0baa10d1">
              Folkpartiet vill i motsats till utskottets ställningstagande
              föregripa det pågående arbetet med ny försäkringsavtalslag. Det
              arbetet är på en ostadig väg och behöver en viss komplettering
              om man verkligen vill värna dem som i dag inte kan eller får teckna
              försäkring. Gränsdragningen mellan vad som ska täckas av privata
              försäkringar och vad vi ska finansiera gemensamt via socialförsäkringen
              måste utredas snarast. Det är vad jag yrkar bifall till i reservationen.
            </seg>
            <seg n="df2670f9">
              Dessutom måste polisverksamheten stärkas. Försäkringarna mot
              till exempel inbrott och stöld ska vara ett komplement till det
              skydd och den trygghet vi ska kunna förvänta oss av polisen. När
              tillräckliga resurser för att förebygga brott, att stävja och
              utreda brott i och kring städer och på landsbygden inte ges hamnar
              kostnaderna på försäkringsbolagen i första hand.
            </seg>
            <seg n="946dae65">
              Det kan man tycka är trevligt, i och med försäkringsbolagens
              olika knepiga historier på senaste tiden. Men väldigt snabbt landar
              kostnaderna på varje försäkringstagare via premien och självrisken.
            </seg>
            <seg n="eca1c63a">
              Återigen försöker regeringen skjuta ifrån sig ansvaret för polisverksamheten
              och den ökande brottsligheten på försäkringstagarna. Det finns
              de som redan i dag ifrågasätter hur skattebetalarnas pengar används,
              när alltmer landar på vad var och en får betala i egen trygghet,
              både den sociala och den ekonomiska.
            </seg>
            <seg n="21466172">
              Det finns fortfarande en acceptans för att gemensamt via skatten
              betala för till exempel polisen och skyddet för svaga och sjuka.
              Men ju fler brottsoffer vi får, och ju fler människor som hamnar
              i kläm och utanför det sociala skyddsnätet, desto mindre acceptans
              får vi för det höga skatte- och avgiftstrycket.
            </seg>
            <seg n="ca710962">
              Vi ska inte diskutera polisens bristande resurser här i dag,
              men kopplingen mellan dessa och småföretagarnas möjlighet att
              teckna försäkring mot stöld och rån är glasklar. Jag ser fram
              mot att på allvar få diskutera vår nya försäkringsavtalslag. Då
              hoppas jag att vi är överrens om att vårt system med privata försäkringar
              ska ges förutsättningar att få fortsätta att fungera.
            </seg>
          </u>
          <note type="speaker" n="d4055df8">
            Anf. 101 INGEMAR VÄNERLÖV (kd):
          </note>
          <u who="ingemar_vanerlov_e66ee6" xml:id="i-3d446e9a28dce74b-0" n="589c72df">
            <seg n="3a79c52b">
              Fru talman! Vi kristdemokrater står bakom större delen av det
              betänkande som nu debatteras, men vi finns med på tre av de sex
              reservationerna.
            </seg>
            <seg n="20474bc6">
              Innan jag kommenterar dem vill jag uttrycka vår glädje över att
              utskottet när detta betänkande arbetades fram till slut hamnade
              på Kristdemokraternas linje i kampen för jämställdheten mellan
              kvinnor och män när det gäller kostnader för pensionsförsäkringar
              kostnader som vi, och nu även utskottet, vill ska vara könsneutrala.
              Det är inte rimligt att ta kvinnans generellt sett högre medellivslängd
              till intäkt för att hon i det individuella fallet ska ha högre
              kostnader för en pensionsförsäkring, eftersom det finns andra
              faktorer än enbart kön som har betydelse för livslängden.
            </seg>
            <seg n="ade2e3e6">
              När det gäller rätten att teckna försäkring lämnar utskottet
              däremot en del i övrigt att önska. Den som till exempel har en
              hund eller häst kan teckna försäkring för sitt djur. Vidare är
              det vanligt att föräldrar tecknar försäkringar för sina barn.
              Men det gäller inte för dem som har fått ett barn med någon form
              av handikapp. De har inga möjligheter att teckna försäkring. För
              oss kristdemokrater, som sätter principen om människovärdet högst,
              det vill säga att alla människor har samma värde oavsett begåvning,
              utseende eller handikapp, är detta förhållande oacceptabelt. Det
              är förenat med minst lika stora kostnader att ge stöd åt ett utvecklingsstört
              barn efter en olycka som till någon annan och lika dyrt att anordna
              begravning av någon som har varit sjuk eller förolyckats. Det
              är klart diskriminerande att inte alla människor får teckna försäkring.
              Därför vill vi att regeringen ska utreda möjligheten att rätta
              till detta missförhållande.
            </seg>
            <seg n="4b82e33b">
              Utskottsmajoriteten avstyrkte liknande motionsyrkanden våren
              2003 med hänvisning till att en ny försäkringavtalslag var under
              utarbetande. Sedan dess har regeringen överlämnat lagrådsremissen
              Ny försäkringsavtalslag , och dessvärre, fru talman, ger den föga
              hopp om att få en ändring till stånd. Det framgår nämligen av
              lagrådsremissen att om det inte finns försäkringstekniska eller
              andra särskilda skäl att avslå ansökan ska en sökande ha rätt
              att teckna en försäkring som försäkringsbolaget normalt tillhandahåller
              allmänheten och som svarar mot hälsotillståndet vid tidpunkten
              för ansökan. Det torde inte bli svårt att hitta särskilda skäl
              för att inte gå med på att teckna försäkring. Visserligen föreslås
              också att en försäkringstagare ska kunna vända sig till domstol
              för att få sin rätt enligt lagen prövad, men det är ytterst tveksamt
              om det kommer att få någon praktisk betydelse för att rätta till
              just de missförhållanden som jag här har nämnt.
            </seg>
            <seg n="2f14b79e">
              När det gäller punkten Jämkning av trafikskadeersättning är det
              högst oacceptabelt att gällande regelverk kan medge full ersättning
              för den som varit rattfull men ej gjort sig skyldig till vårdslöshet
              i trafik per definition. Regeringen bör gå på Försäkringsförbundets
              linje, som hävdar att jämkning av ersättning till föraren ska
              kunna ske i alla situationer där föraren varit rattfull. Förhoppningsvis
              borde vi här rätt snabbt kunna få en ändring till stånd, eftersom
              vi som reserverat oss i denna fråga normalt ska få majoritet i
              kammaren om ställningstagandena i utskottet står fast.
            </seg>
            <seg n="26ce935e">
              För två år sedan behandlade utskottet liknande motionsyrkanden
              men avstyrkte bifall till dessa då EU-kommissionen lagt fram ett
              förslag till ett femte direktiv om trafikförsäkring och inom ramen
              för detta förväntades jämkning av trafikskadeersättning vid rattfylleri
              diskuteras. Senare har det emellertid visat sig att det blir ingen
              sådan diskussion inom ramen för arbetet med förslaget till detta
              femte direktiv om trafikförsäkring. Måhända, fru talman, kan vi
              av det dra slutsatsen att vi inte bör lägga oss platta för minsta
              signal från kommissionen, eftersom det uppenbarligen kan åsamka
              oss tempoförluster i vårt eget lagstiftningsarbete.
            </seg>
            <seg n="25861ae0">
              Till sist, fru talman, gäller det handläggning av trafikskadeärenden.
              Vid regleringen av trafikskador hamnar den trafikskadade ej sällan
              i underläge gentemot försäkringsbolaget, vilket kan bero på att
              försäkringsbolaget har tillgång till större läkarexpertis och
              att den drabbade mera sällan beviljas juridiskt ombud. Till nackdel
              för den drabbade kan också den beroendeställning som finns mellan
              försäkringsbolagets läkare och försäkringsbolaget vara. Vid oenighet
              mellan försäkringsbolagets läkare och den behandlande läkaren
              ligger det nära till hands att försäkringsbolagets egen läkare
              får fälla avgörandet. Det ter sig lite märkligt att dessa läkares
              utlåtanden ej behöver vara förenade med medicinskt ansvar gentemot
              den skadade. Ett problem är att de inte står under Socialstyrelsens
              tillsyn och därmed inte kan prövas i Hälso- och sjukvårdsnämndens
              ansvarsnämnd.
            </seg>
            <seg n="c611f85b">
              Mot denna bakgrund, fru talman, finns det en tydlig risk att
              trafikskadade personer kan bli felaktigt bedömda av försäkringsbolagen
              i ett skadeståndsärende. Kristdemokraterna anser, som vi skriver
              i en gemensam reservation, att regeringen bör tillsätta en utredning
              för att se över försäkringsbolagens handläggning av trafikskadeärenden
              och försäkringsbolagens egna läkares roll.
            </seg>
            <seg n="7bac3c07">
              Fru talman! Kristdemokraterna står förstås bakom de reservationer
              vi finns med på, men för att måna om tiden nöjer jag mig med att
              yrka bifall till reservation nr 2.
            </seg>
          </u>
          <note type="speaker" n="7ea9eac0">
            Anf. 102 TASSO STAFILIDIS (v):
          </note>
          <note n="95c300fe">
            Fru talman! Jag vill börja med att anmäla ett olycksfall i arbetet,
            och det gäller reservation nr 5 om jämkning av trafikskadeersättning.
            Jag och Vänsterpartiet står inte längre bakom denna reservation
            nr 5, som återfinns i lagutskottets betänkande nr 9.
          </note>
          <u who="tasso_stafilidis_76d4bc" xml:id="i-c000eeaa81d9b097-0" n="28c87360">
            <seg n="f5e0a089">
              Vi tycker däremot att den frågeställning som kommer upp är mycket
              viktig och vill att regeringen agerar kraftfullt när det handlar
              om straffet för en person som kört vårdslöst och varit rattfull
              och kanske dessutom dödat någon genom sitt agerande.
            </seg>
            <seg n="7c4c440e">
              Det är alltså min mening och där tror jag att vi är överens i
              utskottet att det i högsta grad är vårdslöst att köra bil berusad.
              Men den lösning som tas upp i reservation nr 5 skulle kunna få
              konsekvenser som i mångt och mycket strider mot den gällande rättsordningen.
            </seg>
            <seg n="3867aa26">
              En skärpt jämkningsregel, fru talman, skulle kunna bli en markering
              av samhällets avståndstagande från trafiknykterhetsbrott. Men
              detta är att betrakta som en livslång extra sanktion för brottet,
              utöver den som redan har dömts ut med tillämpning av gällande
              straffbestämmelser. Jag tycker inte att nedsättning av personskadeersättning
              är ett lämpligt sätt att komma till rätta med brottsliga förfaranden.
              En strängare jämkningsregel är i nuläget inte förenlig med sociala
              och humanitära hänsyn.
            </seg>
            <seg n="0dd2a7c4">
              Fru talman! Vad gäller frågan om handläggning av trafikskadeärenden
              vill jag yrka bifall till reservation nr 6. Nuvarande ordning
              är minst sagt oacceptabel, och utskottet hänvisar till pågående
              arbete och Finansinspektionens rapport i frågan.
            </seg>
            <seg n="24cdcc48">
              Fru talman! Jag måste faktiskt erkänna att jag inte är riktigt
              nöjd med Finansinspektionens rapport. Många av de problem som
              vi reservanter lyfter upp i reservation nr 6 har faktiskt inte
              hanterats på ett särskilt ingående sätt eller har kanske inte
              hanterats alls i Finansinspektionens rapport. Enligt Vänsterpartiets
              mening är beroendeställningen mellan försäkringsbolagets läkare
              och försäkringsbolaget ett faktum, och den är inte acceptabel.
              Ytterligare något anmärkningsvärt är att försäkringsbolagens läkare
              i sin funktion som sakkunniga inte står under tillsyn av Socialstyrelsen.
            </seg>
            <seg n="5a3f12b4">
              Finansinspektionens rapport ger således inte tillräckligt underlag
              för att man ska kunna fatta beslut om vilka åtgärder som bör vidtas.
              Därför föreslår vi i reservationen att regeringen ska utreda frågan
              med just inriktningen att se över försäkringsbolagens handläggning
              av trafikskadeärenden och försäkringsbolagens egna läkares roll.
              Åtgärder för att stärka försäkringstagares möjligheter att få
              sin sak prövad i domstol bör också övervägas i en sådan här utredning.
            </seg>
            <seg n="05a18ad8">
              Fru talman! Vänsterpartiet har också ett särskilt yttrande i
              fråga om försäkringsbolagens tillgång till journaler. Vårt ställningstagande
              är att försäkringsbolagen inte ska kunna få tillgång till ett
              barns journaler hos barnavårdscentralerna och skolhälsovården.
              Att försäkringsbolagen har tillgång till journaluppgifter, vilket
              är tillåtet i dag, inkräktar på den enskildes integritet och skadar
              enligt min mening förtroendet för hälso- och sjukvården.
            </seg>
            <seg n="dbc8e37a">
              Frågan håller nu på att ses över av departementet, men jag tycker
              ändå att det är viktigt att här klargöra vad man tycker när det
              gäller försäkringsbolagens tillgång till de här olika journalerna.
            </seg>
            <seg n="43c8acf2">
              Sedan ska jag gå över till den fråga som generellt handlar om
              det arbete som Vänsterpartiet och Socialdemokraterna och Miljöpartiet
              nu håller på att förhandla om, nämligen en ny försäkringsavtalslag.
              De frågor som tas upp i betänkandet där det hänvisas till det
              arbetet har jag valt att inte beröra eftersom vi faktiskt sitter
              i förhandlingar. Men många av de punkter som har tagits upp i
              motionsspörsmålen är väldigt viktiga, inte minst huruvida barn
              och handikappade ska ha rätt att bli försäkrade. Eventuellt kommer
              det att bli en mycket större diskussion i riksdagen om den frågan.
              Om regeringen fastnar vid att man inte ska ställa ett sådant krav
              på försäkringsbolagen kanske riksdagen och så småningom även regeringen
              måste ta ställning till att samhället ska starta och bygga upp
              en försäkringsform just för barn och funktionshindrade. Det kan
              eventuellt vara en sådan lösning som vi kommer att komma överens
              om så småningom i den här kammaren. Det vet jag inte, men det
              är en viktig fråga. Och om den utesluts ur propositionen kommer
              vi att lyfta upp den här igen.
            </seg>
            <seg n="d8b5e7a3">
              Fru talman! För en gångs skull ska jag hålla mig innanför min
              tidsram. Men jag vill avslutningsvis säga något om könsneutrala
              pensionsförsäkringar. Där tycker även jag att utskottet i år har
              en väldigt bra skrivning. Det är en tydlig skrivning. Utskottet
              talar om sitt ställningstagande väldigt kraftfullt och tydligt.
            </seg>
            <seg n="5c71ba27">
              Jag yrkar bifall till förslaget i utskottets betänkande på alla
              punkter förutom där vi reserverar oss. Det handlar alltså om reservation
              nr 6 som jag yrkar bifall till.
            </seg>
          </u>
          <note type="speaker" n="c137b732">
            Anf. 103 ANNIKA QARLSSON (c):
          </note>
          <u who="annika_qarlsson_19f936" xml:id="i-4f64067544aeaa67-0" n="9275a89e">
            <seg n="8df33040">
              Fru talman! Tillväxt är ett omhuldat begrepp som de flesta gör
              anspråk på att vilja främja. Beroende på i vilket politiskt parti
              man befinner sig ser man lite olika på hur det går till rent praktiskt.
              En del tror att man kan beordra fram tillväxt eller åstadkomma
              det med kaffe och wienerbröd. Centerpartiet hävdar att det är
              underifrån tillväxt kommer. Ger man enskilda människor och företagare
              bra förutsättningar blir resultatet en ökad tillväxt.
            </seg>
            <seg n="67f2ecc4">
              Bra förutsättningar för en företagare kan vara enklare regler,
              tillgång till kapital, rättvisa villkor och rättstrygghet. Många
              av de sakerna har vi möjlighet att besluta om i den här kammaren.
              Det handlar inte om ett enda stort beslut som det lyser tillväxt
              om, utan det är en mängd små beslut som tillsammans avgör om man
              underlättar eller försvårar för människor att starta och driva
              företag i Sverige.
            </seg>
            <seg n="db383537">
              Jag har inte hamnat i fel utskottsdiskussion, utan jag är på
              rätt ställe. Jag vill nämligen yrka bifall till reservation nr
              3. Där har vi ett typexempel på ett av dessa små beslut som kan
              underlätta eller inte. Det är en ökande skara småföretagare som
              inte får teckna försäkringar. Det gäller speciellt när det är
              stor risk för rån och stölder, och det är alldeles för få av de
              här fallen som klaras upp av polisen. Att tvinga försäkringsbolagen
              att teckna de här skulle bara pressa upp premierna så att ännu
              färre skulle ha råd att teckna dem. Därför kräver vi från Centerpartiet
              att en utredning ska tillsättas för att se på lösningar så att
              dessa företagare ska kunna fortsätta att bedriva sin verksamhet.
            </seg>
            <seg n="24c246da">
              Fru talman! Centerpartiet har ytterligare två reservationer i
              betänkandet som jag står bakom men som jag inte yrkar bifall till.
              En behandlar skadeersättningen till rattfulla förare. Detta måste
              ses som en viktig princip- och signalfråga. Vi måste skicka tydliga
              signaler om att det inte är ett accepterat eller ursäktligt beteende
              att riskera andra människors liv och lem.
            </seg>
            <seg n="86662a00">
              När det gäller reservation 6 träffade jag för ett litet tag sedan
              representanter för riksorganisationen för de whiplash -skadade.
              Jag fick klara belägg för att ytterst få klarar av att ta kampen
              mot försäkringsbolagen. Försäkringsbolagen har tillgång till fler
              läkare, och de beviljar sällan juridiskt ombud till de drabbade.
              Det finns alltså en stark beroendeställning för försäkringstagaren
              i förhållande till försäkringsbolaget. När inte ens det allmänna
              stödet räcker till för att man ska kunna ta den här kampen med
              försäkringsbolag blir situationen att den starkes rätt gäller.
              Med dagens rättshjälp kommer du inte ens in i tingssalen. Stödet
              är förbrukat på det förberedande arbetet. Det finns flera personer
              som vittnar om att de då i stället har tvingats skriva på handlingar
              där de frånsäger sig framtida ersättningskrav.
            </seg>
            <seg n="a18c7ddf">
              Det är en helt oacceptabel situation i en rättsstat som Sverige.
              Därför behöver en utredning tillsättas för att man ska komma till
              rätta med den ojämlikhet som råder på detta område.
            </seg>
          </u>
          <note type="speaker" n="8e7a7ca8">
            Anf. 104 CHRISTINA NENES (s):
          </note>
          <u who="unknown" xml:id="i-7ccd15e40ebd2527-4" n="1eab5295">
            <seg n="49c863a0">
              Fru talman! 2004 blir det år som många har väntat på. När jag
              säger så är det säkert många som undrar vad jag menar. Jo, nu
              kommer äntligen den efterlängtade nya försäkringsavtalslagen,
              som vi kommer att debattera här i kammaren under hösten.
            </seg>
            <seg n="60e9b72f">
              Nu ska vi väl inte gå händelserna i förväg. Vi har ju ingen proposition
              på bordet i dag, men vi har blivit lovade att den ska komma under
              våren. Precis som Tasso Stafilidis sade håller vi på att förhandla
              om den här propositionen, men eftersom det i flera av reservationerna
              i betänkande LU9 tas upp frågor som just kommer att hanteras i
              den nya försäkringsavtalslagen kommer jag att hålla mig till de
              förslag som finns i lagrådsremissen på drygt 800 sidor, som jag
              förmodar att ni har läst med stort intresse.
            </seg>
            <seg n="4a8acb0b">
              Fru talman! Jag tänker nu gå över till att kort kommentera de
              olika reservationerna och börjar med Folkpartiets och Kristdemokraternas
              reservationer om rätt att teckna försäkring.
            </seg>
            <seg n="213eb26e">
              Tvärtemot Folkpartiet och Kristdemokraterna tycker vi Socialdemokrater
              att det faktiskt finns en rad förbättringar angivna i nya FAL,
              som den förkortas. De förbättringarna stärker skyddet för konsumenterna.
              Det är väldigt viktigt.
            </seg>
            <seg n="0bbb9394">
              Bland annat ställs krav på försäkringsbolaget att både före,
              efter och under försäkringstiden lämna klar och tydlig information.
              Om inte försäkringsbolaget har informerat om att försäkringen
              inte gäller fullt ut, till exempel att en sjukdom är undantagen,
              så gäller försäkringen utan undantag.
            </seg>
            <seg n="ac2dbfc1">
              Det införs också en kontraheringsplikt, det vill säga den nya
              lagen ska bli tvingande även vid personförsäkring. Det är av särskild
              betydelse för de människor som i dag har svårt att hävda sig mot
              försäkringsbolagen. Det kan vara barn, sjuka eller funktionshindrade.
            </seg>
            <seg n="ad464596">
              Det ska alltså inte i fortsättningen vara möjligt för ett försäkringsbolag
              att utan saklig motivering i det enskilda fallet neka försäkring,
              inte heller att generellt undanta vissa sjukdomar. Om jag som
              konsument inte är nöjd med beslutet finns det möjlighet att få
              ärendet prövat i tingsrätten. En annan möjlighet är att vända
              sig till Konsumentombudsmannen som också kan biträda mig som konsument.
            </seg>
            <seg n="2c69fcd0">
              Folkpartiet vill i sin reservation att regeringen ska utreda
              gränsdragningen mellan socialförsäkringarna och de privata personförsäkringarna.
              Kristdemokraterna vill att regeringen ska utreda frågan om att
              alla ska ha rätt att teckna försäkring och hänvisar till att alla
              människor har samma värde oavsett begåvning, utseende eller handikapp.
            </seg>
            <seg n="8901e021">
              Reservationernas andemening tolkar jag som att ni på något sätt
              vill förstatliga försäkringsbolagen. Det är vi socialdemokrater
              inte beredda att bifalla i nuläget.
            </seg>
            <seg n="f186ec56">
              Fru talman! Vi vill avvakta försäkringsavtalslagens genomförande.
              Vi tror att de förbättringar som är föreslagna kommer att ge ett
              stärkt skydd för konsumenterna. Det kommer att ställa mycket högre
              krav på försäkringsbolagen. Regeringen har också tillsatt en utredare
              för att se över möjligheten att bland annat begränsa försäkringsbolagens
              möjlighet att använda generella fullmakter för att inhämta upplysningar
              från läkare och sjukhus, även när det gäller barn- och skolhälsovården.
            </seg>
            <seg n="14112d81">
              I betänkandet finns en reservation från Folkpartiet och Centern
              om företagarnas försäkringsskydd som går ut på att regeringen
              bör se över möjligheterna för vissa företagare att teckna försäkring.
              När det gäller företagarnas försäkringsskydd finns i nuläget ingen
              kontraheringsplikt för försäkringsbolagen att ingå avtal. Regeringen
              är medveten om de problem som finns för vissa småföretagare som
              är utsatta för inbrott och dylikt att få en lämplig försäkring.
            </seg>
            <seg n="350bbeac">
              Den här frågan är nu föremål för översyn inom Justitiedepartementet.
              Eftersom den inte tidigare har varit utredd finns inget förslag
              i lagrådsremissen om FAL. Men det kommer senare.
            </seg>
            <seg n="e332f503">
              Fru talman! Moderaterna och Folkpartiet har en reservation där
              de menar att trafikförsäkringen ska få ett utvidgat ansvar. Den
              frågan har, tillsammans med flera andra, stötts och blötts i Personskadekommittén
              som överlämnade sitt förslag till regeringen för drygt två år
              sedan. Beredning av kommitténs förslag pågår för närvarande.
            </seg>
            <seg n="88ec5391">
              När det gäller reservationen som handlar om jämkning av trafikskadeersättning
              till en förare som varit rattonykter vill jag börja med att slå
              fast att Socialdemokraternas hållning i denna fråga är entydig.
              Det är i högsta grad vårdslöst att köra bil berusad, oavsett om
              man är påverkad av alkohol eller något annat berusningsmedel.
              Naturligtvis ska man straffas för det brottet. Så långt är vi
              alltså överens med reservanterna.
            </seg>
            <seg n="efd61d20">
              När vi sedan kommer till förslaget i reservationen om att ersättningen
              från trafikförsäkringen inte ska utgå så har jag några viktiga
              invändningar. Det är helt klart att den utredning som låg till
              grund för jämkningsregelns tillkomst inte tyckte att det skulle
              finnas en ökad jämkningsmöjlighet vid rattonykterhet. När frågan
              sedan behandlades i riksdagen beslutade riksdagen att ersättningen
              kunde jämkas om en rattonykter förare genom endast ringa eller
              enkel vårdslöshet har medverkat till skadan.
            </seg>
            <seg n="6e8580cc">
              Ett av skälen som då anfördes var att man inte skulle blanda
              ihop ersättningsfrågan och den kriminalpolitiska frågan om lämpliga
              och effektiva sanktioner mot lagöverträdare. Det tror jag är värt
              att fundera över. Ska vi straffa människor dubbelt? Är det er
              andemening att detta också ska gälla inom andra områden?
            </seg>
            <seg n="55c78fa6">
              Som argument för en skärpt jämkningsregel har bland annat framförts
              att detta ska bli en markering av samhällets avståndstagande mot
              trafikonykterhetsbrott. Precis som Tasso Stafilidis framförde
              tycker jag att man ska fundera över om detta inte blir att betrakta
              som en livslång extra sanktion för brottet utöver den som dömts
              ut med tillämpning av gällande straffbestämmelser. Är verkligen
              nedsättning av personskadeersättningen ett lämpligt sätt att komma
              till rätta med brottsliga förfaranden, eller finns det andra sätt?
            </seg>
            <seg n="79269030">
              Kära vänner! Det finns alltid två sidor av ett mynt. Jag tror
              att det är viktigt att se båda sidorna. Regeringen kommer, har
              jag fått uppgift om, att behandla jämkningsregeln vid rattonykterhet
              i samband med det femte direktivet om trafikförsäkring som förväntas
              antas under hösten 2004. Då ska myntets båda sidor ha belysts.
            </seg>
            <seg n="f3391903">
              Fru talman! Jag går över till en reservation om handläggningen
              av trafikskadeärenden. Den frågan har varit uppe ett antal gånger
              men är inte mindre betydelsefull för det. Som vi alla känner till
              har Finansinspektionen lämnat förslag till åtgärder när det gäller
              försäkringsbolagens rutiner för skadereglering och handläggningstiderna
              samt förslag som ska öka och säkerställa kvaliteten i de medicinska
              bedömningarna.
            </seg>
            <seg n="18780b0b">
              En annan fråga som har varit uppe är just den som har blivit
              berörd tidigare i dag, att försäkringsbolagens läkare inte står
              under Socialstyrelsens tillsyn. Detta har regeringen tagit till
              sig och gett Socialstyrelsen i uppdrag att göra en översyn av
              tillsynen av de sakkunniga läkare som anlitas i försäkringsärenden
              och också se över läkarnas utfärdande av intyg med mera.
            </seg>
            <seg n="d83503ed">
              Socialstyrelsen ska redovisa sitt uppdrag i sommar. Vi förutsätter
              att detta arbete leder till att människor som drabbas av trafikskador
              ska känna att de får en rättvis bedömning av sina skador och också
              ersättning därefter.
            </seg>
          </u>
          <note n="cdb0b2a8">
            Fru talman! Jag slutar med att yrka bifall till förslaget i betänkande
            LU9 och avslag på samtliga reservationer.
          </note>
          <note type="speaker" n="a7e31a52">
            Anf. 105 INGEMAR VÄNERLÖV (kd) replik:
          </note>
          <u who="ingemar_vanerlov_e66ee6" xml:id="i-3d446e9a28dce74b-1" n="589c72df">
            <seg n="acc3a105">
              Fru talman! Christina Nenes sade att äntligen kommer den nya
              försäkringsavtalslagen. Det tycker vi också är bra. Dock gillar
              vi inte att bli tillvitade någon slags negativ hållning inför
              den här lagen. Christina Nenes sade någonting om att tvärtemot
              Kristdemokraterna föreslås det förbättringar och så vidare. Vi
              inser också att det kommer att bli vissa förbättringar. Skam vore
              väl annars!
            </seg>
            <seg n="4f3e28c9">
              Vad vi är ute efter är just det allmänt hållna kravet att alla
              människor ska ha rätt att teckna försäkring. Då blir man, Christina
              Nenes, lite bekymrad när man tar del av betänkandetexten som hänvisar
              till lagrådsremissen. Det står så här: Om det inte finns försäkringstekniska
              eller andra särskilda skäl för att avslå ansökan, skall en sökande
              alltså ha rätt att teckna en försäkring och så vidare.
            </seg>
            <seg n="f27f2cd6">
              Det torde, som jag nämnde i mitt anförande, inte bli svårt för
              försäkringsbolagen att hitta särskilda skäl att avslå ansökan
              från någon som exempelvis har ett handikappat barn och vill få
              det barnet försäkrat. Tror Christina Nenes att det när den nya
              försäkringsavtalslagen kommer blir möjligt för alla att kunna
              teckna en försäkring?
            </seg>
          </u>
          <note type="speaker" n="f70a3a32">
            Anf. 106 CHRISTINA NENES (s) replik:
          </note>
          <u who="unknown" xml:id="i-7ccd15e40ebd2527-5" n="1eab5295">
            <seg n="ddf9c99e">
              Fru talman! Som jag sade i mitt anförande vill vi avvakta försäkringsavtalslagens
              genomförande. Vi ser att det finns förbättringar där för konsumenterna
              när det gäller att få teckna försäkringar. Bland annat är det
              så i dagsläget att man nästan generellt kan avslå människors ansökan
              om att teckna försäkring. Det kommer man inte att kunna göra i
              fortsättningen.
            </seg>
            <seg n="97e88f68">
              Riktigt så nattsvart är det inte. Jag tycker faktiskt att Ingemar
              Vänerlöv inte var särskilt positiv i sitt anförande. Men det är
              min åsikt. Redan i dag finns det försäkringsbolag som har särskilda
              gruppavtal med handikappförbund. Andra bolag har uppgett att de
              ställer sig positiva till att diskutera lösningar för olika högriskgrupper.
              Men för att få i gång en sådan diskussion krävs det ju att alla
              parter är aktiva i dialogen. Det finns också försäkringsbolag
              som har försäkringar som ger ett förbättrat skydd vid just medfödda
              sjukdomar hos barn och ungdomar.
            </seg>
            <seg n="a4ca189b">
              Jag tycker att det är behjärtansvärt att Kristdemokraterna tycker
              att alla människor ska ha samma värde, men jag undrar om inte
              det bara gäller så länge ni väljer ut grupperna själva.
            </seg>
          </u>
          <note type="speaker" n="9de681d3">
            Anf. 107 INGEMAR VÄNERLÖV (kd) replik:
          </note>
          <u who="ingemar_vanerlov_e66ee6" xml:id="i-3d446e9a28dce74b-2" n="589c72df">
            <seg n="2797db00">
              Fru talman! Jag har förståelse för att Christina Nenes och Socialdemokraterna
              vill invänta propositionen, när den väl kommer. Det är liksom
              gängse ordning. Men, Christina Nenes, om jag uppfattas som inte
              alltigenom positiv beror det ju på att jag kan läsa innantill,
              liksom Christina Nenes. Och jag har läst betänkandetexten innantill.
              Där citerar man lagrådsremissen. Av den kan man förstå att det
              inte kommer att bli så att alla människor kommer att ha rätt att
              teckna en försäkring. Det är bara att läsa innantill, Christina
              Nenes.
            </seg>
            <seg n="f6d1b338">
              Jag kan tycka att Tasso Stafilidis hade en mycket sympatisk hållning
              i sitt anförande när han liksom flaggade för och man mellan raderna
              kunde förstå att vi kommer att få fortsätta och ta nya tag för
              att nå det som vi vill nå, att alla ska ha rätt att teckna försäkring.
              Det är bara det att det tar längre tid. Vi kan se med en gång
              att den nya försäkringsavtalslagen inte kommer att ge de möjligheter
              som vi vill. Det är därför vi kanske går ut lite hårt i det här
              avseendet.
            </seg>
            <seg n="53a72649">
              Men, Christina Nenes, jag frågar än en gång, jag vet att det
              är svårt att få ett ja eller ett nej, men det skulle vara roligt
              om Christina Nenes kunde svara ja eller nej: Tror Christina Nenes
              att det med den nya försäkringsavtalslagen kommer att bli möjligt
              för alla att teckna försäkring, oavsett utseende, begåvning, handikapp
              eller vilka egenskaper du vill?
            </seg>
          </u>
          <note type="speaker" n="3ab4c7bc">
            Anf. 108 CHRISTINA NENES (s) replik:
          </note>
          <u who="unknown" xml:id="i-97fec5e5d66bb9ac-2" n="1eab5295">
            <seg n="e944098e">
              Fru talman! Som försäkringsbolagen är uppbyggda i dag gör jag
              ett individuellt avtal med bolaget om jag tecknar en försäkring.
              Då ska jag uppge de olika sjukdomar jag har. Det ska alltså vara
              en ömsesidig information, så att man ska stå på samma grund.
            </seg>
            <seg n="5ebaeb76">
              Om alla kommer att få teckna försäkring i framtiden kan jag inte
              svara på. Det jag sade var att jag tror att det kommer att bli
              ett mycket bättre konsumentskydd för konsumenterna framöver i
              och med att försäkringsbolagen inte bara generellt kan avslå ansökan
              från vissa grupper som har sjukdomar. Det har man faktiskt gjort
              inom vissa bolag i dag. Nu måste man alltså individuellt se över
              varje försäkringstagare och göra en bedömning av var och en innan
              man säger nej. Då har den som vill teckna försäkring också möjligheten
              att vända sig till domstol och få saken prövad. Jag tror att det
              kommer att bli bättre.
            </seg>
            <seg n="56d6ec58">
              Skulle det inte bli bättre får man ju se över hela försäkringsverksamheten.
              Som det är i dag kan vi inte tvinga ett försäkringsbolag att teckna
              en försäkring.
            </seg>
          </u>
          <note n="2ee47a3e">
            Anf. 109 MIA FRANZÉN (fp) replik:
          </note>
          <u who="unknown" xml:id="i-3f5b6e8cf482ac25-2" n="1eab5295">
            <seg n="af1091cd">
              Fru talman! Nej, vi vill inte förstatliga försäkringsbolagen.
              Däremot har vi ett statligt försäkringsbolag, socialförsäkringssystemet.
              Det fungerar alldeles utmärkt. Alla omfattas av det. Så det kan
              du raskt svara ja på. Alla får försäkring, socialförsäkringssystemet.
            </seg>
            <seg n="068fe3ba">
              Det finns problem i nya FAL som jag är väldigt bekymrad över.
              Självklart är alla människor lika mycket värda, därför har vi
              socialförsäkringssystemet. Men de privata försäkringsbolagen måste
              ha rimliga förutsättningar att driva sin verksamhet. De måste
              få budgeten att gå ihop.
            </seg>
            <seg n="54af1e23">
              I nya FAL, med förslagen om kontraheringsplikt för såväl små
              företag som handikappade och svårt sjuka, känns det som om man
              från Socialdemokraternas sida tror att försäkringsbolagen bara
              är en del av den skattefinansierade verksamheten. Socialdemokraterna
              föreslår att en rätt ska införas, men man kompenserar inte för
              de extra ekonomiska kostnader som försäkringsbolagen får om man
              inför en sådan här plikt. Det betyder alltså att man hanterar
              försäkringsbolagen ungefär som man gör med kommunerna när man
              inför olika rättigheter för medborgarna utan att kompensera för
              merkostnaderna. Det är jag väldigt oroad över.
            </seg>
            <seg n="b8d3179a">
              Vad gäller skyddet av små företag är det ju viktigare att man
              satsar resurser på polisen. Varför får inte små företag teckna
              försäkringar? Jo, därför att de utsätts för många rån och stölder.
            </seg>
          </u>
          <note type="speaker" n="39f3cb0b">
            Anf. 110 CHRISTINA NENES (s) replik:
          </note>
          <u who="unknown" xml:id="i-7ccd15e40ebd2527-6" n="1eab5295">
            <seg n="91c67b8e">
              Fru talman! Försäkringsbolagens verksamheter är ju i dag uppbyggda
              så att de premier som försäkringstagarna betalar också ska täcka
              de skadefall som inträffar. När jag tecknar en försäkring ska
              jag vara säker på att om jag råkar ut för en skada ska jag också
              kunna få ersättning. Om vi ska gå efter det som Mia Franzén nu
              säger, att alla ska ha rätt att teckna försäkring och att staten
              ska gå in och täcka upp det, blir det ju någon form av förstatligande
              av försäkringsbolagen, enligt mitt sätt att se.
            </seg>
            <seg n="b5ba59a0">
              När det gäller småföretagarnas möjlighet att teckna försäkring
              kanske frågan inte är så enkel som man kan tycka, att alla rakt
              av ska ha rätt till detta. Regeringen ser nu över en eventuell
              kontraheringsplikt även för de små företagen. Jag vet också att
              det länge har pågått ett arbete mellan svensk handel och försäkringsbolagen
              som ska mynna ut i att man gemensamt ska kunna se över de särskilt
              utsatta företagarna så att de ska kunna få en försäkring.
            </seg>
            <seg n="099acbb4">
              Det har ju varit många diskussioner om urhandlare och att de
              kanske måste ha galler. Men om man nu ska tvinga försäkringsbolagen
              att teckna försäkring har även det myntet två sidor som behöver
              belysas. Om försäkringsbolagen ska tvingas att teckna försäkring,
              ska då urhandlaren också tvingas att sälja klockor på avbetalning
              till vem som helst?
            </seg>
          </u>
          <note n="352ac313" type="speaker">
            Anf. 111 MIA FRANZÉN (fp) replik:
          </note>
          <u who="mia_franzen_fd3514" xml:id="i-3822fbd05b50da35-1" n="ec977667">
            <seg n="a1b9c4c3"/>
            <seg n="171b3f2f">
              Fru talman! Den sista frågan förstår jag faktiskt inte riktigt,
              så jag hoppar över den.
            </seg>
            <seg n="003baa7c">
              Däremot kan jag säga att när man vill införa en kontraheringsplikt
              för svaga och sjuka och även vad gäller småföretagare, som man
              överväger och som man även föreslår i den senaste varianten av
              FAL, nya FAL, tittar man enbart på kontraheringsplikten för försäkringsbolagen.
              Det är inte plikt för de olika företagen utan plikt för försäkringsbolagen.
              När man gör det utan att säga någonting om beloppen vad gäller
              premierna är det egentligen någonting som kommer att vara ett
              slag i luften där man bara skjuter över ansvaret på bolagen.
            </seg>
            <seg n="a4864ff6">
              Det jag menar med socialförsäkringsbiten är ju att vi inte har
              tittat närmare på möjligheterna till finansiering för de socialt
              utsatta personer som vi talar om. Alla vill vara med och finansiera
              detta, åtminstone väldigt många. De allra flesta känner i hjärteroten
              att det här är någonting jätteviktigt. Det märks här också. Men
              det känns som om det finns ett missförstånd här.
            </seg>
            <seg n="f91d5691">
              Jag vill absolut inte förstatliga försäkringsbolagen. Däremot
              menar jag att vi måste bära vissa kostnader gemensamt. Det här
              är en sådan kostnad där jag tror att vi måste titta närmare på
              hur gränsen ska gå mellan det privata och det offentligt finansierade.
              Kostnaderna blir för höga för bolagen, tror jag.
            </seg>
          </u>
          <note type="speaker" n="74bd6d4e">
            Anf. 112 CHRISTINA NENES (s) replik:
          </note>
          <u who="unknown" xml:id="i-7ccd15e40ebd2527-7" n="1eab5295">
            <seg n="64891885">
              Fru talman! Det är naturligtvis behjärtansvärt att alla ska ha
              möjlighet att teckna försäkring. Jag önskar att alla hade den
              möjligheten. Men låt oss vänta lite grann och se vad den nya försäkringsavtalslagen
              kommer att innebära. Jag tror att den kommer att bli bättre för
              de människor som har svårigheter.
            </seg>
          </u>
          <note type="speaker" n="77e149be">
            Anf. 113 JAN ERTSBORN (fp):
          </note>
          <u who="jan_ertsborn_0fcba0" xml:id="i-4a63f024ab6ecd50-0" n="2a9491cf">
            <seg n="15a626ef">
              Fru talman! Jag ska uppehålla mig vid enbart en del i betänkandet,
              nämligen frågan om handläggning av trafikskadeärendena. Jag vill
              inleda med att erinra om att det är ungefär, grovt räknat, 500
              personer som dödas i trafiken varje år. Uppemot 50 000 personer
              skadas varje år. Kostnaden för försäkringsbolagen uppgår till
              ca 3 miljarder kronor per år. Det är ingen liten verksamhet att
              handlägga och reglera de skador som uppstår i trafiken.
            </seg>
            <seg n="03947845">
              Det finns speciellt tre omständigheter som tidigare talare delvis
              har berört som gör mig bekymrad och som gör att vi har reserverat
              oss för att göra detta till föremål för vidare utredning.
            </seg>
            <seg n="2087b9d5">
              För det första är det de långa handläggningstiderna i den typen
              av ärenden. Här talar vi inte om månader utan om år ibland många
              år. Det framgår av uppgifter från försäkringsbolagen och Finansinspektionen
              att handläggningstidernas längd dessutom har ökat under senare
              år. Det är naturligtvis oerhört besvärande för de skadelidande.
              Det är också långa handläggningstider i Trafikskadenämnden, som
              ju ska yttra sig i alla allvarliga personskadefall.
            </seg>
            <seg n="a3e2edb7">
              För det andra är det problemet som någon har berört här med försäkringsbolagens
              sakkunnigläkare, förtroendeläkare, som ju aldrig träffar den skadade
              personen utan gör sina bedömningar utifrån ett skriftligt material.
              När förtroendeläkarna hos försäkringsbolagen kommer fram till
              ett resultat som inte ens den behandlande läkaren kan förklara
              för den skadelidande är det ett verkligt stort bekymmer. Detta
              förekommer tyvärr i ganska stor utsträckning. Jag tror inte att
              det uppdrag som Socialstyrelsen har fått är tillräckligt för att
              klara ut situationen med läkarna och den medicinska bedömningen
              av personskadorna.
            </seg>
            <seg n="9d739c80">
              För det tredje och det är kanske den mest besvärande omständigheten
              för skadade personer är det kostnaderna för att skaffa sig biträde
              och ombud. Här har historiskt sett försäkringsbolagen i Sverige
              varit generösa och ställt upp och betalat juridiska ombud åt personer
              som har blivit skadade i trafiken om skadorna har varit någotsånär
              allvarliga. Tyvärr har vi under senare år sett tydliga tecken
              på att man inskränker den möjligheten i försäkringsbolagen.
            </seg>
            <seg n="9f267d18">
              De verkligt stora problemen uppstår vid en tvist mellan den skadelidande
              och försäkringsbolaget. Då finns i dagsläget inte någon allmän
              rättshjälp att få för den skadelidande. Det finns egentligen ingenting
              annat än rättsskyddet i de försäkringar som kan vara aktuella.
              Vi vet sedan tidigare diskussioner att det är ett stort bekymmer
              med att försäkringsbolagen har begränsningar till 75 000 eller
              högst 100 000 kr per skadefall, vilket innebär att det inte går
              att driva en något komplicerad rättegång ens i tingsrätten.
            </seg>
            <seg n="1d5546e0">
              Vi menar att man måste titta närmare på frågan. Man måste ställa
              sig frågan vem det är som ska betala rättegångskostnaderna. Man
              kan i varje fall överväga om inte en trafikskada skulle kunna
              likställas med den tvångssituation som gäller vid en expropriation,
              där den exproprierande får betala kostnaderna i första instans.
              Jag menar att man får överväga om försäkringsbolagen ska betala
              hela kostnaden i första instans oberoende av utgången i målet.
              Jag vill inte säga att det är säkert att man ska göra så, men
              jag menar att man ska överväga frågan.
            </seg>
            <seg n="e443ea0c">
              Dessa omständigheter har Finansinspektionen tagit upp i sin rapport
              Stärkt skydd för trafikskadade . Vi i utskottet känner dem väl.
            </seg>
            <seg n="2593a920">
              Men de åtgärder och förslag som i någon utsträckning redan har
              satts i sjön och som säkert kommer att genomföras är enligt vår
              bedömning inte tillräckliga. Vi menar att man måste ta till en
              ordentlig utredning för att de skadade personerna bättre ska kunna
              ta till vara sina rättigheter.
            </seg>
          </u>
          <note type="speaker" n="10ed2b21">
            Anf. 114 CHRISTINA NENES (s) replik:
          </note>
          <u who="unknown" xml:id="i-7ccd15e40ebd2527-8" n="1eab5295">
            <seg n="d492adac">
              Fru talman! Jag har fördjupat mig lite extra i frågan om handläggningen
              av trafikskadeärendena. När man läser tidningar, ser på TV och
              hör andra debatter låter det som att alla skador tar sådan orimlig
              tid att få klarlagda. Men enligt uppgift är det för ungefär 65
              % av alla skador en fullt rimlig handläggningstid, det vill säga
              de kan hanteras ganska obyråkratiskt. Det handlar om lindriga
              skador som inte ger några bestående men. En normal handläggningstid
              för den typen av skador kan sträcka sig från några veckor till
              en månad.
            </seg>
            <seg n="4ab0a787">
              Ungefär 25 % av trafikskadorna leder till en invaliditetsgrad
              som inte överstiger 9 %. Dessa fall behöver därför inte prövas
              i den offentligt reglerade Trafikskadenämnden. Resterande 10 %
              är så svåra fall att de tar nästan 50 % av skadereglerarnas tid.
              Det handlar om allvarliga skador som avsevärt påverkar människors
              hälsa och ekonomi. De skadorna tar så lång tid därför att varje
              skada ska bedömas individuellt, och den skadelidande ska ha samma
              ekonomiska situation som om skadan inte hade inträffat.
            </seg>
            <seg n="a1ab0f52">
              Ett sätt att lösa problemet är att börja göra någon schablonmässig
              utbetalning i stället för att gå in och titta på varje individuell
              skada och hur personen har haft det med ekonomin tidigare. Tror
              Jan Ertsborn att det skulle vara en lösning?
            </seg>
          </u>
          <note type="speaker" n="835743d3">
            Anf. 115 JAN ERTSBORN (fp) replik:
          </note>
          <u who="jan_ertsborn_0fcba0" xml:id="i-4a63f024ab6ecd50-1" n="2a9491cf">
            <seg n="4cf3eb42">
              Fru talman! Först är jag helt överens med Christina Nenes att
              det är ett stort antal fall som handläggs inom någorlunda rimliga
              tider. Jag talade nyss om att det är 50 000 fall om året. Självfallet
              är det många fall som blir reglerade på ett rimligt sätt. I en
              del fall betalas förskott ut från försäkringsbolagen. När jag
              påstår att det är långa handläggningstider gäller det självfallet
              inte alla utan en mindre del. Det besvärande med de långa handläggningstiderna
              är att de ökar. Det är en väntetid i Trafikskadenämnden på uppemot
              sex månader. Eftersom ärendet kan vara flera år gammalt redan
              innan det kommer till Trafikskadenämnden upplevs detta som långa
              tider.
            </seg>
            <seg n="f568427e">
              Att övergå till något slags schablonbedömning när det gäller
              personskador är jag inte beredd att så här spontant säga ja till.
              Jag har lite svårt att se hur det ska göras. Däremot har Personskadekommittén
              föreslagit vissa ändringar i den nuvarande lagstiftningen. Vissa
              ändringar kan säkert göras. Men jag tror inte på rena schabloner.
            </seg>
          </u>
          <note type="speaker" n="8156fc99">
            Anf. 116 CHRISTINA NENES (s) replik:
          </note>
          <u who="unknown" xml:id="i-7ccd15e40ebd2527-9" n="1eab5295">
            <seg n="e2530ea1">
              Fru talman! Det är jätteviktigt att vi kommer till rätta med
              de extremt långa handläggningstiderna. Där har vi ingen annan
              uppfattning, men det gäller att hitta hur man ska bära sig åt.
              I dag har försäkringsbolagen dels svårt att få behålla de skadereglerare
              de har anställt, dels svårt att nyrekrytera. Det är på grund av
              att arbetet har blivit så krävande och utsatt.
            </seg>
            <seg n="6bc6c770">
              Jag vill höra vad Jan Ertsborn har för lösningar på hur vi ska
              hantera det här i framtiden för att det ska bli bra för alla som
              råkar ut för dessa skador.
            </seg>
          </u>
          <note type="speaker" n="77d20691">
            Anf. 117 JAN ERTSBORN (fp) replik:
          </note>
          <u who="jan_ertsborn_0fcba0" xml:id="i-4a63f024ab6ecd50-2" n="2a9491cf">
            <seg n="25ddd9e8">
              Fru talman! Från statsmakternas sida kan man inte ha några andra
              lösningar än att försäkringsbolagen måste ha tillräckligt med
              personal för att kunna sköta de här ärendena, och här har tyvärr
              skett en neddragning.
            </seg>
            <seg n="1265cdc0">
              Det var vanligt förr att man till exempel åkte ut och besökte
              de skadade för att bättre kunna bedöma hemsituationen, men det
              gör man inte längre. Jag tror inte att det beror på att personalen
              inte vill göra detta, utan jag tror att det har med kostnader
              att göra för försäkringsbolagen. Försäkringsbolagen vill hålla
              nere kostnaderna och då håller man också nere personalen. Ett
              tryck från statsmakternas sida på försäkringsbolagen att ha mer
              personal tror jag faktiskt är den enda lösning som jag kan se
              för dagen.
            </seg>
          </u>
          <note type="speaker" n="115e4165">
            Anf. 118 ULF HOLM (mp):
          </note>
          <u who="ulf_holm_0fcd2f" xml:id="i-608ae3fca675f119-3" n="28da858c">
            <seg n="b0f7e52c">
              Fru talman! I det här ärendet är det flera olika saker på gång.
            </seg>
            <seg n="5c564aa0">
              När det gäller försäkringsbolagens hantering av journalärenden
              har vi en miljöpartimotion som bland annat tar upp problematiken
              kring sekretessuppgifter och barn- och skolhälsovårdsområdet.
              Hanteringen av journaluppgifter rymmer som sagt många problem.
              Jag kommer inte att yrka bifall till motionen eftersom det pågår
              ett arbete i Regeringskansliet inom just detta område. Vi får
              anledning att återkomma till detta längre fram, så jag nöjer mig
              med det som utskottet har kommit fram till som slutsats.
            </seg>
            <seg n="ed6d3cec">
              När det gäller företagarnas försäkringsskydd tycker jag att Annika
              Qarlsson från Centern hade ett väldigt bra inlägg, för det är
              faktiskt ett väldigt stort problem för småföretagare att man inte
              kan teckna ett fullgott försäkringsskydd på grund av stor risk
              för inbrott eller skadegörelse. Det är många småföretagare som
              är utsatta för det, och det finns i dag ingen perfekt lösning
              på problemet. Men det är samma sak här, att det pågår ett arbete
              i Regeringskansliet. Vi får väl avvakta det. Men jag tror nog
              att om inget händer det närmaste året måste vi från riksdagens
              sida bifalla ett uppdrag att gå igenom detta ordentligt. Annars
              blir det ett stort hot mot många småföretag, och det tror jag
              inte att någon är betjänt av.
            </seg>
            <seg n="7bedcd88">
              Frågan om de könsneutrala pensionsförsäkringarna ägnade jag hela
              förra årets debattid åt. Jag skulle kunna repetera allting, men
              även där pågår ett arbete naturligtvis. Det är fortfarande så
              att livförsäkringsbolagen diskriminerar genom könsdifferentierade
              premier, vilket betyder att kvinnor i dag betalar mer för sin
              ålderspension än män, och så kan det inte vara. I detta fall väntar
              vi tydligen inte på Regeringskansliet utan på EU-kommissionen,
              och då tror jag att väntan tyvärr kan bli väldigt lång. Men vi
              får väl avvakta och hoppas att vi i alla fall kan komma till ett
              beslut om detta inom kort.
            </seg>
            <seg n="1964d956">
              Slutligen vill jag yrka bifall till reservation nr 6 gällande
              handläggning av trafikskadeärenden. Jag kan instämma i de tal
              som har hållits i denna talarstol, inte minst det sista av Jan
              Ertsborn om att vi måste gå igenom detta noggrannare. Därför vill
              jag för Miljöpartiets räkning yrka bifall på den punkten.
            </seg>
          </u>
          <note n="32825c82">
            Föredrogs
          </note>
          <note n="1b7e0e42">
            Överläggningen var härmed avslutad.
          </note>
          <note n="375e4bca">
            14 § Barn och föräldrar m.m.
          </note>
          <note type="speaker" n="a55ba8d8">
            Anf. 119 MARIANNE CARLSTRÖM (s):
          </note>
          <u who="marianne_carlstrom_41d7e7" xml:id="i-98a8af5e20b980a4-0" n="b950e51f" next="i-79722c364b484535-0">
            <seg n="c7d30e1f">
              Fru talman! Riksdagen ska i dag debattera betänkandet LU11 som
              handlar om barn och föräldrar. Det är ett betänkande med ett stort
              antal motionsyrkanden, drygt 80, från den allmänna motionstiden.
              Motionsyrkandena behandlar frågor som vårdnad, umgänge, underhåll,
              förfarande i vårdnads- och umgängesmål, förmyndare samt frågan
              om kusiners arvsrätt.
            </seg>
            <seg n="a2260a21">
              Rättsförhållandet mellan barn och föräldrar regleras i föräldrabalken.
              I den lagstiftningen har det skett stora förändringar under de
              senaste decennierna.
            </seg>
          </u>
          <note n="0ef68328">
            I frågan om gemensam vårdnad, en lag som infördes 1998, pågår
            det just nu en stor utredning.
          </note>
          <u who="marianne_carlstrom_41d7e7" xml:id="i-79722c364b484535-0" n="b950e51f" prev="i-98a8af5e20b980a4-0">
            <seg n="dc33653f">
              De flesta motionsyrkanden som vi ska behandla i dag har redan
              behandlats i lagutskottet för ungefär ett år sedan, i början av
              denna mandatperiod. Därför behandlas det här ärendet med ett förenklat
              förfarande i detta betänkande.
            </seg>
            <seg n="0680999a">
              Fru talman! Vi moderater är ense med majoriteten när det gäller
              det mesta i det här betänkandet. Vi ser med förtröstan och viss
              nyfikenhet fram emot resultatet av Vårdnadsutredningen, som ska
              lägga fram sitt arbete i januari 2005.
            </seg>
            <seg n="b2f01726">
              På fyra punkter kan vi däremot inte acceptera utskottets beslut.
              Det gäller talerätt i mål om hävande av faderskap, det gäller
              översyn av adoptionslagen, det gäller frågan om rättsförhållanden
              när det gäller insemination och frågan om arvsrätt för kusiner.
            </seg>
            <seg n="8b63a05b">
              Jag börjar med att yrka bifall till reservation 12, men jag står
              naturligtvis också bakom reservationerna 15, 17 och 21.
            </seg>
            <seg n="027ab1d9">
              Reservation 12 handlar om talerätt i mål om hävande av faderskap.
              Bakom dessa ord ligger att ingen på felaktiga grunder ska förklaras
              vara far till ett barn eller, omvänt, att inget barn ska tillskrivas
              en far som inte är den biologiska pappan.
            </seg>
            <seg n="1e4dae6e">
              Utskottet refererar i betänkandet till uttalanden som tidigare
              gjorts av utskottet när denna fråga behandlats. Det står på s.
              23 i betänkandet att utskottet inte har någon annan uppfattning
              än motionärerna det är alltså inom parentes sagt inte första gången
              som den här motionen väckts vad gäller vikten av att ingen felaktigt
              förklaras vara far. Utskottet anförde också bland annat att det
              ligger i såväl mödrars som barns intresse att faderskap blir riktigt
              fastställda.
            </seg>
            <seg n="6f84f1f5">
              Mot denna bakgrund förstår inte jag varför inte majoriteten ställer
              sig bakom den motion som föreslår utvidgade möjligheter att hävda
              talerätt för att säkerställa just detta att rätt person blir utpekad
              som far till ett barn.
            </seg>
            <seg n="2d6a5bf0">
              Enligt dagens lagstiftning finns det ingen möjlighet för en änka
              att väcka ett mål för hävande av faderskap som hennes avlidne
              man har tilldömts. Absurt nog är den enda som har talerätt i detta
              fall den man som inte längre lever. Detta är en brist i rättssäkerheten.
              Därför anser vi att reglerna måste förändras. I dag finns det
              dessutom mer säkra metoder för fastställande av faderskap som
              med nära nog hundraprocentig säkerhet undanröjer alla tvivel.
              Det förekommer i dag att okända barn dyker upp, barn som aldrig
              haft någon relation till den avlidne mannen. Jag menar att det
              av rättssäkerhetsskäl och också för barnets skull måste finnas
              möjligheter för änkan att få faderskapet prövat i domstol.
            </seg>
            <seg n="505d0053">
              I dag omprövas många faderskapsmål, och resultatet förändras
              i många fall eftersom det i dag finns bättre metoder då tänker
              jag främst på DNA-metoder än förr. Men i fall som jag just beskrivit
              är detta alltså omöjligt.
            </seg>
            <seg n="79f08207">
              Sedan har vi tre ytterligare reservationer som jag för tids vinnande
              inte ska yrka bifall till och inte heller plädera särskilt för,
              men jag vill ändå nämna dem.
            </seg>
            <seg n="d6916aeb">
              Den ena reservationen handlar om att klargöra det rättsliga läget
              när det gäller insemination. Vi tycker att regeringen ska snabba
              på hanteringen av frågan.
            </seg>
            <seg n="cc078c34">
              Det andra gäller arvsrätt för kusiner. Vi menar att det är naturligt,
              och att det kommer att bli än naturligare, att hävda att arvsrätt
              mellan kusiner är rimligt. När jag säger att det kommer att bli
              än naturligare tänker jag på alla invandrare, som i många fall
              av tradition har en större familjebildning, en vidare familjekrets,
              än vad vi kanske i dagens läge har i Sverige. Därför menar jag
              att det kan vara rimligt att insätta kusiner i arvsrättslinjen
              i stället för att staten ska inträda som arvinge.
            </seg>
            <seg n="426b576f">
              Sedan gäller det översyn av adoptionslagen, alltså vår sista
              reservation. Det är en lagstiftning som har funnits i ungefär
              15 år. Det har hänt mycket också på det området. Vi menar att
              det är dags för en allmän översyn av adoptionslagen. Vi har i
              vår motion pekat särskilt på frågan som gäller giftermål mellan
              adoptivbarn och adoptivförälder. Vi har också pekat på den åldersgräns
              som i dag finns för möjligheten att få adoptera. Det är två frågor
              bland andra som innebär att adoptionslagen behöver en översyn.
              Slutligen yrkar jag bifall till reservation 12.
            </seg>
            <seg n="52df9b38">
              Fru talman! Ärade LU-kolleger och åhörare! Jag vill börja med
              att yrka bifall till reservation 1 under punkt 1 i betänkandet
              Barn och föräldrar . I övrigt stöder jag självklart också Folkpartiets
              alla reservationer, men jag kommer inte att yrka bifall till dem.
            </seg>
            <seg n="e731818e">
              Det finns en bred samsyn om att vi i större utsträckning än i
              dag måste ta hänsyn till vad som är bäst för barnen. Flera av
              motionerna tar upp frågor som nu bereds i 2002 års vårdnadskommitté.
              Det gäller också flera av våra motionsyrkanden från Folkpartiet.
              Det är viktigt att denna vårdnadskommitté fortsätter sitt arbete
              med barnets bästa för ögonen.
            </seg>
            <seg n="19c359f1">
              Det går dock lätt att konstatera att den föräldrabalk som vi
              har i dag, med tillhörande regler om boende och vårdnad, umgänge
              och bostadsbidrag, barnbidrag, underhållsbidrag och förfarande
              vid tvist där barn är inblandade med mera inte riktigt är anpassad
              efter den verklighet som vi i dag lever i. Det är givetvis frustrerande
              för oss alla att invänta en kommittés resultat när så många barn
              far illa av de regler som gäller just nu. Barnens uppväxt går
              ju inte i repris. Samtidigt är regelsystemet så komplext och sammanhängande
              att arbetet inte kan hastas fram. En framstressad reformering
              av föräldra- och barnrätten kan till och med leda till att än
              fler barn hamnar i kläm än vad vi ser i dag.
            </seg>
            <seg n="593eb0f3">
              Redan förra året diskuterade vi namnet föräldrabalken, varvid
              jag tog upp att det finns en viss logik i det här. Föräldrabalken
              barnens rätt till föräldrarna. Jordabalken rätten till jorden.
              Byggningabalken rätten till byggnaderna. Det finns alltså en viss
              kläm i detta. Det här är barnens rätt till föräldrarna. Dessutom
              betonade jag att innehållet är av större betydelse än själva namnet.
              Att kalla en låda för skattkista blir ju inget värt om lådan är
              tom.
            </seg>
            <seg n="f58cec59">
              Därför kan vi se en viss vits med en särskild barnbalk där man
              samlar barnlagstiftningen. Vi skulle vilja att man prövade en
              sådan möjlighet eller att man tittade på det behovet. Om det finns
              ett behov av en barnbalk tycker vi att man ska titta på det i
              den här Vårdnadskommittén. Det vore alldeles lysande om de fick
              det som tilläggsuppdrag.
            </seg>
            <seg n="dd37a1db">
              Jag är också helt övertygad om att många konflikter skulle kunna
              lösas bara genom att man flyttade över perspektivet från den före
              detta partnern, som man är jättearg på, till barnperspektivet,
              till de små. Denna förändring skulle ställa krav på föräldrarna
              att ta sitt vuxna ansvar gentemot barnen. Det är ett krav som
              mycket väl kan behöva framföras av någon som kan föra barnets
              talan, en vuxen, en utomstående, någon som inte är känslomässigt
              involverad men som ändå kräver vad barnet har rätt till: hänsyn,
              respekt, omtanke och omsorg.
            </seg>
            <seg n="6aafabaf">
              Folkpartiet ser fram emot resultatet av Vårdnadskommitténs arbete.
              Vi hoppas att det då kan finnas en lika bred enighet om ett förslag
              till förändring av lagstiftningen som det i dag finns en vilja
              att ta hänsyn till barnets bästa. Vi hoppas också att den här
              nya lagstiftningen fokuserar på vad som är rätt och vist för barnen
              och inte, som i dag, på vad som är rättvist mellan föräldrarna.
            </seg>
          </u>
          <note n="6de76c54">
            I betänkandet finns 16 reservationer och 3 särskilda yttranden.
            Detta ska nu debatteras av lagutskottets ledamöter.
          </note>
          <note n="191308d7">
            Anf. 120 INGER RENÉ (m):
          </note>
          <note n="fc33b27c">
            Jag yrkar alltså bifall till reservation 12.
          </note>
          <note n="6f61928b">
            Anf. 121 MIA FRANZÉN (fp):
          </note>
          <note type="speaker" n="5e04aac8">
            Anf. 122 YVONNE ANDERSSON (kd):
          </note>
          <u who="yvonne_andersson_b37e40" xml:id="i-94b8bb427fff81f0-0" n="172c0a02">
            <seg n="e3d350c9">
              Fru talman! Betänkandet Barn och föräldrar handlar om en rad
              synnerligen viktiga frågor. Föräldrar ska ha möjligheter men också
              ansvar för föräldrarollen. Barnen ska ges goda uppväxtförhållanden.
              Den lilla organisationen, som karaktäriseras av närhet och gemenskap
              blir av skilda skäl inte alltid den idyll som man har tänkt sig.
              Lagstiftning och samhällstrender kan dessutom förorsaka problem
              som annars inte hade uppstått, åtminstone inte i den omfattning
              som kanske sker.
            </seg>
            <seg n="9f52be68">
              Jag kommer inte att hinna beröra alla de områden som det här
              betänkandet handlar om, men självklart står jag bakom alla de
              förslag som mitt parti reserverat sig för. För tids vinning yrkar
              jag dock enbart bifall till reservation 18 under punkt 20. Det
              är en så kallad motivreservation. Vi står alltså varken bakom
              majoritetstexten eller reservanternas text utan tydliggör vår
              uppfattning med anledning av den text som finns i betänkandet.
            </seg>
            <seg n="fa4b796b">
              Fru talman! Det finns anledning att påminna om FN:s barnkonvention
              om barns rättigheter, om Haagkonventionen samt om våra egna ambitioner
              att i varje fråga lyfta fram barnperspektivet. Som Mia Franzén
              här i talarstolen nyss sade finns det en samsyn om att vi alltid
              ska se barnens bästa och sätta det i första rummet.
            </seg>
            <seg n="a4d6ad7a">
              Jag vill avgränsa mig i den här debatten. Jag vill lyfta fram
              den del av betänkandet som rör den lag som har införts och som
              Kristdemokraterna vill riva upp. Det handlar om att homosexuella
              par ska få prövas som adoptivföräldrar. Jag vill jag också lyfta
              fram regeringens arbete med att bana väg för att lesbiska kvinnor
              ska få insemineras på samhällets bekostnad. Lagen strider enligt
              alla experter mot barnets bästa, och det var ju just det som vi
              ville sätta i främsta rummet. Det är därför vi vill upphäva lagen.
            </seg>
            <seg n="89d03c0a">
              I betänkandet framkommer det att det utreds på Regeringskansliet
              att lesbiska par ska få assisterad befruktning. Reservanterna,
              Moderata samlingspartiet, Folkpartiet, Centern och Vänsterpartiet,
              vill i sin reservation att ärendet ska handläggas skyndsamt. Vi
              kristdemokrater säger nej till att medverka till att barn aldrig
              kan få någon far. Och vi är synnerligen förvånande över vissa
              av våra borgerliga kamraters ställningstagande i den här frågan.
            </seg>
            <seg n="b260ccd5">
              Den biologiska ordningen är att ett barn alltid har en far och
              en mor. De biologiska föräldrarnas handlingar är den direkta orsaken
              till att barnen blir till. Det innebär att föräldrarna har naturliga
              skyldigheter att ta ansvar för barnen, vårda barnen och ge dem
              kvinnliga och manliga förebilder för sin identitetsutveckling.
              Alla barn tillåts inte att få växa upp med båda sina föräldrar.
              Men samhället ska naturligtvis inte medverka till att skapa familjer
              där barnet inte har någon möjlighet att utöva sin rätt att ha
              både en mamma och en pappa och att kunna följa sitt genetiska
              ursprung.
            </seg>
            <seg n="d4d2a0de">
              Det är en stor skillnad mellan att hjälpa och stödja alla sorters
              familjer och att vara med och skapa familjer i vilka vi vet att
              det är större risk för barnen att de inte får den trygghet och
              stabilitet som de behöver för att utvecklas och mogna. Detta finns
              det både forskning och allmänt vetande kring.
            </seg>
            <seg n="d5212659">
              Fru talman! Genom att genomdriva lagstiftning där vi redan innan
              barnet är fött fråntar det dess rätt till båda sina biologiska
              föräldrar har vi glömt bort barnets bästa. Vuxna har inte rätt
              till barn, men barn har rätt till föräldrar.
            </seg>
            <seg n="b045250b">
              Vi ska inte skapa ett samhälle där barnen blir mer osynliga än
              i dag. I stället bör vi begrunda hur samhällsbygget bör ske för
              att upprätthålla en god och stabil grund för barn och barnbarn.
              En sådan skapas inte av kortsiktiga egoistiska önskningar om att
              tillfredsställa vuxna människors behov. Den skapas genom en förnuftig
              analys med utgångspunkt i vunna erfarenheter, forskning och naturrättens
              principer.
            </seg>
            <seg n="eb8c5db4">
              Det är självklart att varje liv i första hand ska tas om hand
              av dem vars handling gjort att själva livet tillkommit. Det ansvaret
              bör var och en inse som medverkar till att ett barn blir till.
              Det är barnens bästa lagstiftningen ska utgå från snarare än enskilda
              vuxna önskningar.
            </seg>
            <seg n="d89d5df7">
              Jag vill i samband med detta också anföra att jag är övertygad
              om att de drivande partierna, Centerpartiet, Folkpartiet, Vänsterpartiet,
              Socialdemokraterna och numera också Moderata samlingspartiet,
              inte till fullo har sina väljares stöd i denna fråga. Mina erfarenheter,
              inte minst från väljarna i Östergötland, är att det är allvarligt
              om ett skikt makthavare i ett samhälle genomför lagförändringar
              som inte har stöd hos medborgarna.
            </seg>
            <seg n="aa3657b5">
              Det talas i de här sammanhangen om diskriminering. Det har man
              lagt på att lesbiska inte får inseminera och därmed få barn. Den
              verkliga diskrimineringen uppstår väl ändå när vissa barn får
              en pappa och andra inte kan få det. Den påstådda diskrimineringen
              bland vuxna tvingar man ju över på barnen i framtiden i så fall.
            </seg>
            <seg n="4048c4a6">
              Redan nu finns det problem för alla de adopterade som eftersöker
              sina föräldrar. Det har vi hört mycket om. Ska vi nu medverka
              till att många fler får dessa problem?
            </seg>
            <seg n="e6ee58be">
              Vi kristdemokrater tar den här debatten för barnens skull. Det
              betänkande som vi debatterar rör kärnfrågor som inte får hanteras
              hur som helst. Vi vet att barn tillsammans med sina föräldrar
              kan ges den tryggaste uppväxten. Det är dags att på allvar uppmärksamma
              att barnens perspektiv ska väljas i första hand.
            </seg>
            <seg n="1e070f3d">
              Tack för ordet.
            </seg>
          </u>
          <note type="speaker" n="d2379e6b">
            Anf. 123 TASSO STAFILIDIS (v):
          </note>
          <u who="tasso_stafilidis_76d4bc" xml:id="i-3ca5f4c6af46bdd7-1" n="28c87360" next="i-c000eeaa81d9b097-1">
            <seg n="7692594e">
              Fru talman! Jag höll på att säga att det är tur att jag har haft
              den här rapporten att förfasa mig över. Yvonne Andersson slog
              inte det, så att säga.
            </seg>
            <seg n="af55b9eb">
              Fru talman! Rapporten handlar om en havererad vårdnadsutredning.
              Den handlar om Jaqueline, en flicka som bor någonstans i Sverige
              men kommer från Norrland. Det är en liten flicka som i dag gömmer
              sig tillsammans med sin mamma och sina syskon. Hon gömmer sig
              på grund av att hennes mamma har blivit fråntagen vårdnaden om
              henne. Mamman har blivit fråntagen vårdnaden om sin dotter på
              grund av att hon har vägrat att flickan ska tvingas träffa pappan.
              På det sättet har hon begått umgängessabotage. Pappan har blivit
              anmäld, och man har bevisligen också kunnat se att han har utsatt
              flickan för sexuella övergrepp.
            </seg>
            <seg n="5dbad6aa">
              Domstolen har dömt ensam vårdnad för pappan.
            </seg>
            <seg n="b3c98416">
              Fru talman! Lagutskottet behandlade frågan kring vårdnadsreformen
              i ett betänkande 1997/98 som hette LU12. När det gäller en situation
              där någon familjemedlem utsatts för någon form av våld från en
              förälder uttalade lagutskottet: I de fall där den ena föräldern
              utsätter en familjemedlem för våld, trakasserier eller annan kränkande
              behandling bör gemensam vårdnad mot en förälders vilja vara utesluten.
            </seg>
          </u>
          <note n="7ff08749">
            Det var en mening som lagutskottet uttalade och som inte fanns
            med i den proposition som regeringen presenterat.
          </note>
          <u who="tasso_stafilidis_76d4bc" xml:id="i-c000eeaa81d9b097-1" n="28c87360" prev="i-3ca5f4c6af46bdd7-1">
            <seg n="3dd6efe6">
              Lagutskottet reagerade just på att propositionen inte innehöll
              detta. Man tryckte på detta, och ett enigt lagutskott stod bakom
              uttalandet.
            </seg>
            <seg n="5ea31441">
              Trots detta har vi sett år efter år sedan vårdnadsreformen våren
              1996 och 1998 att domstolarna har dömt utan att ta någon som helst
              hänsyn till riksdagens uttalande och utan att på något sätt bry
              sig om att riksdagen hade gjort ett sådant uttalande.
            </seg>
            <seg n="2dde96ce">
              Därför är det mycket bra att regeringen för ett år sedan tillsatte
              Vårdnadskommittén. Vårdnadskommittén har ett brett uppdrag. Det
              tycker jag är bra. Samtidigt kan jag upptäcka att Vårdnadskommittén
              har så enormt många viktiga saker att ta hänsyn till och så enormt
              mycket att utreda att det ändå uppkommer en liten oro hos mig
              när jag ser att vissa frågor kanske inte kommer att hinna behandlas
              och beredas på det sätt jag skulle önska.
            </seg>
            <seg n="0c986a33">
              Det är därför jag har valt att reservera mig till förmån för
              vissa yrkanden. Vissa av de reservationerna handlar just om att
              Vårdnadskommittén ska få tilläggsdirektiv där man förtydligar
              på två områden.
            </seg>
            <seg n="c8cb7f2f">
              Fru talman! Dels handlar det om vårdnaden vid våld inom familjer.
              Jag förmodar att en av de stora frågor utredningen ska ta upp
              är just det som domstolarna tyvärr har missat, men som riksdagen
              hade påtalat. En sak som jag tycker är otydlig är frågan att utreda
              en mördares rätt att bli vårdnadshavare när denna har dödat den
              andra vårdnadshavaren.
            </seg>
            <seg n="6625ba05">
              Utredningen har inget uppdrag att ifrågasätta det. Utredningen
              ska se på möjligheterna för barnet att ha umgänge med mördaren.
            </seg>
            <seg n="8dbd610a">
              Jag tycker att riksdagen i enlighet med detta borde uppmana regeringen
              att ge ett tilläggsdirekt till Vårdnadsutredningen när det gäller
              frågan om vårdnaden vid våld inom familjer.
            </seg>
            <seg n="40e4fc18">
              Den andra frågan handlar om barns rätt att komma till tals. I
              direktivet finns tydliga skrivningar om vem som ska komma till
              tals. Hela utredningen går i stort sett ut på att man ska förenkla
              för föräldrarna att ha umgänge med sina barn, vilket i de allra
              flesta fall turligt nog fungerar.
            </seg>
            <seg n="942c9277">
              I de få fall där det inte fungerar och uppstår problem är det
              allvarligt när lagstiftningen saknar en linje i hur man ska se
              på frågan. Därför är det viktigt att utredningen får ett tydligt
              tilläggsdirektiv att även utreda rätten att ge barnen själva talerätt.
            </seg>
            <seg n="59158dcd">
              Ibland tolkar man nämligen från domstolar och från myndigheter
              barnens bästa på olika sätt. Men det får inte finnas en risk för
              att barns rätt tolkas som att det är just experterna eller de
              som står barnen nära som ska ha rätt att komma till tals och att
              man helt plötsligt glömmer bort att barnen själva ska komma till
              tals.
            </seg>
            <seg n="ebde6426">
              Jag har precis samma åsikt som Folkpartiet framförde tidigare
              om en barnbalk. Det är viktigt att man samlar regelsystemet på
              det sätt som har föreslagits i motioner, nämligen att man skapar
              en gemensam barnbalk.
            </seg>
            <seg n="6d604b8a">
              Vi får inte glömma bort att den föräldrabalk som vi har i dag
              faktiskt i mångt och mycket går ut på föräldrarnas rätt till sina
              barn, och ingenstans talas det om barnens rätt till sina föräldrar.
              Det gör det inte heller lättare att man rätt så ofta påtalar att
              det är ett barnperspektiv och barnets rätt som man ska beakta.
            </seg>
            <seg n="3e8de324">
              Rent pedagogiskt vore det också värdefullt att förändra lagstiftningen
              strukturellt och döpa om den till en barnbalk i stället för att
              som i dag ha en föräldrabalk. Det handlar inte bara om kosmetika
              utan även om den inriktning som vi vill ha på lagstiftningen.
            </seg>
            <seg n="93b90064">
              Fru talman! Jag ska övergå till att tala om den fråga som Yvonne
              Andersson lyfte fram här tidigare och som dessbättre inte är lika
              allvarlig som de andra hemskheter som jag har pekat på tidigare
              med våld inom familjer. Den handlar om adoptioner. Det är glädjande
              att Sveriges riksdag står bakom det beslut som vi fattade i juni
              2001 och som trädde i kraft den 1 februari förra året, nämligen
              att homosexuella precis som heterosexuella får lov att prövas
              som adoptivföräldrar. Jag vill också ge en eloge till de partier
              som tidigare röstade emot förslaget men som faktiskt ändå ställer
              sig bakom de demokratiskt fattade besluten här i riksdagen och
              respekterar dem, vilket inte Kristdemokraterna gör. Två år i rad
              har Kristdemokraterna valt att kräva att lagstiftningen ska ogiltigförklaras.
              Nu flaggar Kristdemokraterna även för att det arbete som är på
              gång med att ge lesbiska kvinnor samma rättigheter som heterosexuella
              kvinnor har när det gäller assisterad befruktning är oacceptabelt.
            </seg>
            <seg n="ad442e4e">
              Då kan jag inte låta bli att ställa en fråga till Kristdemokraterna,
              som i alla fall i talarstolen och i andra debattsammanhang står
              och talar för barnens rätt. Vart har rättigheterna tagit vägen
              för alla de barn som ni kristdemokrater inte talar om, de barn
              som ni hela tiden osynliggör här i talarstolen? Gång på gång osynliggör
              ni alla dessa barn. Oavsett om vi tycker att det är bra eller
              ej, så väljer Kristdemokraterna att gång på gång låtsas som att
              dessa barn inte finns. Det finns barn som är adopterade och som
              har homosexuella föräldrar. Men framför allt, Kristdemokraterna
              och Yvonne Andersson, finns det oerhört många barn som har tillkommit
              genom assisterad befruktning. Men dessa barn synliggör inte Yvonne
              Andersson eftersom hon inte vill att dessa barn ska ha någon rättslig
              status. Yvonne Andersson vill inte att alla barn ska ha lika rättigheter
              i det här samhället därför att dessa barn inte existerar för Yvonne
              Andersson trots att de i praktiken finns i vårt avlånga land.
              Jag tycker att det är beklagligt.
            </seg>
            <seg n="f10a0ac8">
              Om Yvonne Andersson och Kristdemokraterna ska vara trovärdiga
              i sin iver att hela tiden tala om barnets bästa får de också bevisa
              det genom att inte exkludera vissa barn, vilket de hela tiden
              gör.
            </seg>
            <seg n="d5f29e59">
              Jag ska avsluta mitt anförande med att säga att vi nu har en
              lagstiftning som trädde i kraft den 1 februari förra året. Och
              det har redan i dag visat sig vara problematiskt. Vi har redan
              i dag sett hur det förhåller sig i vissa socialnämnder i landet.
              Till exempel här i Helsingfors finns det en vänsterpartistisk
              ledamot som har
            </seg>
            <seg n="0ec8c29a">
              Jag får påminna om att vi i kammaren inte får gå in på enskilda
              ärenden och kommentera enskilda beslut fattade i nämnder eller
              tala om hur enskilda ledamöter som inte finns här har agerat.
            </seg>
          </u>
          <note n="4b537284">
            Anf. 124 TREDJE VICE TALMANNEN:
          </note>
          <note type="speaker" n="044b0335">
            Anf. 125 TASSO STAFILIDIS (v):
          </note>
          <u who="tasso_stafilidis_76d4bc" xml:id="i-5e064a72b7f1fee7-0" n="28c87360">
            <seg n="972f8d0d">
              Fru talman! Tack för påminnelsen.
            </seg>
            <seg n="46f5b4ba">
              I de riktlinjer som riksdag och regering har fattat beslut om
              när det gäller hur socialnämnderna skulle agera i dessa frågor
              var en mycket tydlig och viktig punkt att socialnämnderna och
              tjänstemännen behövde utbildning och fördjupning för att kunna
              handlägga och fatta beslut om frågor kring när homosexuella skulle
              prövas som adoptivföräldrar. Man såg nämligen att det fanns otroligt
              mycket okunskap och framför allt väldigt mycket fördomar. Nu har
              det också visat sig att enskilda ledamöter yrkar på avslag just
              utifrån fördomar där man helt och hållet går emot lagstiftningen.
              Socialnämnders uppgift är ju att följa den lagstiftning som Sveriges
              riksdag har fattat beslut om och ingenting annat.
            </seg>
            <seg n="fbfec1bc">
              Jag tycker att det är viktigt att man nu efter ett år, då det
              ska göras en översyn och Socialstyrelsen har fått i uppgift att
              se över lagen, faktiskt tittar på detta ordentligt. Vilka insatser
              har gjorts, och hur har man från socialnämnderna valt att fördjupa
              kunskaperna hos sina ledamöter?
            </seg>
            <seg n="77b6994b">
              Fru talman! Vänsterpartiet står bakom många reservationer i betänkandet.
              Men jag väljer att stödja reservation 19 som handlar om steg två
              i frågan om assisterad befruktning, nämligen att lesbiska kvinnor
              även ska ha rätt till provrörsbefruktning precis på samma sätt
              som heterosexuella kvinnor har.
            </seg>
            <seg n="e43eecad">
              I övrigt lyfter Vänsterpartiet särskilt fram frågor om två vårdnadshavare
              och om könsneutrala författningar. Tillsammans med Folkpartiet
              lyfter vi fram frågan om utredningar om faderskap. Där vill jag
              också säga att Vänsterpartiet har samma uppfattning som Folkpartiet
              i fråga om det särskilda yttrandet när det gäller underhållsbidrag
              vid växelvis boende.
            </seg>
            <seg n="daf2c5c5">
              Ursäkta att jag har dragit över min talartid med fem minuter.
            </seg>
          </u>
          <note type="speaker" n="89899153">
            Anf. 126 YVONNE ANDERSSON (kd) replik:
          </note>
          <u who="yvonne_andersson_b37e40" xml:id="i-94b8bb427fff81f0-1" n="172c0a02">
            <seg n="c84a4abd">
              Fru talman! Det är lite märkligt att Tasso Stafilidis tror att
              Kristdemokraterna inte vet att det finns barn som är adopterade
              och barn som har tillkommit genom assisterad befruktning. Det
              vet vi, och det sade jag också i mitt anförande. Jag sade att
              vi vet att dessa familjer finns. Men att stödja och hjälpa olika
              sorters familjer innebär inte att samhället ska medverka till
              att skapa familjer där problem av den här arten träder fram. Vi
              har dessa problem med adopterade barn. Vi har sett åtskilliga
              i massmedierna, på TV och så vidare. Jag deltar själv i ett sådant
              ärende. De adopterade barnen efterforskar sitt genetiska ursprung.
              Det är det som jag talar om.
            </seg>
            <seg n="d7a32a2a">
              Men det är förvånansvärt att Tasso Stafilidis kan hålla ett långt
              anförande om behovet av en barnbalk. Det tycker jag är jättebra.
              Men där talar man om barnens rätt. I samma betänkande och i samma
              kammardebatt glömmer man bort barnens rätt till båda sina föräldrar,
              vilket har ett naturrättsligt ursprung.
            </seg>
            <seg n="8ea8e487">
              Varför ska inte barnens rätt gälla i det kanske mest existentiella
              rum som finns i en människas identitetsutveckling och fortsatta
              mognad under livet och få finnas med i de lagar som vi ska stifta
              i vårt land?
            </seg>
          </u>
          <note type="speaker" n="68a8b84e">
            Anf. 127 TASSO STAFILIDIS (v) replik:
          </note>
          <u who="tasso_stafilidis_76d4bc" xml:id="i-5e064a72b7f1fee7-1" n="28c87360">
            <seg n="bf90d5e5">
              Fru talman! Det vore bra om Yvonne Andersson en gång för alla
              kunde förklara för kammaren vad naturrättsligt ursprung är för
              någonting. Det uttrycket har ju Yvonne Andersson använt förut.
            </seg>
            <seg n="a09bad11">
              Det som jag tycker är allvarligt där tycker jag att Yvonne Andersson
              motsäger sig själv när hon talar om båda föräldrarna och så vidare
              är att Yvonne Andersson, trots att hon i sin replik talade om
              båda föräldrarna, säger att hon utgår från att båda föräldrarna
              är lika med en kvinna och en man. Nu är det så att många av de
              här barnen, som du, Yvonne, i och för sig erkänner att de existerar
              men inte ska ha rättigheter på samma sätt som andra barn, oftast
              har två föräldrar. Men de här barnen har två föräldrar av samma
              kön.
            </seg>
            <seg n="b5bbe0b2">
              När det gäller att tolka naturrättsligt ursprung går det inte
              att kategorisera och säga att hur barn än tillkommit kan barn
              tillkomma enbart genom att en man och en kvinna har samlag och
              det därigenom uppstår ett barn. Det går inte att kategoriskt säga
              att det är så människor skaffar barn, att det är så barn kommer
              till. I dag behövs det kanske mindre än spermier och ägg. Men
              vi vet att det i alla fall är enklast så, för annars behöver man
              ta till andra genetiska metoder.
            </seg>
            <seg n="dbaa9859">
              Jag kan inte finna det motiverat att de barn som tillkommer på
              just de sätt som Yvonne Andersson inte vill förrättsliga, acceptera,
              inte ska ha samma rätt som andra barn bara därför att de har samkönade
              föräldrar. Det är ju precis vad Kristdemokraterna och Yvonne Andersson
              säger.
            </seg>
          </u>
          <note type="speaker" n="d5ac9dc1">
            Anf. 128 YVONNE ANDERSSON (kd) replik:
          </note>
          <u who="yvonne_andersson_b37e40" xml:id="i-94b8bb427fff81f0-2" n="172c0a02">
            <seg n="cc61b838">
              Fru talman! Jag tycker naturligtvis att det här resonemanget
              är en total misstolkning av vad jag säger. Jag har inte talat
              om att inte alla barn ska ha den här rätten det är ju det som
              jag inte vänder mig emot. Barn ska ha den rätten. Det är det som
              jag utgår från. Därför ska vi inte medverka till att fler barn
              hamnar så att de är utan den rätten.
            </seg>
            <seg n="2cbf8803">
              Vad ni lyfter fram är att vuxna ska ha en rätt till barn. Men
              vad jag lyfter fram är att barn ska ha rätt till föräldrar. När
              jag talar om naturrättslig bakgrund handlar det om biologiska
              föräldrar. Fortfarande vet inte jag att barn kan komma till världen
              utan att det finns en biologisk far och en biologisk mor som på
              något sätt sett till att det här barnet har skapats.
            </seg>
            <seg n="156bcd77">
              Vad det handlar om är att man ska kunna efterforska sina genetiska
              rötter. Det har inte att göra med att det sedan finns olika konstellationer,
              något som vi väl ändå lär få debattera här i kammaren i samband
              med ett betänkande senare. I det här avseendet och när det gäller
              det som jag har lyft fram i dag handlar det om barnens rätt att
              kunna efterforska sina biologiska föräldrar och om möjligt också
              få leva tillsammans med dem. Det är den naturrättsliga principen
              från allra första början. Till och med djuren tar ju hand om sina
              ungar, och det är väl inget märkligt.
            </seg>
            <seg n="c23895f2">
              Att vi har ett ansvar för den avkomma som skapats genom våra
              handlingar tycker inte jag är en märklig princip. Och att barnet
              har rätt att möta och att kunna efterforska sina föräldrar finns
              med även i FN:s barnkonvention om barns rättigheter, om jag minns
              rätt.
            </seg>
          </u>
          <note type="speaker" n="8dec5aeb">
            Anf. 129 TASSO STAFILIDIS (v) replik:
          </note>
          <u who="tasso_stafilidis_76d4bc" xml:id="i-5e064a72b7f1fee7-2" n="28c87360">
            <seg n="15759ff1">
              Fru talman! Det är bra att vi nu fick klargjort den saken, något
              som jag väl borde ha fattat förut. Nu har Yvonne Andersson i alla
              fall talat om att det naturrättsliga ursprunget handlar om djuren.
              Okej.
            </seg>
            <seg n="254e8258">
              Barnen ska ha den rätten. Men jag tror att Yvonne Andersson helt
              och hållet har missat vad förslaget innebär om att ge lesbiska
              kvinnor samma rättigheter till assisterad befruktning som heterosexuella
              kvinnor har. En av de enorma fördelarna med att reglera och även
              lagstifta om det rättsliga föräldraskapet är just att de barn
              som kommer till genom att kvinnor söker sig till den svenska vården
              och får hjälp med assisterad befruktning, enligt vår lagstiftning
              och enligt de förslag som nu föreligger, faktiskt kommer att ha
              möjlighet att efterforska sina biologiska rötter. De ska kunna
              efterforska, och det ska skrivas in i en akt vem som är donatorn.
              Det är detta som ni kristdemokrater går emot, samtidigt som ni
              säger att det ni vill åstadkomma är att barnen ska kunna hitta
              sitt ursprung.
            </seg>
            <seg n="400e0b7e">
              Också jag tycker att det är viktigt. Därför tycker jag att denna
              lagstiftning är viktig. Jag ser inga som helst sakliga skäl eller
              argument för att lesbiska kvinnor fortsatt ska diskrimineras i
              lagstiftningen detta till skillnad från hur heterosexuella kvinnor
              behandlas i lagstiftningen.
            </seg>
            <seg n="0b9affed">
              Yvonne Andersson, läs alltså på en gång till och titta på vilka
              effekter den här lagen faktiskt får! Då får du se att till och
              med vissa av dina synpunkter och krav samt Kristdemokraternas
              krav blir både beaktade och tillfredsställda genom det förslag
              som kommer att läggas på riksdagens bord!
            </seg>
          </u>
          <note type="speaker" n="999fa1db">
            Anf. 130 ANNIKA QARLSSON (c):
          </note>
          <u who="annika_qarlsson_19f936" xml:id="i-4f64067544aeaa67-1" n="9275a89e">
            <seg n="1ab59851">
              Fru talman! Detta betänkande innehåller många viktiga frågor
              nästan så många att det kunde krävas en översyn och ett helhetsgrepp.
              Det är bra att en kommitté är tillsatt. Därmed behöver vi inte
              kräva det här i dag.
            </seg>
            <seg n="08146b9a">
              Kommittén är tillsatt för att utvärdera 1998 års föräldrabalksreform.
              Jag kan tycka att det kanske hade varit bättre om många av motionerna
              hade fått vänta och blivit infogade i det arbetet i stället för
              att helt och hållet avslås här i dag.
            </seg>
            <seg n="11f1b7e0">
              Vi i Centerpartiet valde att inte motionera på det område där
              kommittén arbetar utan att i stället lägga kraft på att få in
              våra tankar via vår representant i kommittén. Men för den skull
              är vi inte nöjda med sakernas tillstånd utan visar i särskilda
              yttranden på några områden till exempel när det gäller hur man
              dömer avseende vårdnad när misshandel sker i hemmet eller när
              det gäller barns rätt att komma till tals i vårdnadstvister och
              reglerna för förmyndare och god man.
            </seg>
            <seg n="e0158f95">
              Det måste ju vara en självklarhet att skydda barnet från att
              bli utnyttjat vid konflikter mellan vuxna. I ärenden som rör vårdnad
              och umgänge måste därför större vikt läggas vid vad som är bäst
              för barnet. Alltför ofta finns det tendenser till att det blir
              på barnets bekostnad i fråga om föräldrarnas rättigheter och uppnåendet
              av rättvisa dem emellan.
            </seg>
            <seg n="23d6d03a">
              Kopplingen mellan barnets välbefinnande och trygghet samt mäns
              våld mot kvinnor måste förstärkas. Centerpartiet anser att också
              de barn som utsätts för våld i hemmet är att betrakta som brottsoffer.
              I alla vårdnadsutredningar måste barnets rätt till umgänge framgå
              men också barnets rätt att avstå från umgänge.
            </seg>
            <seg n="b8c17579">
              Fru talman! Vi har ett par reservationer som inte berörs av kommitténs
              arbete. Där vill jag yrka bifall till reservation 12 som innebär
              bifall till de motioner där det föreslås att nuvarande lagstiftning
              ändras så att det tydligt framgår i lagtexten att alla efterlevande
              som berörs av fastställda faderskap ska ha talerätt i mål om hävande
              av faderskap. Att det, som utskottsmajoriteten anför, inte skulle
              kunna motiveras utifrån principen om barnets bästa förstår jag
              inte, för detta att med säkerhet veta sitt ursprung måste väl
              i allra högsta grad stämma väl överens med principen om barnets
              bästa.
            </seg>
            <seg n="241f16c2">
              Förslaget handlar om att stärka rättstryggheten, inte om att
              här i dag slå fast vad som är rätt eller fel i enskilda fall.
              Det handlar om rätten till prövning.
            </seg>
            <seg n="8f7affb6">
              Barnets bästa lyfts fram i debatten, även här i dag, som vore
              det något statiskt och opolitiskt, lika för alla. Men det här
              med barnets bästa bygger, precis som mycket annat, på värderingar.
              Troligtvis finns det här i kammaren olika nyanser i just synen
              på barnets bästa.
            </seg>
            <seg n="137f8a5f">
              I en reservation säger vi att vi vill att det skyndsamt ska finnas
              möjligheter för kvinnor att få assisterad befruktning. Yvonne
              Andersson vänder sig mot det och tycker att det inte är att se
              till barnets bästa. Därför skulle jag vilja hålla fram bilden
              att det är omgivningen snarare än vilka föräldrarna är som kan
              vara ett bekymmer i de här fallen.
            </seg>
            <seg n="0a9682a2">
              Vilken nyans vi än väljer att beskriva barnens bästa i är jag
              övertygad om att barnens position i samhället kommer att stärkas
              kraftigt de närmaste åren. De ska utifrån sin förmåga kunna styra
              sin vardag mer. Det handlar både om vardagslivet hemma och i skolan.
              De måste bli sedda som de brottsoffer de är när mamman misshandlas.
              De ska bli lyssnade på och trodda när de berättar om sexuella
              övergrepp, och omgivningen måste ingripa mot de vuxna som missköter
              sitt föräldra- och vuxenansvar.
            </seg>
            <seg n="850f6625">
              Vi kan se ett aktuellt fall som diskuterats i Aftonbladet i dagarna.
              Man får en bild av hur en liten flicka som utsatts för sexuellt
              övergrepp ska stå upp i tingsrätten, inför många okända människor
              i en okänd miljö och berätta om saker som 5-åringar över huvud
              taget inte ska känna till. Vi måste se till att ändra på perspektiven
              och ge domstolarna möjlighet att bygga upp speciell kompetens
              där man i nära samarbete med det sociala, med BUP och kvinnojourer
              och många fler aktörer kan möta dessa barn på deras villkor i
              stället för som i dag tvärtom. Lagstiftningen måste också bli
              tydlig när det gäller övergrepp mot barn. Jag citerar Barnombudsmannen:
              Alla grova sexuella handlingar mot barn bör betraktas som våldtäkt.
            </seg>
          </u>
          <note type="speaker" n="d92d33b5">
            Anf. 131 RAIMO PÄRSSINEN (s):
          </note>
          <u who="raimo_parssinen_065839" xml:id="i-83b7c8c0a13df42a-0" n="75425dfe">
            <seg n="216ec60a">
              Fru talman! Vi kan konstatera att det finns en stark vilja och
              önskan från alla kammarens ledamöter det är något som förenar
              oss att alla barn blir sedda, blir lyssnade till, får en trygghet
              och en god omsorg. Engagemanget från ledamöterna ser vi bland
              annat i det stora antal motioner som behandlas i det här betänkandet.
            </seg>
            <seg n="2f82e036">
              Fru talman! Alla skilsmässor är svåra i någon form. Ändå ska
              vi påminna oss om att det för det stora flertalet sker i samförstånd,
              där föräldrarna kommer överens om var barnen ska bo och hur umgänget
              ska ske. För många ansvarstagande föräldrar handlar det om att
              planera det vardagliga livet kring barnet på bästa möjliga sätt.
              Då är det alltså barnets bästa, omsorg, trygghet och utveckling,
              som är ledstjärnan.
            </seg>
            <seg n="1d4897c0">
              Det här är ju som bekant inte verklighet för alla barn. Tvärtom
              är det många barn som far illa just därför att de vuxna inte löser
              problemen ur ett barnperspektiv. Det finns vårdnadstvister där
              barnen används som ett vapen mot den andra föräldern. Man gör
              allt för att bekämpa varandra. Det finns andra fall där det förekommer
              våld mot både förälder och barn.
            </seg>
            <seg n="7ca579d4">
              Fru talman! 2002 års vårdnadskommitté utreder just nu hur lagstiftningen
              i föräldrabalken tillämpas i socialnämnder och domstolar. Vi ska
              försöka utvärdera vad 1998 års reform har inneburit för strävandena
              att föra bort vårdnadsfrågor från domstolar och underlätta för
              föräldrar att i så stor utsträckning som möjligt komma överens.
              I detta ryms väldigt många frågor. Låt mig nämna några.
            </seg>
            <seg n="5304695e">
              Kan vi verkligen se att det är barnperspektivet som har en central
              roll i de vårdnadsutredningar som socialnämnderna gör? Är det
              så att barnen kommer till tals och på vilket sätt?
            </seg>
            <seg n="6cd90879">
              Händer det att portalparagrafen, låt mig kalla den det, om gemensam
              vårdnad är den som väger tyngre än riskbedömningar gällande barnet?
            </seg>
            <seg n="6118807c">
              Vilken kompetens saknas i domstolarna i vårdnadsärenden?
            </seg>
            <seg n="89be2f2c">
              Hur tillämpas reglerna när det förekommer övergrepp eller misstanke
              om detta?
            </seg>
            <seg n="da1c1cd8">
              Egentligen skulle man kunna sammanfatta alla de här frågorna
              i en vidare fråga, nämligen: Vad kan vi göra för att barnets bästa
              alltid blir vägledande i dessa tvister?
            </seg>
            <seg n="e52ccbbf">
              Fru talman! Vårdnadskommittén har genomfört ett antal mycket
              intressanta hearingar. Vi har fördjupat oss i bland annat växelvis
              boende. Det har framkommit fall som kan verka egendomliga. Det
              finns barn som bor två veckor i Norrland och tre veckor i Helsingfors.
              Det finns barn som delar förskolor. Man kan ibland fråga sig:
              Är det barnets bästa som man har för ögonen?
            </seg>
            <seg n="b32d3dbd">
              Vi har också fördjupat oss i våld i familjer och barnens rätt
              att komma till tals, och mer ska komma. Vi har ställt frågan:
              Hur gör man med barnets upplevelser? Är barnets upplevelser viktiga?
              Ja, självklart, men på vilket sätt tar vi reda på deras upplevelser?
              Dokumenterar vi dem?
            </seg>
            <seg n="2216a22c">
              Till vår hjälp har vi många organisationer och myndigheter som
              bistår utredningen med sina erfarenheter, lägger synpunkter och
              ger sin kunskap om hur dagens lagstiftning tillämpas men naturligtvis
              även påtalar bristerna. Som tidigare sagts ska kommittén slutföra
              sitt arbete under 2004 och lämna sitt betänkande vid årsskiftet.
            </seg>
            <seg n="96d9e2fc">
              Vi kan hoppas att vid nästa års debatt i denna fråga har mer
              nått oss från kommittén som vi har att ta ställning till så att
              vi kan fördjupa våra diskussioner. Men jag är övertygad om vår
              gemensamma vilja att hitta den rätta vägen.
            </seg>
            <seg n="9d8da88a">
              Fru talman! Jag yrkar bifall till förslaget i betänkandet i sin
              helhet och avslag på samtliga reservationer. Vårdnadskommittén
              fångar upp frågeställningarna i ett flertal reservationer. Än
              finns det mycket kunskap att hämta och många frågor att borra
              lite djupare i.
            </seg>
            <seg n="8b4d69cd">
              Jag tänkte, fru talman, också på resonemanget om en barnbalk.
              Man ställer sig frågan. Det är klart att vi kan ge oss in i det,
              men vad löser det? Ändrar det någon tillämpning, eller ändrar
              det någons beteende? Att lägga detta till Vårdnadsutredningen
              också skulle enligt mitt tyckande förlänga arbetet en hel del.
              Det viktiga är att se: Vad har vi för tillämpning? Är det så att
              vi ser barnen, som vi borde göra?
            </seg>
            <seg n="d78a1f67">
              Till Tasso Stafilidis vill jag säga att det finns ett riktat
              uppdrag till kommittén att överväga en automatisk prövning av
              vårdnaden eller umgänget när en förälder begått vissa brottsliga
              handlingar mot den andra. Det uppdraget finns redan. Så det finns
              egentligen ingen anledning att reservera sig.
            </seg>
            <seg n="8a47eddb">
              Fru talman! Låt mig avslutningsvis säga att Maria Hassan i sitt
              anförande kommer att beröra de övriga punkterna i betänkandet,
              som inte är direkt kopplade till Vårdnadskommitténs arbete.
            </seg>
          </u>
          <note type="speaker" n="8d3a9661">
            Anf. 132 TASSO STAFILIDIS (v) replik:
          </note>
          <u who="tasso_stafilidis_76d4bc" xml:id="i-5e064a72b7f1fee7-3" n="28c87360">
            <seg n="53830628">
              Fru talman! Jag har egentligen bara en fråga om barnbalk. Jag
              kan väl instämma i Raimo Pärssinens synpunkt, att man kanske inte
              bör lyfta in frågan om barnbalk till Vårdnadskommittén. Det skulle
              förlänga arbetet och tynga det ännu mer. Det önskar jag verkligen
              inte.
            </seg>
            <seg n="a568b026">
              Men vi har sett vilka förtjänster det har blivit till exempel
              när riksdagen beslutade om att införa en miljöbalk. Vi har också
              sett att det medfört, trots att det är enormt mycket lagstiftning
              och väldigt mycket teknik, en sammanhållen lagstiftning. Man har
              vetat vad man talar om. Bortsett från att jag håller med Raimo
              Pärssinen om att man inte bör lägga in det i utredningen, finns
              det ingen poäng med att någon gång i framtiden se över möjligheterna
              att förändra vår lagstiftning, döpa om denna lag till barnbalk
              och se till att göra de förändringar som behövs för att den faktiskt
              ska ta hänsyn till barnets bästa och utgå från barnperspektivet
              i ännu högre grad än vad den gör i dag?
            </seg>
          </u>
          <note type="speaker" n="bfc0c31b">
            Anf. 133 RAIMO PÄRSSINEN (s) replik:
          </note>
          <u who="raimo_parssinen_065839" xml:id="i-83b7c8c0a13df42a-1" n="75425dfe">
            <seg n="7db5be6a">
              Fru talman! Ja, det kan säkert finnas en poäng med det, det vet
              inte jag. Men min reflexion är att man inte ändrar beteenden bara
              för att man ändrar namn på lagar. Det kanske blir lättare att
              hitta i lagstiftningen och att lära ut om den.
            </seg>
            <seg n="24fdfdd4">
              Den viktiga diskussion som vi har framför oss handlar om hur
              vi formulerar oss i lagstiftningen och även om vad vi har för
              resurser för att kunna hantera dessa frågor. Vad har vi för resurser
              och kunskaper för att få till stånd en korrekt tillämpning? Man
              kan önska att varje socialnämnd gör en djup och riktig bedömning
              med goda riskanalyser för att kunna fånga upp det hela. Som jag
              ser det är det där som de stora kärnfrågorna ligger.
            </seg>
            <seg n="d70168fa">
              Det handlar inte om en diskussion om det ska heta föräldrabalk
              eller barnbalk. Just nu känns en sådan diskussion lite ovidkommande.
              Den må då kanske ligga längre fram i tiden.
            </seg>
            <seg n="5d489fd9">
              Hur ska vi komma till rätta med detta? Hur ska vi kunna peka
              på att det finns ett föräldraansvar hos oss alla? Hur ska vi kunna
              se till att alla bedömningar blir korrekta och djupgående? Hur
              ska vi kunna kontrollera att socialnämnderna inte blandar ihop
              sitt arbete för mycket med det polisiära utan agerar mer självständigt?
              Oavsett vad som kommer fram i polisens utredningar ska man göra
              sin egen bedömning av barnet.
            </seg>
            <seg n="f556bc90">
              Dessa frågor bär långt. Här finns det mycket att resonera kring.
              Sedan kan vi kanske i ett senare skede återkomma, Tasso Stafilidis,
              till frågan om detta med barnbalk.
            </seg>
          </u>
          <note type="speaker" n="584458f7">
            Anf. 134 TASSO STAFILIDIS (v) replik:
          </note>
          <u who="tasso_stafilidis_76d4bc" xml:id="i-5e064a72b7f1fee7-4" n="28c87360">
            <seg n="9459ecf2">
              Fru talman! Jag instämmer i Raimo Pärssinens beskrivning. Jag
              tycker också att alla de punkter som han lyfte fram är viktiga.
            </seg>
            <seg n="d360d10c">
              Jag är glad över att frågan om barnbalk inte avvisas tvärt, utan
              att det kan vara en fråga som kan vara till hjälp rent pedagogiskt.
            </seg>
            <seg n="a4ae6174">
              Vi och också ni som är ledamöter i Vårdnadskommittén ser ju det
              stora problemet i dag. Det är vissa saker i lagstiftningen som
              domstolar av konstiga anledningar missar. Ändrar man på namn och
              justerar strukturer för att påminna om att det är barnen det handlar
              om och inte föräldrarna kan det kanske vara till hjälp. Om en
              sådan liten sak som ett namnbyte på en balk kan vara till hjälp
              skulle det vara otroligt värdefullt, inte minst för barnen som
              vi alla här i kammaren kämpar så hårt för.
            </seg>
          </u>
          <note type="speaker" n="9fc0d4f3">
            Anf. 135 RAIMO PÄRSSINEN (s) replik:
          </note>
          <u who="raimo_parssinen_065839" xml:id="i-83b7c8c0a13df42a-2" n="75425dfe">
            <seg n="8ebcfcfc">
              Fru talman! Om det finns det som Tasso Stafilidis kallar för
              strukturer i dagens lagstiftning måste de ändras. Vi måste göra
              allt för att det ska bli bättre för barnen.
            </seg>
            <seg n="6fc5dd72">
              Men det är ingen fråga som ligger oss nära just nu, utan det
              handlar om vad dessa strukturer består av. Vad innehåller lagstiftningen?
              Vad finns det för värdering av ord? Vad ligger först och vad ligger
              sist?
            </seg>
            <seg n="1705a6ca">
              När det gäller detta med kompetens ser åtminstone jag att det
              finns stora brister på olika håll. Vi har en stor diskussion framför
              oss om vad vi ska kunna göra för att ändra på detta.
            </seg>
            <seg n="6ddbf1e5">
              Det finns jättefina utbildningar som familjevåldsutredare anordnar
              tillsammans med socialnämnder. Även domarväsendet är inbjudet,
              men man deltar inte. Domarna säger att de inte vill delta i dessa
              utbildningar därför att de inte vill bli påverkade. Det är klart
              att detta reser ett antal frågetecken.
            </seg>
            <seg n="2b6ade7a">
              Men låt oss se det här gemensamt. Det är barnen det handlar om,
              och vi vill alla barnens bästa. Låt oss försöka att hitta en stor
              och bred ingång, men framför allt att försöka hitta de rätta tillämpningarna.
              Vi måste också gemensamt se till att på rätt sätt stödja de människor
              som jobbar med barnen för barnens bästa.
            </seg>
          </u>
          <note type="speaker" n="e22e2d44">
            Anf. 136 MARIA HASSAN (s):
          </note>
          <note n="3a6d7fca">
            Fru talman! Jag börjar mitt anförande med att yrka bifall till
            förslaget i lagutskottets betänkande nr 11 och avslag på samtliga
            reservationer. De återstående motionerna handlar om förmyndarskapet,
            gode män, faderskapet, adoptionslagstiftningen, rätten till insemination
            för lesbiska kvinnor och arvsrätt för kusiner.
          </note>
          <u who="maria_hassan_33bd56" xml:id="i-07a4c3d0a748c607-0" n="001986bc">
            <seg n="843fd426">
              Fru talman! Människor vuxna eller barn som i vissa situationer
              måste ha en god man eller förvaltare är särskilt beroende av ett
              rättssäkert väl fungerande regelverk. Samtliga motioner pekar
              på brister i hanteringen av godmans- och förvaltarinstituten och
              innehåller flera förslag för att öka rättssäkerheten.
            </seg>
            <seg n="180eef3a">
              Bristande engagemang, otillräckliga kunskaper, bedrägeri och
              dålig tillsyn från länsstyrelserna är återkommande kritik som
              riktas mot gode män och förvaltare. För att godmans- och förvaltarinstituten
              ska betraktas som tillförlitliga alternativ när det gäller att
              bereda stöd åt hjälpbehövande måste tillgången på kvalificerade
              gode män och förvaltare säkras.
            </seg>
            <seg n="f45ff7db">
              Lagutskottet har i sina tidigare betänkanden framhävt behovet
              av att utvärdera 1995 års förmyndarskapsreform. I april 2002 tillsatte
              regeringen en särskild utredare. Direktivet till utredningen är
              omfattande och heltäckande och tar upp även de frågeställningar
              som finns i motionerna och reservationerna till det här betänkandet.
            </seg>
            <seg n="d64cec15">
              Utredaren ska se över de stödformer som erbjuds i föräldrabalken
              och inventera reformbehov, bland annat med hänsyn till kommande
              ändringar i befolkningsstrukturen. I ett tilläggsdirektiv från
              februari 2003 vidgades uppdraget till att lägga fram förslag till
              åtgärder för att stärka det rättsliga skyddet för ensamkommande
              barn. Uppdraget ska redovisas den 1 juli 2004 och kommer säkert
              att följas av en livlig debatt.
            </seg>
            <seg n="48df2fb0">
              Fru talman! De flesta adoptivbarn har kommit till Sverige genom
              internationell adoption. Drygt tusen barn varje år lämnar en osäker
              framtid i sina länder bland annat i Östeuropa för att finna trygghet
              och en bättre uppväxt i Sverige.
            </seg>
            <seg n="529f45fc">
              Samtidigt ska vi alltid vara medvetna om att det kräver ett hårt
              arbete från både adoptivföräldrar och adoptivbarn för att skapa
              relationen barnförälder. Barnets bakgrund och tidiga erfarenheter
              avgör hur denna process ter sig. Det är viktigt att adoptivföräldrar
              skapar en tillitsfull uppväxtmiljö och på ett adekvat sätt kan
              hantera barnets biologiska och etniska ursprung.
            </seg>
            <seg n="ccc65e22">
              Rättssäkerheten för adoptivbarn i Sverige har förbättrats väsentligt
              genom åren, och de flesta av dessa barn utvecklas väl både psykologiskt
              och socialt. Det måste vi ha i åtanke när vi behandlar motionerna
              om adoptionslagstiftningen. Barnets bästa har alltid varit vägledande
              vid varje ändring i adoptionslagstiftningen.
            </seg>
            <seg n="138cfe40">
              Våra föreställningar om barnens bästa är inte längre förknippade
              med en traditionell familj med pappa och mamma. Adoptivbarn behöver
              de bästa föräldrar, trygga vuxna människor, men om det är två
              kvinnor eller två män har mindre betydelse. Genom lagen om homosexuellas
              rätt att prövas som adoptivföräldrar finns det flera trygga vuxna
              som kan erbjuda övergivna barn ett tryggt hem.
            </seg>
            <seg n="7986db65">
              Det är beklagligt att Kristdemokraterna inte har förstått det
              och kräver att lagen som trädde i kraft för drygt ett år sedan
              ska upphävas. Svensk familjelagstiftning går i takt med verkligheten,
              men det gör inte Kristdemokraterna.
            </seg>
            <seg n="9e663ea4">
              Det finns andra paragrafer i föräldrabalken som anses förlegade
              i en modern tid. Det råder ingen tvekan om att den lagliga möjligheten
              för adoptant och adoptivbarn att gifta sig med varandra är mycket
              stötande. Våren 2002 gjordes ett tillkännagivande, och lagutskottet
              har i sina tidigare ställningstaganden uttalat att tiden är mogen
              att avskaffa denna möjlighet.
            </seg>
            <seg n="ebc7f0ae">
              Lagutskottet anser även att 25-årsgränsen för dem som vill adoptera
              måste ses över.
            </seg>
            <seg n="418dac02">
              Utredningen om internationella adoptioner lämnade år 2003 sitt
              betänkande Adoption till vilket pris? , och en proposition presenteras
              i mars. Låt oss avvakta den innan vi tar ställning till omfattningen
              och djupet av översynen av nuvarande adoptionslagstiftning. Med
              den motiveringen yrkar jag avslag på reservationerna.
            </seg>
            <seg n="9d467d81">
              Fru talman! Endast kvinnor som är gifta eller lever tillsammans
              med en man under äktenskapsliknande förhållanden har i dag möjlighet
              att erhålla assisterad befruktning vid allmänt sjukhus. De lesbiska
              kvinnorna är däremot tvungna att skaffa sig barn genom privat
              insemination eller utomlands. De anser sig med all rätt diskriminerade.
              Dessutom skapas otrygghet både för mor och barn. Om inseminationen
              utförs på sjukhus minskas smittorisken och barnet får tillgång
              till sitt biologiska ursprung eftersom spermagivaren inte får
              vara anonym i Sverige.
            </seg>
            <seg n="dd918a14">
              I propositionen Partnerskap och adoption som kom 2002 fastslogs
              att lesbiska par som har registrerat sitt partnerskap eller lever
              i ett samboförhållande ska få tillgång till assisterad befruktning
              vid allmänt sjukhus när frågan om det rättsliga föräldraskapet
              reglerats. I en interpellationsdebatt bekräftade justitieministern
              att frågan om lesbiska kvinnors rätt till assisterad befruktning
              är politiskt avgjord, och att det som återstår är frågan om det
              rättsliga föräldraskapet.
            </seg>
            <seg n="35e95091">
              Regeringen presenterar en lagrådsremiss om assisterad befruktning
              senare i vår. Med detta anser jag att yrkandena i reservation
              17, om rätten till insemination för lesbiska och bisexuella kvinnor,
              och reservation 19, om rätten till så kallad provrörsbefruktning
              för lesbiska kvinnor, är besvarade och därför bör avslås.
            </seg>
            <seg n="5e0e8dfb">
              Jag yrkar även avslag på Kristdemokraternas reservationer 18
              och 20, men på andra grunder. Kristdemokraterna har diametralt
              motsatt uppfattning och nekar de lesbiska kvinnorna rätt till
              insemination och så kallad provrörsbefruktning. Deras motivation
              är lätt att känna igen. Homosexuella par ifrågasätts som föräldrar,
              och det görs av omsorg om barnens bästa. Jag skulle vilja fråga
              Kristdemokraterna om alla heterosexuella föräldrar alltid är lämpade
              som föräldrar. Verkligheten säger någonting helt annat. Det bästa
              för barnen är att ha bra föräldrar och inte biologiska varelser
              av olika kön.
            </seg>
          </u>
          <note n="2954d7a0">
            Med hänvisning till den pågående utredningen avstyrks Folkpartiets
            och Kristdemokraternas reservationer.
          </note>
          <note n="b8a77eda">
            Jag yrkar återigen bifall till förslaget i betänkandet och avslag
            på reservationerna.
          </note>
          <note type="speaker" n="637a2a5d">
            Anf. 137 YVONNE ANDERSSON (kd) replik:
          </note>
          <u who="yvonne_andersson_b37e40" xml:id="i-94b8bb427fff81f0-3" n="172c0a02">
            <seg n="d36f4cab">
              Fru talman! Det är lite förvånansvärt att höra ett anförande
              som talar om att alla de expertorganisationer som tidigare var
              med är verklighetsfrämmande. De tillhör inte den verklighet som
              finns i dag.
            </seg>
            <seg n="c8ae3b76">
              Fru talman! Det finns många frågor som ligger bakom Maria Hassans
              anförande. Jag tycker att man ska fundera lite grann på dem. Vad
              var det för perspektiv som präglade det här anförandet? Man talar
              om barnens bästa. Men om det handlar om att kvinnor känner sig
              diskriminerade om de inte får insemineras på samhällets bekostnad,
              ser man det då ur barnens perspektiv eller ser man det ur ett
              vuxenperspektiv? Är det en egen önskan som driver de här kvinnorna
              att skaffa barnet och bära det i sin mage för sin egen skull eller
              handlar det om hur de här barnen ska må den dagen då de faktiskt
              är framfödda och söker sina genetiska rötter? Jag tycker att man
              ska ställa sig de här frågorna.
            </seg>
            <seg n="992e0e0d">
              Den andra frågan är en ren procedurfråga. Den är politiskt avgjord,
              säger ministern i en interpellationsdebatt. Javisst, men den har
              inte varit föremål för en votering här i kammaren. Jag menar att
              den inte är avgjord förrän den har varit föremål för en omröstning
              i kammaren.
            </seg>
            <seg n="6e498bb8">
              Jag tycker också att det på något vis innehåller väldigt många
              bottnar och dimensioner när det gäller vad vi politiker ska ägna
              vår tid och möda åt. Är det så att vi drivs av att anpassa lagstiftningen
              till den verklighet som finns nu? Eller måste vi anpassa den för
              att skapa en verklighet som är önskad eller icke önskad i framtiden?
              Ska vi öka på de problem som uppstår när barn undrar varför de
              inte får växa upp med sin mamma och pappa? Eller vad handlar det
              om? Jag skulle vilja ställa den frågan till Maria Hassan, som
              tar ut svängarna på ett, som jag tycker, relativt oövervägt sätt
              i vissa frågor.
            </seg>
          </u>
          <note type="speaker" n="71b9b331">
            Anf. 138 MARIA HASSAN (s) replik:
          </note>
          <u who="maria_hassan_33bd56" xml:id="i-3f8407726e5e6c6d-0" n="001986bc">
            <seg n="2faa3300">
              Fru talman! Jag börjar med den sista frågan. Även om vi har väldigt
              mycket makt här i riksdagen kan vi inte styra den familjebildning
              som redan sker i samhället. Om vi inte bestämmer oss för att straffbelägga
              vissa typer av familjer, måste vi ta hänsyn till att två kvinnor
              också har rätt att vara föräldrar. Varför ska vi i förväg förutsätta
              att de är dåliga föräldrar? Vi har faktiskt brist på bra föräldrar
              i det här samhället, inte överskott.
            </seg>
            <seg n="1e2d8799">
              Låt mig sedan ta den första frågan. Mitt perspektiv ligger långt
              bort från Sverige hos alla de barn som längtar efter bra föräldrar
              och ett tryggt hem. Jag är från Kiev. Där finns tusentals barn
              som längtar efter att komma till ett tryggt hem. Tror du att de
              vägrar att komma till Sverige bara för deras blivande föräldrar
              råkar vara två kvinnor eller två män? Det tror inte jag.
            </seg>
            <seg n="06e2d865">
              Det finns ett talesätt som säger att det inte är den som föder
              barnet som är en bra förälder utan den som uppfostrar barnet.
              Låt oss hålla oss till den principen! Den passar väl i det här
              sammanhanget.
            </seg>
          </u>
          <note type="speaker" n="478e6808">
            Anf. 139 YVONNE ANDERSSON (kd) replik:
          </note>
          <u who="yvonne_andersson_b37e40" xml:id="i-94b8bb427fff81f0-4" n="172c0a02">
            <seg n="f06683d7">
              Fru talman! På samma sätt som Maria Hassan känner till många
              barn som skulle vilja komma till trygga föräldrar känner jag till
              många trygga föräldrar i det här landet som gärna skulle vilja
              ha barn. Det är inte lätt att få adoptera barn i det här landet.
              Det kan vi försöka hitta lösningar på, och det ska vi göra också.
              Vi vill ju se över adoptionslagstiftningen.
            </seg>
            <seg n="62781fc9">
              Jag tror inte att det finns en rätt för vuxna att bli föräldrar.
              Nu hittar jag skillnaderna i vår människosyn. Det är aldrig vuxnas
              rättighet att bli föräldrar. Den rätten finns inte, men barnen
              har rätt till föräldrar. Det är där rättigheten finns. Den finns
              i den naturrättsliga principen. Jag uppmärksammade att vi alla
              som människor har en biologisk far och en biologisk mor. Det ligger
              någonting i att barnen har rätt att förvänta sig något av dem
              vars handlingar man är skapad utifrån. Det är det jag vill uppmärksamma
              när jag diskuterar detta.
            </seg>
            <seg n="e8c8c442">
              Jag vill hjälpa alla de barn som finns i hem och familjer där
              de av skilda skäl inte har sina biologiska föräldrar. Där vill
              jag gärna vara med och hjälpa. Men jag vill inte vara med om att
              på lagliga grunder skapa ett samhälle där de här problemen kommer
              att uppstå i ökad omfattning. Där ligger skillnaden. Det är skillnad
              på att vara med och hjälpa alla olika sorters familjer i olika
              situationer och att medverka till att det blir fler problem.
            </seg>
            <seg n="1bf85d26">
              Det är där som vi skiljer oss åt. Vuxna har inte rätt till barn,
              men barn har rätt till föräldrar.
            </seg>
          </u>
          <note type="speaker" n="686a50e7">
            Anf. 140 MARIA HASSAN (s) replik:
          </note>
          <u who="maria_hassan_33bd56" xml:id="i-37b2265163add0e3-1" n="001986bc" next="i-07a4c3d0a748c607-1">
            <seg n="5b72ad50">
              Fru talman! Om jag inte hade en annan uppfattning skulle jag
              beundra Yvonne Anderssons principfasthet. Det verkar som om vi
              fastnat i de vuxnas naturlag att det är de biologiska föräldrarna,
              en man och en kvinna, som har rätt att vara bra föräldrar, men
              det finns inte någon sådan naturlag. Du och jag kan vara överens
              om att barn behöver föräldrar och dessutom bra föräldrar.
            </seg>
            <seg n="fd5825dd">
              Om vi lämnar diskussionen om den naturlag som du hänvisar till
              kan vi i stället diskutera barnens bästa. Jag är med tanke på
              det engagemang som jag har sett från dig i alla frågor i lagutskottet
              helt säker på att vi ska kunna komma överens i frågor som gäller
              barnens bästa.
            </seg>
          </u>
          <note n="f797c97f">
            Anf. 141 INGER RENÉ (m) replik:
          </note>
          <u who="maria_hassan_33bd56" xml:id="i-07a4c3d0a748c607-1" n="001986bc" prev="i-37b2265163add0e3-1">
            <seg n="1cd2e229">
              Fru talman! Jag ska fortsätta efter den linje som handlar om
              barnets bästa. Jag skulle vilja ställa en fråga om talerätten.
              Vi vet att fler pappor i dag faderskapsprövas. Den problematiken
              växer. Vi har i dag också bättre instrument för att fastställa
              ett faderskap.
            </seg>
            <seg n="78305f63">
              Jag förstår inte, särskilt inte med tanke på vad utskottets majoritet
              faktiskt skriver jag hänvisade tidigare till s. 23 att man är
              medveten om att det för barnets bästa är bra att kunna fastställa
              ett riktigt faderskap. I den mening som jag antar att utskottets
              majoritet grundar sitt avståndstagande till motionerna på står
              det att bestämmelserna för fastställande av ett faderskap i hög
              grad bör präglas av hänsynen till barnets bästa. I och med tar
              man avstånd från de här motionerna.
            </seg>
            <seg n="066cfdb9">
              Min fråga till Maria Hassan är då: På vilket sätt är det inte
              förenligt med barnets bästa att man kan fastställa ett faderskap
              när man är tveksam om vem som är far till ett barn?
            </seg>
          </u>
          <note type="speaker" n="bf20d292">
            Anf. 142 MARIA HASSAN (s) replik:
          </note>
          <u who="maria_hassan_33bd56" xml:id="i-37b2265163add0e3-2" n="001986bc" next="i-07a4c3d0a748c607-2">
            <seg n="1b495e3c">
              Fru talman! Jag tror att alla barn vill veta vilken far de har.
              Om det är vi utan tvekan överens. Men det är alltid ett övervägande
              mellan olika intressen. Vi kan föreställa oss en vuxen människa
              har levt med en far i 45 år och att han kände honom som en bra
              far. Helt plötsligt ställs barnet inför att den mannen inte är
              hans far. Någon ifrågasätter faderns vilja, och mannen är redan
              död. Varför ska man ifrågasätta faderns vilja? Är det till barnets
              bästa?
            </seg>
          </u>
          <note n="2107d4f1">
            Anf. 143 INGER RENÉ (m) replik:
          </note>
          <u who="maria_hassan_33bd56" xml:id="i-07a4c3d0a748c607-2" n="001986bc" prev="i-37b2265163add0e3-2">
            <seg n="dd7aec37">
              Fru talman! Vem ska avgöra det? Ska man värdera att den här människan
              är 45 år och har levt utan denna pappa, medan en annan har levt
              i 25 år utan att ha haft en fastställd far? Sådana fall förekommer
              redan i dag, och i dem tillåter man den här faderskapsbedömningen.
              Men just i de fall som dessa motioner avser och där en kvinna
              vill hävda talerätt säger man nej. Man säger ja när en far funderar
              över om han verkligen är far till ett barn. Vi säger att det är
              alldeles okej, även om detta barn är 35 eller 45 eller i någon
              annan ålder, men när en kvinna vill hävda denna talerätt säger
              vi nej och menar att det inte är till barnets bästa. Var är skillnaden
              där?
            </seg>
          </u>
          <note type="speaker" n="cac33433">
            Anf. 144 MARIA HASSAN (s) replik:
          </note>
          <u who="maria_hassan_33bd56" xml:id="i-3f8407726e5e6c6d-1" n="001986bc">
            <seg n="8e5d734f">
              Fru talman! Om vi håller oss till barnets bästa är det kanske
              viljan från den fader som erkände barnet som måste accepteras,
              men du talar om hans fru, inte om barnet. Då är det hennes intresse
              som du vill hävda.
            </seg>
          </u>
          <note type="speaker" n="9d67cac5">
            Anf. 145 ULF HOLM (mp):
          </note>
          <u who="ulf_holm_0fcd2f" xml:id="i-608ae3fca675f119-4" n="28da858c">
            <seg n="b9f44a3c">
              Fru talman! Jag ska fatta mig relativt kort eftersom jag är sist
              på talarlistan och många goda argument redan är framförda här.
            </seg>
            <seg n="39d8b0b8">
              Jag håller med om att barnens bästa ska vara en utgångspunkt.
              Jag tyckte att Raimo Pärssinens tal var jättebra och trodde att
              du därmed skulle ge ditt bifall till kravet på en barnbalk, men
              det gjorde du tyvärr inte.
            </seg>
            <seg n="a51cedd8">
              Jag skulle vilja säga att jag tror att den idén är väldigt bra
              just med tanke på de erfarenheter som Tasso Stafilidis tog upp.
              Erfarenheterna av miljöbalken har varit positiva eftersom man
              samlat lagstiftningen på ett ställe. Det blir lätt att hitta,
              och det är också lätt för oss lagstiftare att veta vad som finns
              och komma fram till vad som kan beslutas.
            </seg>
            <seg n="1ef7c4bc">
              Jag tycker att det var en utgångspunkt, men jag kan inse att
              det inte ligger i kommitténs intresse just nu. Man bör dock tänka
              på detta längre fram.
            </seg>
            <seg n="759319e2">
              Jag skulle däremot vilja yrka bifall till reservation 5 från
              Vänsterpartiet, som handlar om fler än två vårdnadshavare. Jag
              tror att det är väldigt viktigt att man faktiskt redogör för de
              juridiska förhållandena mellan barn och styvföräldrar i fall där
              två bögar och två lesbiska har barn och där det händer något mindre
              lyckligt i familjen. Jag tror att det är bra att man utreder vad
              som gäller om man har fler än två vårdnadshavare.
            </seg>
            <seg n="d610e8f9">
              Jag yrkar också bifall till reservation 8 om barns rätt att komma
              till tals. Den bygger bland annat på en motion från Miljöpartiet.
              Jag tycker att det är bra att man tar upp barnens rätt till exempel
              vid tvister, våld i familj och så vidare. Man kan ge ett tilläggsdirektiv
              till Vårdnadskommitténs arbete.
            </seg>
            <seg n="616f2f13">
              Jag tycker också att det skulle vara väldigt bra med en könsneutral
              författning. I stället för mor och far bör man skriva förälder.
              Jag tänker dock inte yrka bifall till reservationen om detta.
            </seg>
            <seg n="c86a5345">
              Jag vill däremot från Miljöpartiets sida yrka bifall till reservation
              12 om talerätt i mål om hävande av faderskap. Den går ut på att
              vi ska få vilket är det viktigaste en förutsättningslös utredning
              om detta. Det är uppenbart så att det finns väldigt många delade
              meningar om det här. Inte minst har det förts en livlig diskussion
              i mitt eget parti om vilka förutsättningar som finns och så vidare.
              Vi kom fram till att det nog kan behövas en förutsättningslös
              utredning i denna fråga. Jag hoppas att vi i dag kan få ett bifall
              från riksdagen i denna fråga.
            </seg>
            <seg n="e56667cf">
              Slutligen vill jag också ställa mig bakom kravet på rätt till
              insemination för lesbiska och bisexuella kvinnor. Jag står bakom
              den flerpartimotion med Tasso Stafilidis som huvudnamn som ligger
              bakom detta. Jag menar att det är väldigt viktigt att vi kommer
              till skott med den frågan så snart som möjligt. Jag tror att vi
              kan göra det ganska snart.
            </seg>
          </u>
          <note type="speaker" n="3551071a">
            Anf. 146 MARTIN ANDREASSON (fp):
          </note>
          <u who="martin_andreasson_f03825" xml:id="i-b7497bdd9af9d102-0" n="9d1b5784">
            <seg n="0acac2d2">
              Fru talman! Jag lyssnade med stort intresse på Yvonne Anderssons
              anförande om barn till homo- och bisexuella föräldrar. Tyvärr
              delar jag inte Vänsterpartiets åsikt att problemet med Kristdemokrateras
              resonemang är att man osynliggör barnen i dessa familjer. Jag
              skulle vilja vända på beskrivningen och säga att problemet snarare
              är att Kristdemokraterna i sin retorik pekar ut och stigmatiserar
              dessa familjer och därmed också de barn som växer upp i dessa.
            </seg>
            <seg n="d398ab0e">
              Det talas om att barn till homo- och bisexuella skulle löpa större
              risk att sakna trygghet och stabilitet i uppväxtförhållanden.
              Föräldrarna beskrivs som kortsiktiga och egoistiska i sina önskemål,
              och det antyds att lesbiska och bisexuella kvinnor som skaffar
              barn genom assisterad befruktning inte på sammma sätt som andra
              föräldrar beaktar barnperspektivet.
            </seg>
            <seg n="aa8d22f6">
              För mig, fru talman, är detta ett brännmärkande av barn till
              homo- och bisexuella män och kvinnor, och jag anser att det är
              beklagligt just på grund av det budskap som man därmed ger till
              dessa barn. Jag är inte på något sätt övertygad om att man därmed
              gagnar dessa barns rätt till en god och trygg uppväxtmiljö.
            </seg>
            <seg n="a72dd3ad">
              Det vore mig främmande att hoppas på att kunna gå igenom detta
              område i sin helhet på en begränsad talartid, men jag vill ändå
              konstatera att Kristdemokraternas resonemang på detta område dels
              saknar faktamässig grund, dels inte hänger ihop.
            </seg>
            <seg n="6ed3b8cd">
              Låt mig först av allt säga att för mig som homosexuell känns
              det viktigt att framhålla att om det vore så att fakta och erfarenhet
              talade för att barn som växer upp i en homosexuell familj skulle
              få det sämre än andra barn generellt skulle jag självklart anse
              att detta vore något mycket viktigt att ta fasta på. Men fakta
              visar ju det rakt motsatta: Forskning och erfarenhet talar för
              att barn till homo- och bisexuella har liknande uppväxtförhållanden
              som andra barn.
            </seg>
            <seg n="20fdf2d9">
              Kristdemokraterna har flera gånger här i debatten sagt att 2002
              års adoptionsreform skedde i strid med enhälliga experter. I själva
              verket är Kristdemokraterna det enda parti som står helt ensamma
              och saknar stöd bland expertisen, nämligen genom att Kristdemokraterna
              till och med tar avstånd från möjligheten till styvbarnsadoption
              för barn i homosexuella familjer, en reform som det vad jag kan
              se finns ett enigt stöd för från all expertis. När det gäller
              internationella adoptioner är det sant att vissa experter talade
              för och andra emot en sådan reform, men vi kan i varje fall konstatera
              att de våldsamma internationella reaktioner som förutskickades
              inför den reformen inte har blivit verklighet.
            </seg>
            <seg n="af147bad">
              Slutligen, fru talman, talar Kristdemokraterna om att denna reform
              handlar om att frånta barn rätten till båda sina biologiska föräldrar.
              Men adoption tillkommer ju alltid på grund av att barnet inte
              kan bo ihop med sina biologiska föräldrar, och när det gäller
              insemination skulle det argumentet i så fall vara ett angrepp
              på alla former av insemination i enlighet med inseminationslagstiftningen.
              Jag undrar därför om Kristdemokraterna verkligen är beredda att
              dra de fulla konsekvenserna av det argumentet.
            </seg>
            <seg n="e26e4f99">
              Avslutningsvis, fru talman: Ingen vuxen har rätt att kräva att
              bli förälder. Barnet har däremot rätt att komma till världen under
              så trygga omständigheter som möjligt. De barn som behöver adoptivföräldrar
              har rätt att få så bra adoptivföräldrar som möjligt.
            </seg>
          </u>
          <note type="speaker" n="bbdbba96">
            Anf. 147 YVONNE ANDERSSON (kd) replik:
          </note>
          <u who="yvonne_andersson_b37e40" xml:id="i-94b8bb427fff81f0-5" n="172c0a02">
            <seg n="d5534fd1">
              Fru talman! Martin Andreasson nämner vad jag har sagt. I själva
              verket sade jag aldrig det. Men han har läst mitt manus och glömt
              att jag där strök över ställen där jag hade refererat till några
              andra som talade om detta, nämligen kunniga personer som Anders
              Agell, och jag kan citera honom: Även om vi måste acceptera sociala
              förändringar och nya attityder hos människorna finns det anledning
              till oro för kärnfamiljens stabilitet i Sverige. Något som jag
              inte heller hade uppe i mitt anförande utan i mitt manus var att
              det var Lars Dencik som talade om vikten av kärnfamiljen därför
              att den erbjuder den förhållandevis säkraste miljön för barnens
              personliga och sociala utveckling. Men nog om det!
            </seg>
            <seg n="179c2bbe">
              Det var expertorganisationer som i samband med utredningen, i
              den utredning som föregick den, lyfte fram att homosexuella inte
              skulle få prövas som adoptivföräldrar, och det var det jag nämnde.
            </seg>
            <seg n="a50c694b">
              Jag har inte talat om min sexuella läggning, men jag är heterosexuell
              och har fem egna barn och åtta barnbarn om det spelar någon roll.
              Jag har inte jämfört med hur barn har det beroende på under vilka
              familjeförhållanden de växer upp. Jag har hållit mig borta från
              det därför vi vet förhållandevis lite, och jag vet inte ens om
              det är rimligt att jämföra det. Jag har valt ett annat perspektiv
              här i dag. Jag har valt att inte jämföra barn, utan jag har talat
              om de existentiella frågor som uppkommer i en människas liv, identitetsutvecklingen.
              Under hela livet har det visat sig att frågorna om ens biologiska
              härkomst har uppkommit och varför ens biologiska föräldrar inte
              vill ta ansvar för en som barn. Det är sådana frågor som har uppkommit.
              Det är de frågorna jag har tagit hänsyn till. Jag tycker att vi
              även i den här kammaren ska vara hederliga nog att ta upp dessa
              frågor: Vad är det för frågor vi lyfter fram, varför lyfter vi
              fram dem och vad ger vi för reaktioner på dem?
            </seg>
            <seg n="078ae48a">
              Därför vill jag också fråga om var barnperspektivet finns i det
              här, Martin Andreasson.
            </seg>
          </u>
          <note type="speaker" n="dd8e80f8">
            Anf. 148 MARTIN ANDREASSON (fp) replik:
          </note>
          <u who="martin_andreasson_f03825" xml:id="i-b7497bdd9af9d102-1" n="9d1b5784">
            <seg n="9debdf08">
              Fru talman! Den som läser protokollet kommer att kunna se vad
              Yvonne Andersson har sagt, både i sitt anförande och i sina repliker.
            </seg>
            <seg n="12e70fa8">
              Vi kan börja med den här frågan som gäller att barnet ska ha
              möjlighet att ställa frågor kring sin biologiska härkomst. Det
              är en sak som är fastlagd i barnkonventionen att man ska ha rätt
              att så långt som möjligt få vetskap om sitt biologiska ursprung.
              Det tycker jag är en oerhört viktig fråga, både när det gäller
              adoptionsförhållanden och när det gäller insemination. Men när
              det gäller adoption är det en generell fråga som gäller alla barn.
              Låt oss för all del hjälpas åt att göra det lättare för adopterade
              barn att få vetskap om sitt ursprung om man önskar det och det
              kan hjälpa en i ens existentiella sökande. Jag tror att det är
              väldigt viktigt att uppmärksamma detta.
            </seg>
            <seg n="c0b00bea">
              När det gäller insemination är, som tidigare sagts, själva poängen
              den här: Tillkommer en insemination i Sverige på en klinik så
              har man en lagstadgad rätt att få vetskap om sitt biologiska ursprung.
              Den lesbiska eller bisexuella kvinna som vill få möjlighet till
              insemination är i dag hänvisad till att antingen göra det i hemmet
              under mindre trygga medicinska förhållanden eller åka till utlandet,
              där det i de allra flesta länder inte finns en motsvarande rätt
              för barnet att få vetskap om vem som är den biologiska fadern.
              Ur kvinnans synpunkt är det alltså tryggare om inseminationen
              äger rum på en klinik, och för barnets skull är det av godo om
              så många inseminationer som möjligt äger rum i Sverige på svensk
              klinik, så att barnet får vetskap om sitt biologiska ursprung.
            </seg>
          </u>
          <note type="speaker" n="af7814a3">
            Anf. 149 YVONNE ANDERSSON (kd) replik:
          </note>
          <u who="yvonne_andersson_b37e40" xml:id="i-94b8bb427fff81f0-6" n="172c0a02">
            <seg n="db141fe1">
              Fru talman! Jag fick inte svar på min fråga om vad det är som
              handlar om barnperspektivet och barnens bästa när vi talar om
              de här frågorna, eftersom ni påstår att det är det som driver
              er fram till den här ståndpunkten. Är det inte med de vuxnas önskningar
              och med de vuxnas bästa för ögonen som vi öppnar upp för en lagstiftning
              som innebär att lesbiska kvinnor ska ha rätt att på samhällets
              bekostnad få insemineras? Är det inte vuxnas bästa som åsyftas
              då? Vi vet ju väldigt lite om hur de här barnen upplever sin uppväxt
              och sina sökanden. Det borde finnas anledning att begrunda den
              typen av frågor innan man öppnar upp för det i en samhällsutveckling
              som går rätt snabbt. Var ligger barnperspektivet i den frågan?
              Hur kan man förklara bort att det är vuxenperspektivet ni i första
              hand tar sikte på?
            </seg>
          </u>
          <note type="speaker" n="8f6f529f">
            Anf. 150 MARTIN ANDREASSON (fp) replik:
          </note>
          <u who="martin_andreasson_f03825" xml:id="i-b7497bdd9af9d102-2" n="9d1b5784">
            <seg n="817a2b15">
              Fru talman! När det gäller forskningsläget tvingas jag återigen
              korrigera Yvonne Andersson. Faktum är att den forskning som finns
              på barn som har vuxit upp i homosexuella familjer faktiskt till
              allra största delen baserar sig på antingen barn från tidigare
              förhållanden eller barn som har tillkommit just genom insemination.
              En stor del av den forskningen finns utförligt refererad i den
              utredning som låg till grund för 2002 års adoptionsreform där
              man ju också berörde frågan om assisterad befruktning.
            </seg>
            <seg n="5dc2bd7e">
              Där framgår ju också med all tydlighet att den erfarenhet och
              den forskning som finns pekar på att dessa barn har uppväxtförhållanden
              och identitetsutveckling, vilket Yvonne Andersson var inne på,
              och så vidare som är likartade med hur andra barn har det.
            </seg>
            <seg n="b6754389">
              När det gäller barnperspektivet vill jag hänvisa till vad jag
              sade i mitt förra replikskifte. Om man menar allvar med att det
              är viktigt att barn får kännedom om sitt biologiska ursprung borde
              det till exempel vara en sak som talar för att så många inseminationer
              som möjligt äger rum på svenska kliniker, där barn har en lagstadgad
              rätt att få vetskap om sitt biologiska ursprung, i stället för
              att dessa inseminationer äger rum i länder eller under förhållanden
              där sådana möjligheter inte finns.
            </seg>
          </u>
          <note type="speaker" n="a2d71609">
            Anf. 151 TASSO STAFILIDIS (v):
          </note>
          <u who="tasso_stafilidis_76d4bc" xml:id="i-5e064a72b7f1fee7-5" n="28c87360">
            <seg n="491a4215">
              Fru talman! Jag missade en sak i mitt anförande, nämligen att
              yrka bifall till reservation nr 16, som också handlar om översyn
              av adoptionslagstiftningen. Där handlar det specifikt om en sak
              som inte finns med i det arbete som har legat till grund för den
              proposition som regeringen ska lägga fram i mars 2004 kring internationella
              adoptioner. Det gäller att barnen som är adopterade ska ha rätt
              att få reda på att de är adopterade. Jag yrkar bifall till reservation
              nr 16.
            </seg>
            <seg n="c98ea3c0">
              Fru talman! Jag vill passa på att helt och hållet instämma i
              allt det som Martin Andreasson mycket tydligt och förtjänstfullt
              har redogjort för och förtydliga mig. När jag sade osynliggör
              menar jag att man väljer att osynliggöra barnen i den lagstiftning
              som Kristdemokraterna vill ha. De ska inte finnas med, inte existera.
              Det är där osynliggörandet är. Jag håller helt och hållet med
              om att Kristdemokraterna pekar ut och stigmatiserar, ja, faktiskt
              rentav demoniserar familjeformer som inte är heterosexuella.
            </seg>
          </u>
          <note n="32825c82">
            Föredrogs
          </note>
          <note n="1b7e0e42">
            Överläggningen var härmed avslutad.
          </note>
          <note n="d1c73ad0">
            15 § Internationella konventioner på telekommunikationsområdet
            om katastrofberedskap m.m.
          </note>
          <note n="32825c82">
            Föredrogs
          </note>
          <note n="5a0d52d8">
            Tredje vice talmannen konstaterade att ingen talare var anmäld.
          </note>
          <note n="f22c3dc1">
            16 § Sekretess inom den civila sjöfarten
          </note>
          <note n="32825c82">
            Föredrogs
          </note>
          <note n="5a0d52d8">
            Tredje vice talmannen konstaterade att ingen talare var anmäld.
          </note>
          <note n="220fa7d5">
            17 § Miljöpolitik
          </note>
          <note n="32825c82">
            Föredrogs
          </note>
          <note n="5a0d52d8">
            Tredje vice talmannen konstaterade att ingen talare var anmäld.
          </note>
          <note n="c592975e">
            18 § Torv och elcertifikat
          </note>
          <note type="speaker" n="6839e4b3">
            Anf. 152 ANNE-MARIE PÅLSSON (m):
          </note>
          <u who="anne-marie_palsson_115419" xml:id="i-5220923ef6881f9e-6" n="6de210e4">
            <seg n="a37dd250">
              Fru talman! Om Socialdemokraternas energipolitik finns mycket
              att säga, dessvärre inte så mycket vackert. Den präglas av ryckighet,
              kortsiktighet, önsketänkande samt motstridighet och är en veritabel
              orgie i fastställande av inbördes icke förenliga målsättningar.
            </seg>
            <seg n="f8b55f71">
              För att kunna hantera denna situation, med alla dessa målsättningar,
              behövs en rikt utrustad verktygslåda. Visst har regeringen en
              sådan till sitt förfogande: skatter, avgifter, subventioner, ren
              lagreglering. Till dessa mer klassiska redskap har nu fogats ytterligare
              två: elcertifikat och kvotplikter. Snart introduceras ännu ett:
              utsläppsrätter.
            </seg>
            <seg n="8c2841b0">
              Vi moderater har redan tidigare tagit ställning mot införandet
              av elcertifikat. Vi tycker att det är en dyr, krånglig metod för
              att subventionera vissa energikällor. Det skapar också en betydande
              politisk osäkerhet i det att elkonsumenten inte i förväg kan veta
              hur mycket extra dyr miljövänlig el som måste köpas.
            </seg>
            <seg n="7b72ff71">
              Men den politiska osäkerheten är större än så, ty för att inte
              åsamka vissa sektorer kännbara negativa konsekvenser har ett system
              med kvotplikt, eller kanske mer korrekt uttryckt undantag från
              kvotplikten, införts. På vilka grunder befrielse från att köpa
              dyr el beslutats tycks det emellertid råda en viss, betydande
              osäkerhet om; bara de invigda tycks känna till hur dessa beslut
              tas. Man kan dock förmoda att företag med goda kontakter med regeringen
              har en viss fördel.
            </seg>
            <seg n="96579107">
              Detta system är osunt. Det skapar ett politiskt beroende, ett
              politiskt godtycke, och det snedvrider också konkurrensen. För
              företag med kvotplikt skapas konkurrensnackdelar i förhållande
              till företag som slipper kvotplikten. Samtidigt får producenter
              av el som är certifikatberättigade konkurrensfördelar i förhållande
              till elproducenter som inte har blivit tilldelade elcertifikat.
            </seg>
            <seg n="4bde6829">
              Vi moderater förordar i stället en energipolitik som tillvaratar
              och bejakar den dynamik och de möjligheter som avregleringen av
              elmarknaden skapade. Låt konsumenterna välja vad de vill ha och
              låt kostnaden för de inbördes konkurrerande energikällorna avgöra
              vilket slags el som ska produceras. I detta resonemang förutsätts
              naturligtvis att varje energikälla belastas med samtliga kostnader
              som är förenade med produktionen. Priset ska alltså även spegla
              de så kallade externa effekterna. Detta är en ledstjärna för vår
              politik men inte för regeringens.
            </seg>
            <seg n="9dcb5128">
              Därför står vi här nu igen och ska ta ställning till ett förslag
              om att låta torv få samma status som förnybara energikällor. Varför?
              Ja, det beror knappast på att torv är förnybart. Här råder delade
              meningar.
            </seg>
            <seg n="74e2e72b">
              Närmare bestämt beror svaret på det tidsperspektiv som anläggs.
              En energikälla som behöver minst tusen år för att förnya sig förnyar
              sig visserligen, men det går väldigt långsamt. För att en torvmosse
              ska vara ekonomiskt lönsam att bryta behöver den ha en tjocklek
              på åtminstone en meter. Med den takt torvmossar växer, med mellan
              en halv och en millimeter per år, får vi vänta bra länge innan
              torven är brytbar. Under en mandatperiod, till exempel, har tjockleken
              vuxit med max fyra millimeter. Under Socialdemokraternas sammanlagda
              regeringsinnehav har den vuxit med cirka sju centimeter. Under
              den tid släkten Bernadotte har suttit på den svenska tronen har
              tjockleken ökat med blott två decimeter. Vi får alltså i princip
              gå tillbaka till vikingatiden för att finna det tidsspann som
              behövs för att torven ska förnya sig.
            </seg>
            <seg n="d312c2df">
              Nu är jag förstås medveten om att den förnyar sig och att den
              inte förnyar sig så långsamt som olja, naturgas och kol, som bildades
              för miljontals år sedan under mycket högt tryck och hög temperatur.
            </seg>
            <seg n="ef920aec">
              Man kan förmoda att regeringens utredare faktiskt insåg den problematiken.
              När man föreslog att torven skulle inkluderas som en certifikatberättigad
              energikälla var det knappast på grund av dess förnybara egenskaper
              som så skedde. Det var snarare så att man insåg att om torv inte
              gavs denna status, så skulle torv som energi konkurreras ut av
              fossilt kol, som bedömdes ha skadligare effekter på miljön. Här
              kan regeringens utredare faktiskt ha argumenterat rätt. Fast å
              andra sidan skulle detta också skapa följdproblem som sammanhänger
              med de konkurrerande bränslenas ställning.
            </seg>
            <seg n="79e216bc">
              Om torv ges en mer fördelaktig ställning som certifikatbränsle
              så finns det en risk för att exempelvis avfallsbränslen konkurreras
              ut. Regeringen har uppmärksammat den risken, bedömer visserligen
              att den är liten men säger sig ändå vilja följa utvecklingen,
              vilket man förmodligen gör rätt i. På en marknad som den svenska
              kommer ständigt nya problem, med så många och så motstridiga mål.
            </seg>
            <seg n="32adc754">
              Om den svenska regeringens ambition verkligen är att främja produktion
              från förnybara energikällor vore det i så fall mycket bättre att
              man verkligen satsade på sådana energikällor: biomassa, energiskog,
              björkskog eller vete, som inte kräver så lång tid för att förnya
              sig.
            </seg>
            <seg n="9a6eb030">
              Frågan om torvens egenskaper är emellertid komplex och inrymmer
              faktiskt fler dimensioner än förnyelsetakten. Aspekter som torvbrytningens
              inverkan på naturen, våtmarkerna, bör vägas in. Också dess effekt
              på sysselsättningen i våra nordliga län och de regionala konsekvenserna
              i stort kan beaktas.
            </seg>
            <seg n="8d162e72">
              Fru talman! En sammantagen bedömning ger dock vid handen att
              torv som certifikatberättigad energikälla inte gör systemet med
              elcertifikat bättre, snarare sämre i det att det politiska godtycket
              och skönsmässiga bedömningar därigenom får ett än friare spelrum.
              Vi har motsatt oss detta system tidigare och gör så även i dag.
            </seg>
            <seg n="c7637314">
              Fru talman! Jag ställer mig bakom båda de moderata reservationerna
              i NU8, men för tids vinnande nöjer jag mig med att yrka bifall
              till reservation 1 under punkt 1.
            </seg>
          </u>
          <note type="speaker" n="e3ad3aa8">
            Anf. 153 NYAMKO SABUNI (fp):
          </note>
          <u who="nyamko_sabuni_fae1bc" xml:id="i-7631b9c8539755c8-0" n="b16125d5">
            <seg n="210fe5dd">
              Fru talman! Jag vill instämma med föregående talare, och för
              att inte förlänga debatten i onödan ska jag hålla mitt anförande
              ganska kort.
            </seg>
            <seg n="2018fb8b">
              Låt mig börja med att yrka bifall till reservation nr 1. När
              man år 2003 i den här kammaren röstade igenom elcertifikatssystemet
              var vi folkpartister starkt kritiska till det och röstade emot.
              Systemet går nämligen ut på att vissa energislag favoriseras i
              förhållande till andra. Som marknadsliberala anser vi det inte
              vara politikens uppgift att favorisera en viss bransch eller ett
              visst energislag framför ett annat. Vår uppgift är i stället att
              skapa rättvisa spelregler, där konsumenterna garanteras bra produkter
              och tjänster.
            </seg>
            <seg n="c7e6f994">
              När ett system som man inte tror på införs tar det lite tid innan
              man har fått det klart och accepterat faktum. Det har gått knappt
              ett år, och nu lägger man fram detta förslag. Det är som om någon
              i Regeringskansliet tänkt att det är ju redan ett dåligt system
              så vad spelar det för roll om vi gör det ännu lite sämre.
            </seg>
            <seg n="d55a6bc6">
              Syftet med elcertifikat är att favorisera förnybara energikällor
              för att, menar man, komma åt klimatproblemen. Då blir man förvånad
              över att det läggs fram ett förslag som innebär att torven ska
              ingå i detta system. Torv är ingen förnybar energikälla. Torv
              klassificeras som ett fossilt bränsle av både FN:s klimatpanel,
              EU och Kyotoprotokollet organ där också Sverige ingår. Torven
              står för 2 % av Sveriges samlade växthusgasutsläpp men bidrar
              bara till 0,5 % av energitillförseln.
            </seg>
            <seg n="9b333f43">
              Fru talman! Sveriges trovärdighet i klimatfrågor kommer att ifrågasättas
              både i EU och internationellt om vi driver en politik som går
              stick i stäv med det som vi fattar beslut om internationellt.
              Därför borde vi avstyrka förslaget i betänkandet och bifalla reservation
              1.
            </seg>
          </u>
          <note type="speaker" n="12fa0bac">
            Anf. 154 MARIA LARSSON (kd):
          </note>
          <u who="maria_larsson_49fd18" xml:id="i-feb4fd5bb315ae3f-0" n="144e0609">
            <seg n="697c5e6f">
              Fru talman! Att tyda en elräkning är inte lätt. Man bör ha grundläggande
              utbildning som elingenjör parat med civilekonomexamen minst. En
              elräkning består av elbolagets rörliga och fasta avgift, vilket
              utgör ungefär en tredjedel av priset. Till detta kommer nätavgiften
              till nätföretaget. Det utgör en fjärdedel. Även elskatten redovisas,
              och sedan momsbeskattas alltihop genom skatt på skatten.
            </seg>
            <seg n="e78fcb2a">
              Totalt är ca 50 % av elpriset skatt, vilket är ett alldeles för
              högt skatteuttag på en enskild vara. Kristdemokraterna menar att
              elräkningarna måste gå att tyda även av icke-civilekonomer. Om
              man förstår kostnaderna vet man också hur man ska spara el. Därför
              föreslår vi att Konsumentverket får i uppdrag att se över utformningen
              av fakturor.
            </seg>
            <seg n="805f44e0">
              En alldeles ny, färsk skatt tillfördes i maj förra året. Den
              kallas elcertifikat och ska främja förnybar energi. Där platsar
              dock inte vattenkraften, som ju är gammal. Allt är inte logiskt
              här i världen. Elcertifikat är ett krångligt system som kostar
              konsumenten onödigt mycket. Det tyckte Kristdemokraterna redan
              från början, och vi yrkade därför avslag på förslaget. I stället
              hade vi ett annat alternativ som dock föll.
            </seg>
            <seg n="e2018550">
              Certifikaten har gjort elräkningarna ännu krångligare. Däremot
              har de gjort Billerud glad eftersom man fick ett plus på 55 miljoner
              kronor förra året. För detta år beräknar man en vinst på 85 miljoner
              kronor på elcertifikaten. Det var måhända inte den huvudsakliga
              meningen med införandet.
            </seg>
            <seg n="7d698c3a">
              Elcertifikat är att betrakta som en skatt. Dessutom är det en
              tveksam sådan om man tittar på det rent juridiskt. Enligt 8 kap.
              3 § regeringsformen ska föreskrifter om skatt meddelas genom lag.
              Riksdagen kan alltså inte lämna över till annan att besluta om
              föreskrifter om skatt. Trots det har riksdagen nu överlåtit till
              elleverantörer att bestämma hur mycket var och en ska betala.
              Kvotpliktsavgiften skiljer sig inte från energiskatt i övrigt.
              En sådan delegation kan alltså tyckas strida mot regeringsformen.
              Jag skulle vilja hävda att elcertifikat på räkningen är juridiskt
              tveksamt.
            </seg>
            <seg n="bfab5ec2">
              Elcertifikaten har också fördyrat onödigt mycket för hushållen.
              Redan vid införandet varnade vi kristdemokrater för att det skulle
              bli dyrbart för den vanlige elkonsumenten. För ett hushåll som
              använder 20 000 kWh har årskostnaden blivit ungefär 725 kr.
            </seg>
            <seg n="5b63d590">
              Systemet med elcertifikat var redan från början plottrigt och,
              skulle jag vilja säga, ogenomtänkt. Man gjorde undantag för en
              rad branscher som man ansåg annars skulle drabbas alltför hårt.
              Sedan dess har fler branscher hört av sig och uppvaktat oss i
              näringsutskottet. Det är ganska tydligt att undantagen från början
              gjordes på godtyckliga grunder av regeringen och dess samarbetspartier.
              De som hade nära ingångar blev undantagna medan andra fick vara
              så goda och betala. Man sjösatte ett system som inte var sjödugligt.
            </seg>
            <seg n="92df996a">
              Vissa branscher har redan blivit krisbranscher på grund av elcertifikatsystemet.
              Det är olyckligt. Den översyn som nu ska göras av Energimyndigheten
              är nödvändig. Den dröjer dock samtidigt som vissa branscher behöver
              åtgärder nu. Därför föreslår vi kristdemokrater att växthusnäringen
              och smidesbranschen omedelbart undantas trots att en översyn är
              på gång.
            </seg>
            <seg n="d776f102">
              Fru talman! Regeringens vankelmod i allmänhet exemplifieras bra
              av torvfrågan. Man vill inte sätta ned foten. Man vill tycka bådeoch
              eller så har man inte kunnat hantera samarbetspartierna utan att
              göra eftergifter. Regeringen föreslår i propositionen om elcertifikat
              att torv inte kan klassificeras som en förnybar energikälla samtidigt
              som det slås fast att det sker en kontinuerlig och långsam nybildning
              av torv. Torv kom därför definitionsmässigt att i lagen infogas
              under begreppet förnybar el.
            </seg>
            <seg n="dcc1d2b9">
              Regeringens hållning är tvetydig. I EU-kommissionens positiva
              bedömning av elcertifikaten och tillstyrkandet av att införa torven
              i systemet det skedde den 19 november 2003 och undertecknades
              av EU:s konkurrenskommissionär Mario Monti har man slagit fast
              att riksdagens beslut att införa torv i elcertifikatssystemet
              är förenligt med EG-fördragets konkurrensbestämmelser och att
              torven dessutom har en viktig roll att fylla för att uppnå de
              energipolitiska målen.
            </seg>
            <seg n="7403c8a0">
              I propositionen om utsläppsrätter har regeringen och dess samarbetspartier
              Miljöpartiet och Vänsterpartiet däremot föreslagit att torv ska
              ingå i systemet med utsläppsrätter och därmed de facto klassas
              på samma sätt som kol, olja och naturgas. Detta går stick i stäv
              med beslutet att torv ska få elcertifikat. Genom utsläppsproppen
              motarbetas aktivt torvens möjligheter att komplettera trädbränslen
              och därmed ersätta kol och olja.
            </seg>
            <seg n="c427004d">
              Vi kristdemokrater menar att eftersom de senaste rönen inom svensk
              och finsk forskning visar på stora likheter mellan torv och trädbränslen
              innebär det att torven markant skiljer sig från de fossila bränslena
              kol och olja både vad avser produktion och användning. Dessa rön
              måste därför noggrant studeras och tas till vara.
            </seg>
            <seg n="d21a20cf">
              Fru talman! Jag står bakom samtliga våra reservationer men nöjer
              mig med att yrka bifall till reservation nr 3.
            </seg>
          </u>
          <note type="speaker" n="db95605b">
            Anf. 155 INGEGERD SAARINEN (mp):
          </note>
          <u who="ingegerd_saarinen_30dc41" xml:id="i-5c0835613f5dedb4-0" n="e01a18b2">
            <seg n="c999a10e">
              Fru talman! Jag stöder båda våra reservationer men nöjer mig
              med att yrka bifall till reservation 1.
            </seg>
            <seg n="ef84092a">
              Det är glädjande för mig att för en gångs skull från talarstolen
              få berömma Folkpartiet och Moderaterna för logik och konsekvens.
              Det är vad jag finner när Folkpartiet och Moderaterna anser att
              torv inte ska vara berättigat till elcertifikat.
            </seg>
            <seg n="20aafd76">
              Certifikatet är ett stöd till förnybart bränsle, men torv är
              inte ett förnybart bränsle enligt något av de kriterier man normalt
              brukar använda för förnybart. Torv ingår inte i ett naturligt
              kretslopp på samma sätt som till exempel ett träd som växer, tar
              upp koldioxid medan det växer, bryts ned och avlämnar koldioxid.
              Dessutom kanske det avlämnar en liten planta som i sin tur växer
              och tar upp koldioxid. Det är ett naturligt kretslopp.
            </seg>
            <seg n="7651db6e">
              För torvens del går det inte till så. Torv växer och växer. Det
              bryts inte ned utan hårdnar och växer vidare. Det är ett mera
              linjärt förhållande.
            </seg>
            <seg n="a3dd627d">
              Dessutom är torv ur klimatsynpunkt värre än både olja och stenkol,
              ja till och med värre än brunkol. Olja emitterar 76,2 gram koldioxid
              per megajoule bränsle. Stenkol emitterar 90,7 gram koldioxid per
              megajoule bränsle. Brunkol emitterar 101,3 gram koldioxid per
              megajoule bränsle. Torv emitterar 106 gram koldioxid per megajoule
              bränsle. Jag tycker att det är lite magstarkt att då kalla det
              förnybart.
            </seg>
            <seg n="230532a9">
              År 2002 släppte torveldning ut 1,6 miljoner ton koldioxid i Sverige.
              Det kan man jämföra med den energiintensiva sektorn som ska handla
              med utsläppsrätter som släppte ut drygt 19 miljoner ton. 1,6 jämfört
              med 19 är rätt så mycket. Jag skulle vilja fråga till exempel
              Lennart Beijer om han tycker att 1,6 miljoner ton i dessa sammanhang
              är försumbart.
            </seg>
            <seg n="ea7e1653">
              Dessutom vet vi att torvbranschen om den får certifikat avser
              att fördubbla sin produktion. Torven skulle då stå för ca 4 miljoner
              ton av de cirka 20 miljoner ton som energiintensiv industri skulle
              släppa ut. Det är en tiondel av den kostnadsfria tilldelningen,
              kan man säga. Det skulle öka från 2 % till 4 % av koldioxidutsläppen
              i Sverige. Det är ungefär nivåer vi talar om där det blir väldigt
              väsentligt för vårt klimatmål.
            </seg>
            <seg n="b072ea29">
              Det står också på första sidan i sammanfattningen: Skälen för
              utskottets ståndpunkt att torv bör berättiga till elcertifikat
              är miljömässiga. Om torv inte skulle vara certifikatberättigande
              skulle torven som bränsle i kraftvärmeverken komma att konkurreras
              ut av kol.
            </seg>
            <seg n="dcb18a3a">
              Jag har nyligen talat med chefen för Sydkraft Värme och också
              väldigt nyligen med chefen för Skelleftekraft, som också har mycket
              biobränslen. Båda sade att om torv inte får elcertifikat skulle
              det ersättas av biobränsle. Nu tycker de visserligen att torv
              är bra på andra sätt och vill väldigt gärna att vi ska gynna torv.
              Men det ersätts inte av kol, som det står här, utan det ersätts
              av biobränsle.
            </seg>
            <seg n="c78e3d59">
              När det gäller kvotens utveckling över tiden bör målet för utbyggnad
              av förnybar el självklart vara högre än vad regeringen kräver.
              Kvotpliktsavgifterna måste ligga på en nivå som gör investeringar
              lönsamma. Det är tveksamt med de nuvarande kvotpliktsavgifterna.
            </seg>
            <seg n="fda91229">
              När det gäller frågan om information om elleverantörernas ersättning
              skulle det enklaste sättet att komma ifrån alla dessa svårigheter
              vara att avskaffa elleverantörerna och låta konsumenterna köpa
              el till spotpris via sina nätbolag. Det är en lösning som jag
              skulle förorda. Den skulle också ha mycket annat gott med sig.
              Givet hur det nu ser ut på vår elmarknad inser jag att räkningarna
              och alltihop måste förenklas. Därför är jag med på de skrivningar
              som står. Men det finns mycket bättre sätt att förenkla.
            </seg>
          </u>
          <note type="speaker" n="e69e5681">
            Anf. 156 LARS JOHANSSON (s):
          </note>
          <u who="lars_johansson_74863e" xml:id="i-549c363fdb3a92af-0" n="4c5d9fac">
            <seg n="64b2db29">
              Herr talman! Socialdemokraterna har tillsammans med Vänsterpartiet
              och Centerpartiet en gemensam energipolitik. Vår energipolitik
              handlar om att trygga en långsiktig energiförsörjning för hela
              landet med så liten negativ påverkan som möjligt på miljö och
              klimat.
            </seg>
            <seg n="5336442a">
              För snart ett år sedan behandlade riksdagen regeringens förslag
              som elcertifikat. Riksdagens beslut innebär att Sverige nu på
              ett mer kraftfullt sätt än tidigare har börjat arbeta med den
              förnyelsebara elenergin. Målet är att öka antalet terawatt till
              år 2010 med 10 terawatt i förnyelsebar el.
            </seg>
            <seg n="1884d6c7">
              I samband med riksdagens behandling av elcertifikaten uppdrog
              riksdagen till regeringen att komma tillbaka med ett förslag om
              att torv också skulle kunna ingå i elcertifikat. Det var alltså
              inte någonting som någon på Regeringskansliet diskuterade och
              kom på. Det var faktiskt något som hade utretts och sedermera
              lyftes fram i det särskilda betänkandet från näringsutskottet
              vid det tillfälle vi behandlade frågan om elcertifikat.
            </seg>
            <seg n="d1adaf08">
              Det tillkännagivandet har nu lett fram till en proposition där
              regeringen föreslår att torv också ska ingå, vilket också framgår
              av betänkandet. När man diskuterar dessa saker är det viktigt
              att utgå från de resonemang som fanns i betänkandet vid riksdagens
              behandling för snart ett år sedan.
            </seg>
            <seg n="17c25822">
              Utgångspunkten var att vi skulle kunna använda oss av torv för
              elcertifikat därför att vi skulle kunna ersätta bland annat kol.
              Det handlade om kol i kraftvärmeverk som också producerar el.
              Det var viktigt att vi på det viset fick ett ytterligare alternativ
              för kraftvärmeverken.
            </seg>
            <seg n="8711b0a5">
              Detta har också behandlats i regeringen och i EU. EU har ställt
              upp på att det är helt förenligt med EU-fördraget att också ha
              med torv som en del av de olika delarna i elcertifikatssystemet.
              Även om Maria Larsson här var kritisk är det intressant att notera
              att i utskottet har även Kristdemokraterna ställt upp på det.
              På den här punkten finns det fyra partier som står bakom regeringens
              förslag.
            </seg>
            <seg n="77662fae">
              Vidare föreslår vi i utskottets betänkande att vi ska underlätta
              för konsumenterna att jämföra olika elleverantörers certifikatpriser.
              Det föreslås en lagändring som innebär att elleverantörerna nu
              blir skyldiga att rapportera in sina avgifter till Energimyndigheten.
            </seg>
            <seg n="c89be7e2">
              Regeringen har även givit Energimyndigheten i uppdrag att göra
              en bred översyn av hela elcertifikatssystemet där det bland annat
              ingår att se över hur väl elcertifikatssystemet uppfyller de mål
              som fastslagits av riksdagen och också regeringen. Redovisningen
              ska i år ske vid två tillfällen. Det första steget tas till den
              1 maj, och den andra etappen blir till den 1 november.
            </seg>
            <seg n="b4530196">
              Elcertifikatssystemet som sådant är ett nytt system som knappt
              har verkat i ett år. Vi vet att det finns en del saker som man
              behöver göra översyn av. Det gäller bland annat priset för våra
              elkunder. Det är den typen av frågor som Energimyndigheten har
              fått i uppdrag att se över.
            </seg>
            <seg n="5f6ce906">
              I det uppdrag som regeringen har lämnat ingår också att pröva
              frågan om fler elintensiva industrier ska omfattas av undantaget
              från kvotplikten. Det gäller i synnerhet smidesindustrin, som
              också uppvaktat utskottet. Det kan också handla om andra elintensiva
              industrier. Det kommer under det här året att prövas ånyo om man
              ska göra några fler undantag från kvotplikten.
            </seg>
            <seg n="dd95f8b6">
              Ungefär en tredjedel av den elförbrukning som vi har i landet
              är undantagen från kvotplikten. Det är den elintensiva industrin.
              Det är inget godtycke, som har framförts här i debatten. Det handlar
              om att pröva noggrant vilka som ska vara undantagna från kvotplikten.
            </seg>
            <seg n="ad9019b0">
              För oss handlar det väldigt mycket om att hålla en hög sysselsättning
              i hela landet och att den elintensiva industrin får rimliga konkurrensförhållanden
              i förhållande till den industri den konkurrerar med i andra länder.
            </seg>
            <seg n="f806be0f">
              Även i den här frågan handlar det naturligtvis om att ha en balansgång
              som fungerar på ett bra sätt, så att vi inte förorsakar sysselsättningsproblem
              för väldigt många av våra industrier.
            </seg>
            <seg n="d94c7f10">
              Noterbart i den diskussionen är också att det finns en relativt
              bred majoritet i kammaren för utskottets förslag. Förutom grunden,
              som är Socialdemokraterna, Vänsterpartiet och Centerpartiet, ansluter
              sig också Kristdemokraterna och Miljöpartiet till delar av förslagen.
              Jag har noterat att i de fyra delförslagen finns det alltid fyra
              partier bakom.
            </seg>
            <seg n="930b8a5c">
              Moderaterna och Folkpartiet fortsätter däremot sin politik, som
              går ut på att marknaden ska sköta energipolitiken. Elmarknadens
              kunder ska själva göra sina val. Vill man köpa miljömässigt får
              man göra det, men det ska inte vara något krav. Tyvärr visar historien
              att om vi ska få en förändring av miljöpolitiken handlar det om
              att ställa krav och att stifta lagar. Energipolitiken är inget
              undantag. Det borde vara väl känt.
            </seg>
            <seg n="42e3ea05">
              Vi som utgör majoriteten är övertygade om att staten måste påverka
              elkunderna och styra energiproducenterna. Det är bland annat därför
              som regeringen har lämnat ett särskilt förhandlingsuppdrag till
              generaldirektör Bo Bylund att förhandla med energiproducenterna
              för att få fram en överenskommelse lik den som finns i Tyskland
              avseende hur vi ska få fram långsiktigt förnybar elenergi.
            </seg>
            <seg n="26e17239">
              Mot denna bakgrund vill jag avslutningsvis yrka bifall till näringsutskottets
              förslag om torv och elcertifikat och avslag på samtliga reservationer.
            </seg>
          </u>
          <note type="speaker" n="cf2f1362">
            Anf. 157 INGEGERD SAARINEN (mp) replik:
          </note>
          <u who="ingegerd_saarinen_30dc41" xml:id="i-5c0835613f5dedb4-1" n="e01a18b2">
            <seg n="2d7b07ac">
              Herr talman! Vid min lilla enkät till kraftproducenter de senaste
              dagarna sade de jag pratade med att de inte skulle övergå från
              torv till kol utan från torv till biobränsle om torv inte fick
              certifikat. Jag undrar: Vilka kraftvärmeverk är det som kommer
              att övergå till kol? Har Lars Johansson några uppgifter om det?
            </seg>
          </u>
          <note type="speaker" n="2225a63b">
            Anf. 158 LARS JOHANSSON (s) replik:
          </note>
          <u who="lars_johansson_74863e" xml:id="i-549c363fdb3a92af-1" n="4c5d9fac">
            <seg n="7a74cf79">
              Herr talman! Nej, jag har inga uppgifter om den saken för dagen.
              Däremot utgår jag från att de underlag som vi har fått fram är
              korrekta i den meningen att torvproducenterna har kontakter med
              ganska många som ska producera i kraftvärmeverken och att de underlag
              som tidigare har legat kring betydelsen av att ha med torven kommer
              att stämma även i framtiden. Men jag har naturligtvis inte kollat
              med de olika producenterna i dagsläget.
            </seg>
          </u>
          <note type="speaker" n="16b70278">
            Anf. 159 INGEGERD SAARINEN (mp) replik:
          </note>
          <u who="ingegerd_saarinen_30dc41" xml:id="i-5c0835613f5dedb4-2" n="e01a18b2">
            <seg n="543a4f83">
              Herr talman! Torvproducenterna är naturligtvis också starka intressenter
              i det här, så det känns ganska rimligt att prata med dem som det
              handlar om och som kommer att använda bränslet.
            </seg>
            <seg n="9b91322c">
              Jag vill också ställa en annan fråga. År 2002 släppte torvbranschen
              ut 1,6 miljoner ton koldioxid, ca 2 % av Sveriges koldioxidutsläpp.
              Om de får certifikat beräknas de släppa ut det dubbla. Tycker
              Lars Johansson att det är förenligt med Sveriges klimatpolitik?
              Tar inte det alltför stort utrymme från till exempel den handlande
              sektorn och de andra sektorerna i samhället, som måste anpassa
              sig framöver?
            </seg>
          </u>
          <note type="speaker" n="d17f7d3a">
            Anf. 160 LARS JOHANSSON (s) replik:
          </note>
          <u who="lars_johansson_74863e" xml:id="i-549c363fdb3a92af-2" n="4c5d9fac">
            <seg n="dadb3cdc">
              Herr talman! Det är viktigt att komma ihåg att om man inte ska
              elda med torv kommer man att elda med någonting annat. Det kommer
              naturligtvis också att påverka utsläppen. I den meningen kan det
              på det viset totalt sett bli mindre, men det är mycket som talar
              för att det blir mer utsläpp. Vi har de utsläppsrätter som gäller,
              oavsett vad vi tycker i just den frågan.
            </seg>
            <seg n="536806d1">
              Vi har en situation där det är ganska uppenbart att vi måste
              få fram alternativa energikällor, och då framför allt kunna använda
              de inhemska. Här utgör torv en resurs. Det är en ganska liten
              andel av de totala torvtäkterna som är tänkbar för att användas
              till kraftvärmeverken. Dessutom är det en långsam förnyelsebar
              energikälla.
            </seg>
            <seg n="aff530fe">
              Av det skälet tycker vi att vi mycket väl kan pröva möjligheterna
              att använda torv. Det kommer inte att på något sätt ersätta allt
              annat som det kan eldas med i våra kraftvärmeverk, men det är
              ett tillskott i stället för att använda kol. Det är vår utgångspunkt.
            </seg>
          </u>
          <note type="speaker" n="9eb7662f">
            Anf. 161 NYAMKO SABUNI (fp) replik:
          </note>
          <u who="nyamko_sabuni_fae1bc" xml:id="i-7631b9c8539755c8-1" n="b16125d5">
            <seg n="361a56e7">
              Herr talman! Jag anser att de miljö-, hälso- och säkerhetsregler
              som vi har i Sverige, och som alla producenter har att följa,
              är ganska bra regler för att skapa en rättvis marknad. Jag menar
              att den el som kunden väljer, som är till fördel för kunden, på
              det sättet är alldeles utmärkt.
            </seg>
            <seg n="350e1f5c">
              Du verkar inte tycka det, och därför inför du elcertifikat. Är
              du beredd att gå längre för att eventuellt slå ut även producenter
              som uppfyller dessa säkerhets-, hälso- och miljökrav som vi har
              redan i dag?
            </seg>
          </u>
          <note type="speaker" n="06f04707">
            Anf. 162 LARS JOHANSSON (s) replik:
          </note>
          <u who="lars_johansson_74863e" xml:id="i-549c363fdb3a92af-3" n="4c5d9fac">
            <seg n="67540943">
              Herr talman! Det är en marknad som ska handha elcertifikaten,
              och därmed kommer den frågan att lösas. För att få fram alternativa
              elkällor anser vi, till skillnad från Folkpartiet, att det är
              viktigt att påverka producenterna att ta fram alternativa energikällor.
              Vi tycker att det är viktigt att använda dem som finns i landet
              och möjligheten, om vi tittar på den tekniska utvecklingen, att
              använda vattenkraft, vågkraft, som kan vara en ny energikälla,
              och inte minst vindkraft.
            </seg>
            <seg n="53362f54">
              Vi kan nu notera att man strax utanför Malmö nu har fått godkänt
              att starta nya vindkraftverk som kan ta fram el motsvarande en
              fjärdedel av den elproduktion som behövs för att man ska klara
              elen i Malmö stad.
            </seg>
            <seg n="b28b5200">
              Här går man steg för steg i rätt riktning. Den utvecklingen vill
              vi skynda på. Det är därför vi vill införa elcertifikaten.
            </seg>
          </u>
          <note type="speaker" n="15880cbe">
            Anf. 163 NYAMKO SABUNI (fp) replik:
          </note>
          <u who="nyamko_sabuni_fae1bc" xml:id="i-7631b9c8539755c8-2" n="b16125d5">
            <seg n="752cbb9b">
              Herr talman! Jag tror inte att folkpartister har någonting emot
              att man vill påverka för att främja förnybar el. Men du påverkar
              inte, utan du använder din makt till att tvinga producenterna
              att producera den el som du vill favorisera framför andra energikällor.
              Där är skillnaden mellan Socialdemokraternas och Folkpartiets
              energipolitik.
            </seg>
          </u>
          <note type="speaker" n="0bf1d05e">
            Anf. 164 LARS JOHANSSON (s) replik:
          </note>
          <u who="lars_johansson_74863e" xml:id="i-549c363fdb3a92af-4" n="4c5d9fac">
            <seg n="5965c98a">
              Herr talman! Det är en skillnad i den meningen att vi tycker
              att det är viktigt att Sveriges riksdag tar ett ansvar i den här
              frågan. I den församling som jag har varit med i tidigare, kommunfullmäktige
              i Göteborg, har vi tvingat fram att alla ska använda sig av fjärrvärme
              om fjärrvärmen är möjlig och på det viset stoppa alla de små oljepannor
              som har funnits i den staden tidigare och få en bättre miljö totalt
              sett för befolkningen. Det har skett på samma sätt i många andra
              städer i Sverige.
            </seg>
            <seg n="61a63670">
              Det här handlar om precis samma sak. Man ska påverka kunder,
              och man ska lagstifta för att tvinga producenterna att ställa
              om till en ny ordning, som innebär att vi kan använda oss av förnyelsebar
              elenergi.
            </seg>
            <seg n="89c58410">
              Det är det politiken handlar om. Tyvärr ställer inte Folkpartiet
              upp på den politiken, utan tror mer på en låtgåpolitik. Det kommer
              inte att fungera i Sverige, och det kommer inte heller att fungera
              i något annat land. Se er om i världen hur det ser ut! I alla
              länder som vill påverka energipolitiken stiftar de demokratiska
              församlingarna lagar och upprättar regler för att få en sådan
              ordning till stånd.
            </seg>
          </u>
          <note type="speaker" n="6063f372">
            Anf. 165 ANNE-MARIE PÅLSSON (m) replik:
          </note>
          <u who="anne-marie_palsson_115419" xml:id="i-5220923ef6881f9e-7" n="6de210e4">
            <seg n="5122ca5e">
              Herr talman! Lars Johansson har talat sig varm för att vi ska
              få fram mer förnyelsebara energikällor. Men det intressanta är
              att torv knappast tillhör den kategorin. Inte ens regeringens
              utredare anser detta utan motiverar torv som certifikatberättigad
              källa därför att det är bättre att man använder torv än att man
              använder fossilt kol.
            </seg>
            <seg n="e5a05c8c">
              Det är uppenbarligen några andra målsättningar som ligger bakom
              att man nu har skapat ett särskilt lagrum för torv i den här certifikatslagstiftningen.
              Dessutom tycker jag att det är intressant att notera att man med
              den här typen av certifikat planterar in politiskt godtycke. Gjuteriindustrin
              är behandlad på ett sätt när det gäller kvotplikten medan smidesindustrin
              har fått en annan behandling, trots att de i princip producerar
              samma slags varor.
            </seg>
            <seg n="fd173027">
              Den här typen av politiskt godtycke är inte bra. Det skapar egentligen
              ett ganska stort utrymme för påtryckningar, för lobbyverksamhet
              av olika slag, vilket vi inte tycker om. I andra länder kan det
              till och med få mera obehagliga uttryck såsom korruption och liknande.
            </seg>
            <seg n="1634fcef">
              Till sist, Lars Johansson! Man kan styra på annat sätt än via
              certifikat och tvång och lagreglering. Priser funkar faktiskt
              också ganska bra.
            </seg>
          </u>
          <note type="speaker" n="7cb03f35">
            Anf. 166 LARS JOHANSSON (s) replik:
          </note>
          <u who="lars_johansson_74863e" xml:id="i-549c363fdb3a92af-5" n="4c5d9fac">
            <seg n="f191a41e">
              Herr talman! Jag kan börja med det senare. Visst kan priser fungera,
              och det är också det som elcertifikaten bygger på. Man sätter
              ett pris, och utifrån det priset handlar man på marknaden. Därmed
              kommer marknaden att avgöra vilka förnyelsebara energikällor som
              är de mest lämpliga i konkurrens med varandra. I den meningen
              är det här en ganska vanlig svensk företeelse. Det är en blandekonomi
              som även ska fungera inom elcertifikatssystemet.
            </seg>
            <seg n="9fbc4492">
              Det är riktigt att smidesföretagen inte fanns med. Vi blev också
              uppvaktade av representanter för nio stycken smidesföretag. Vi
              har därför sagt i vårt betänkande att frågan ånyo ska utvärderas
              av Energimyndigheten. Vi får se vad man kommer fram till. Men
              jag vill vända mig mot talet om att det handlar om ett godtycke.
              Det är inget godtycke. Det hade varit ett godtycke om vi bara
              hade sagt ja till de nio smidesföretagen. Det hade varit ett godtycke
              om vi hade sagt: Ni ska omfattas. Ni ska inte ha någon kvotplikt.
            </seg>
            <seg n="d1ad8514">
              Vi vill faktiskt ha en ordentlig utvärdering av den frågan, precis
              på samma sätt som när vi behandlade frågan för ett år sedan i
              utskottet. Då gick vi igenom det förslag som regeringen hade lagt
              fram och gjorde vissa smärre justeringar avseende kvotplikten,
              avseende olika branscher.
            </seg>
            <seg n="88a37c6f">
              Det handlar framför allt om att hantera branscherna på ett så
              likvärdigt sätt som möjligt. Det är den viktiga frågan. Jag vill
              hålla fast vid den linjen. Det är viktigt att vi gör så också
              nu när det gäller den prövning som Energimyndigheten gör. Sedan
              får vi återkomma till saken. Vi är inte låsta i den meningen,
              men vi vill ha ett så rättvist system som möjligt. Framför allt
              vill vi inte ha ett godtyckligt system.
            </seg>
          </u>
          <note type="speaker" n="d34b224b">
            Anf. 167 ANNE-MARIE PÅLSSON (m) replik:
          </note>
          <u who="anne-marie_palsson_115419" xml:id="i-5220923ef6881f9e-8" n="6de210e4">
            <seg n="b9412b9b">
              Herr talman! Om det inte är godtycke vad är det då? Är det försumlighet?
              Är det enögdhet? Är det påtryckningar? Jag tycker att det här
              verkar vara godtycke i allra högsta grad. Det är just därför som
              jag tycker att det här med certifikaten är så negativt.
            </seg>
            <seg n="67f1cb0c">
              Jag kan känna en viss sympati för certifikat som ett sätt att
              styra en bransch, men när det sker på det här sättet tycker jag
              inte om det, därför att det gör marknaden beroende av politiska
              ställningstaganden, och det är inte bra.
            </seg>
            <seg n="6bc8fff5">
              Sen säger man att man ska behandla branscher på ett likvärdigt
              sätt. Herr talman! Jag tycker att det är en utmärkt policy, men
              det vi har hört och sett i dag är väl bara ett ytterligare exempel
              på att man med certifikat gör precis tvärtom.
            </seg>
          </u>
          <note type="speaker" n="1e5adabd">
            Anf. 168 LARS JOHANSSON (s) replik:
          </note>
          <u who="lars_johansson_74863e" xml:id="i-549c363fdb3a92af-6" n="4c5d9fac">
            <seg n="69f2a7e6">
              Herr talman! Vi kan titta på elskatter till exempel. Den elintensiva
              industrin har lägre skatter av konkurrensskäl, just av de skäl
              som du själv anför, Anne-Marie. Det handlar om att det är konkurrens
              från företag i andra länder och att det då är viktigt att vi i
              det här avlånga landet med höga transportkostnader tittar över
              vilka kostnader de svenska företagen har, och då får vi titta
              på elpriset. Det är bland annat det som har skett, och det är
              det som också sker, när det gäller om man ska ha kvot eller inte.
            </seg>
            <seg n="bae90f05">
              Vi vill nog hålla fast vid det här. Jag hävdar fortfarande att
              jag inte tycker att det är godtycke. Jag tycker att vi försöker
              få fram så tydliga underlag som möjligt som gör att de som kan
              betala kvotavgiften ska göra det. De som inte bör göra det av
              konkurrensskäl ska slippa.
            </seg>
          </u>
          <note type="speaker" n="8f9978bc">
            Anf. 169 LENNART BEIJER (v):
          </note>
          <u who="lennart_beijer_79902a" xml:id="i-92749217c9e314fc-0" n="c9bf207a">
            <seg n="69b830a4">
              Herr talman! Vi har nu haft elcertifikatssystemet under en kort
              tid. Det vore naturligtvis fel att säga att allting är löst och
              att allting är perfekt, men man måste säga att vi, trots allt,
              redan kan se positiva konsekvenser när det gäller utveckling.
            </seg>
            <seg n="ef3c107d">
              Bidragssystemet, som vi försökte med tidigare för att få till
              stånd en ökad produktion av miljövänlig el, har bytts ut mot ett
              marknadsdrivande system. Vind- och biobranscherna har snabbt anammat
              att vi nu har certifikatssystem. Och industrin som producerar
              pappersmassa har redan tagit beslut det gäller miljardinvesteringar
              om att trimma sina anläggningar så att man kan producera el till
              sig själv men också ut på nätet. Detta är utmärkt.
            </seg>
            <seg n="045c76b7">
              Vi märker också ett ökat intresse för våra certifikatssystem
              från våra nordiska grannar. Det är bra därför att certifikatssystemet
              mår bra av att bli större, få en större marknad över huvud taget.
            </seg>
            <seg n="7325dc7d">
              Jag vill kommentera ett par av reservationerna. Det finns i reservation
              nr 1 en mycket intressant kombination av moderater, folkpartister
              och miljöpartister. Utöver att det är en intressant kombination
              undrar man lite grann hur de resonerar. Jag har nu lyssnat på
              en del av talarna, och då förstår jag att torv nog är bland det
              värsta de vet, men torv är ändå ett inhemskt bränsle. Enligt de
              uppgifter vi har är det inte värre än kol, och det behövs i kraftvärmeproduktionen
              för att det ska bli ett bra utslag, alltså ett bra resultat av
              produktionen. Man kan undra varför just ett visst uttag av torv,
              ett inhemskt bränsle, skulle vara så dåligt. Är det inte tvärtom
              rätt bra att vi kan utnyttja våra egna tillgångar, framför allt
              när vi vet att det i det här landet är så pass hårda miljökrav
              i fråga om hur och när man får bryta torv?
            </seg>
            <seg n="912252ce">
              I reservationen 5 noterar jag faktiskt med viss glädje att Miljöpartiet
              inte längre anser att det är möjligt att öka med 25 terawattimmar
              som man har sagt tidigare. Nu säger man visserligen att det går
              att ha en väsentlig ökning av det förnyelsebara, men man har åtminstone
              strukit siffran 25, och det är ett steg i rätt riktning. Vi vet
              ju alla att bakom siffran 25 ligger att man tänker sig att vi
              i Sverige ska bygga ut ett antal älvar ytterligare, och det vill
              såvitt jag förstår inte någon av oss i kammaren. Därför är det
              bra att Miljöpartiet har kommit till sans på den punkten. Jag
              hoppas att man också i övrigt inser att den inriktning som vi
              just nu har vad det gäller energiomställningen ändå är ganska
              tuff. Det handlar om nya tio terawattimmar, eller kanske ännu
              mer, ifall vi märker att certifikatssystemet drar i väg åt det
              hållet.
            </seg>
            <seg n="6b7386f7">
              Med det, herr talman, vill jag yrka bifall till förslaget i betänkandet.
            </seg>
          </u>
          <note type="speaker" n="ed279abb">
            Anf. 170 INGEGERD SAARINEN (mp) replik:
          </note>
          <u who="ingegerd_saarinen_30dc41" xml:id="i-5c0835613f5dedb4-3" n="e01a18b2">
            <seg n="473f18c7">
              Herr talman! Enligt Lennart Beijers källor är torv mindre emitterande
              än kol. Det var intressant. Min källa har jag i Torvutredningen.
              Varifrån kommer Lennart Beijers källor?
            </seg>
            <seg n="68af683e">
              Sedan skulle jag också vilja fråga Lennart Beijer vilka kraftvärmeverk
              som kommer att övergå från torv till kol om de inte får certifikat
              för torv.
            </seg>
          </u>
          <note type="speaker" n="d0901c0a">
            Anf. 171 LENNART BEIJER (v) replik:
          </note>
          <u who="lennart_beijer_79902a" xml:id="i-92749217c9e314fc-1" n="c9bf207a">
            <seg n="34923d1b">
              Herr talman! Torv över huvud taget är ju ett inhemskt bränsle.
              Det är vi överens om. Vi kan också vara överens om att det är
              förnyelsebart även om man kanske inte kan jämföra med annat biobränsle,
              men det kan också växa ganska länge.
            </seg>
            <seg n="b5fab775">
              Det är en mycket svår terräng när det gäller att jämföra torv
              med skog som kanske står för länge och som till sist börjar vara
              negativ ur CO2-synpunkt och så vidare. Men vi har torv i Sverige.
              Vi utnyttjar en viss liten del. Vi ser till att inte utnyttja
              all den tillväxt som sker varje år.
            </seg>
            <seg n="4368303d">
              Det borde kunna motivera att vi åtminstone i vårt eget nationella
              certifikatssystem låter torven ha en möjlighet att konkurrera.
            </seg>
          </u>
          <note type="speaker" n="0b85a9e1">
            Anf. 172 INGEGERD SAARINEN (mp) replik:
          </note>
          <u who="ingegerd_saarinen_30dc41" xml:id="i-5c0835613f5dedb4-4" n="e01a18b2">
            <seg n="ca76144d">
              Herr talman! Jag fick inte svar på någon av mina frågor. Jag
              håller med om att torv kan växa ganska länge. Torv kan växa väldigt
              länge. Det är det som är problemet. Det är inte ett cirkulärt
              förhållande där det bryts ned och emitterar sin koldioxid för
              att sedan växa upp igen och ta upp koldioxiden. Torv växer och
              växer, dock mycket långsamt.
            </seg>
            <seg n="a78a7f39">
              Torv emitterar, med de siffror som jag visade tidigare, mer koldioxid
              än olja, stenkol och till och med brunkol. Hur kan man då kalla
              det förnybart?
            </seg>
            <seg n="fc1869ea">
              Jag undrar också om Lennart Beijer tycker att det är oproblematiskt
              om torvbranschen så småningom med certifikaten ökar sina utsläpp
              från 2 till 4 % av Sveriges koldioxidutsläpp? Är det verkligen
              lämpligt?
            </seg>
          </u>
          <note type="speaker" n="717c7814">
            Anf. 173 LENNART BEIJER (v) replik:
          </note>
          <u who="lennart_beijer_79902a" xml:id="i-92749217c9e314fc-2" n="c9bf207a">
            <seg n="8a898fd0">
              Herr talman! Jag försöker ändå problematisera frågan lite grann.
              Det är inte så enkelt som att säga att torven växer i tusentals
              år, aldrig slutar att växa och så vidare. Det är också problem
              med att torvmossar släpper ut metan. Det har vi heller inte undersökt
              särskilt mycket.
            </seg>
            <seg n="90b92a4d">
              Ingegerd, om du nu tycker att torven är så dålig och vi ändå
              har fått rätt uppgifter att torven behövs i stället för att ha
              kol, innebär det att du tycker att vi ska börja importera brunkol
              för att klara av det här?
            </seg>
            <seg n="b8dc558d">
              Vad gäller Ingegerds påståenden att vi skulle öka andelen av
              CO2-utsläppen från 2 till 4 % har jag inga direkta kommentarer.
              Det får man väl fråga expertisen om. Men just nu räknar vi på
              att torven ingår i utsläppshandelssystemet med cirka en miljon
              ton.
            </seg>
          </u>
          <note type="speaker" n="8eecf22a">
            Anf. 174 HÅKAN LARSSON (c):
          </note>
          <u who="hakan_larsson_c0f261" xml:id="i-567516afd81c876a-0" n="f0a5a8c4">
            <seg n="712078e2">
              Herr talman! Jag vill börja med att yrka bifall till förslaget
              i betänkande NU8.
            </seg>
            <seg n="fe8e746e">
              Som det sades förut av Lennart Beijer finns det positiva tecken
              på att certifikatssystemet fungerar. Då måste vi ge det möjlighet
              att utvecklas och följa utvecklingen, vilket också kommer att
              ske.
            </seg>
            <seg n="aae0c2a9">
              Näringsutskottet tog för ett år sedan ställning för att torv
              ska bli berättigat till elcertifikat. Efter att EU:s konkurrenssekretariat
              godkände detta i november förra året är det dagens riksdagsbeslut
              som återstår för att det här certifikatssystemet ska kunna införas
              från den 1 april.
            </seg>
            <seg n="30c164c6">
              Jag tycker att det är ett bra förslag. Även om torven i det här
              sammanhanget inte betecknas som förnybar energikälla är det ett
              faktum att torv ständigt nybildas om än långsamt. Torvutredningen
              betecknade också materialet som ett långsamt förnybart biomassabränsle.
            </seg>
            <seg n="ea1aa71e">
              I Sverige finns stora torvtillgångar. Det handlar om en inhemsk
              energikälla som jag tycker att vi bör ta till vara på ett ansvarsfullt
              sätt. Det är en tillgång som kan räcka länge. Vi kan också se
              att andra länder i Europa som Finland och Irland använder sig
              väldigt mycket mer av torv än vad vi gör i Sverige i dag.
            </seg>
            <seg n="bc68c074">
              Klimateffekterna är naturligtvis besvärliga och bör diskuteras.
              Men Torvutredningen pekade på att torvens klimateffekter kan växla
              mellan att vara jämförbara med kolets till att vara likvärdiga
              med träbränslets. Jag ska läsa ur Torvutredningen:
            </seg>
            <seg n="8204b09f">
              Att utnyttja torv från redan dränerad torvmark eller från myrar
              med särskilt hög metanavgång är från klimatsynpunkt de bästa alternativen
              och kan innebära ett totalt bidrag till växthuseffekten som liknar
              det som gäller för skogsbränsle även sett i ett relativt kort
              perspektiv.
            </seg>
            <seg n="e10e66ad">
              Det är alltså viktigt vilka torvtillgångar man utnyttjar och
              hur man går till väga. Det går att påverka även detta.
            </seg>
            <seg n="67e6f84d">
              I sammanhanget bör man också påpeka att torvbranschen har stor
              betydelse för den regionala utvecklingen. En viktig anläggning
              finns i Sveg, Härjedalens miljöbränsle med ett 70-tal anställda.
              Det är väldigt mycket för den orten och väldigt betydelsefullt.
              Just nu är företagets framtid osäker eftersom Vattenfall som numera
              äger företaget inte är intresserade av att fortsätta verksamheten.
              Förhoppningsvis finns det andra aktörer i branschen som är beredda
              att ta över. I den här anläggningen kan man producera briketter
              som är en blandning av torv, sågspån och flis och väldigt användbara
              i dagens system.
            </seg>
            <seg n="2298bd52">
              Jag tror att torven har förutsättningar att spela en viktig roll
              i det långsiktigt hållbara energisystem som vi måste bygga framöver.
              En stor del av Sveriges yta är täckt med torv. Endast en promille
              av den torvmarken används för att producera i dag.
            </seg>
            <seg n="5c135124">
              Torv fungerar väl som bränsle om den blandas med trä i kraftvärmeverk.
              Det har man visat på många håll, senast vid Mälarenergi i Västerås.
              Genom sameldning av dessa inhemska bränslen kan man undvika import
              och stärka handelsbalansen på så sätt också.
            </seg>
            <seg n="6986ae43">
              Just kombinationen torv och trä har visat sig fungera väl, inte
              minst när det handlar om att minska problemen med den aska som
              uppstår vid förbränningen. Användningen av torv i kraftvärmeverk
              främjar alltså användningen av träbränsle, vilket är positivt
              för miljön.
            </seg>
            <seg n="1d0a63f7">
              Flera stora kraftvärmeverk använder torv som bränsle, och fler
              överväger att göra det. Jag tycker att det finns goda skäl att
              se torven som en viktig del i den långsiktiga energipolitik som
              vi håller på att bygga upp.
            </seg>
          </u>
          <note type="speaker" n="56658660">
            Anf. 175 INGEGERD SAARINEN (mp) replik:
          </note>
          <u who="ingegerd_saarinen_30dc41" xml:id="i-5c0835613f5dedb4-5" n="e01a18b2">
            <seg n="fcca2a98">
              Herr talman! Håkan Larsson säger att torv är förnybart trots
              allt. Trots att den emitterar mer koldioxid än olja, stenkol och
              till och med brunkol. Det är intressant att man då vill klassa
              den som förnybar.
            </seg>
            <seg n="ccd0f5c1">
              Som jag nämnde tidigare står torv nu för 2 % av våra koldioxidutsläpp
              i Sverige. Om torven blir certifikatberättigad kommer branschen
              att fördubbla sin marknad. Det är vad de räknar med. Då skulle
              den alltså stå för 4 % av våra koldioxidutsläpp. Tycker Håkan
              Larsson att det är rimligt med hänsyn till industri, sysselsättning
              och så vidare?
            </seg>
          </u>
          <note type="speaker" n="4ac12e73">
            Anf. 176 HÅKAN LARSSON (c) replik:
          </note>
          <u who="hakan_larsson_c0f261" xml:id="i-567516afd81c876a-1" n="f0a5a8c4">
            <seg n="091bf154">
              Herr talman! Torvutredningen betecknade torven som ett långsamt
              förnybart biomassabränsle. Det är ingen tvekan om att torven förnyas,
              men det tar väldigt lång tid. Jag läste också ur utredningen vad
              gäller att torv kan ge olika påverkan på växthuseffekten. Det
              måste man naturligtvis väga in när man väljer vilka torvmarker
              man kommer att bryta framöver. Det är viktigt att man håller nere
              effekten. Jag är övertygad om att torvbranschen också är intresserad
              av att göra det.
            </seg>
            <seg n="2216eaa2">
              Jag ser torven som en viktig del av många andra delar i en långsiktigt
              hållbar energipolitik för framtiden. Det är också viktigt för
              sysselsättning och regional balans att vi kan använda de stora
              resurser vi har i det här landet för att producera energi.
            </seg>
          </u>
          <note type="speaker" n="6fac6735">
            Anf. 177 INGEGERD SAARINEN (mp) replik:
          </note>
          <u who="ingegerd_saarinen_30dc41" xml:id="i-5c0835613f5dedb4-6" n="e01a18b2">
            <seg n="738c7103">
              Herr talman! Jag skulle också gärna vilja veta om Håkan Larsson
              känner till vilka kraftvärmeverk som kommer att övergå från torv
              till kol om torv inte får certifikat. Min lilla enkät tyder på
              att de inte kommer att göra det utan övergå till biobränsle.
            </seg>
          </u>
          <note type="speaker" n="660c35c5">
            Anf. 178 HÅKAN LARSSON (c) replik:
          </note>
          <u who="hakan_larsson_c0f261" xml:id="i-e81964d2fe9e85b1-0" n="f0a5a8c4" next="i-201e90177e20edc0-0">
            <seg n="86181d49">
              Herr talman! Jag har inte gjort den enkät som Ingegerd Saarinen
              har gjort, men jag vet att det är flera kraftvärmeverk som planerar
              att använda sig av torv framöver om det blir elcertifikatberättigat.
              Jag tycker att det är positivt att vi använder inhemsk energi,
              gärna i kombination med träbränsle. Då får vi det bästa material
              som kan användas i kraftvärmeverken. Inte minst kombinationen
              som gör att man kan minska problemen vad gäller askan och så vidare
              är viktig ur miljösynpunkt. Det hoppas jag att även Ingegerd Saarinen
              tycker skulle vara bra.
            </seg>
          </u>
          <note n="32825c82">
            Föredrogs
          </note>
          <note n="1b7e0e42">
            Överläggningen var härmed avslutad.
          </note>
          <note n="0c556d13">
            19 § Beslut om ärenden som slutdebatterats vid dagens sammanträde
          </note>
          <note n="290a7781">
            Punkt 1
          </note>
          <note n="dac1b11f">
            Punkt 2
          </note>
          <note n="f5da25fb">
            Punkt 5
          </note>
          <note n="f428c4ab">
            Punkt 6
          </note>
          <note n="0eee2ef9">
            Övriga punkter
          </note>
          <note n="290a7781">
            Punkt 1
          </note>
          <note n="dac1b11f">
            Punkt 2
          </note>
          <note n="ccba020e">
            Punkt 3
          </note>
          <note n="290a7781">
            Punkt 1
          </note>
          <note n="ccba020e">
            Punkt 3
          </note>
          <note n="f5da25fb">
            Punkt 5
          </note>
          <note n="f428c4ab">
            Punkt 6
          </note>
          <note n="e0dde500">
            Punkt 7
          </note>
          <note n="0eee2ef9">
            Övriga punkter
          </note>
          <note n="290a7781">
            Punkt 1
          </note>
          <note n="ccba020e">
            Punkt 3
          </note>
          <note n="5d362e94">
            Punkt 9
          </note>
          <note n="3aa2d460">
            Punkt 15
          </note>
          <note n="0c5d8498">
            Punkt 19
          </note>
          <note n="bf8224e5">
            Punkt 20
          </note>
          <note n="69d5af35">
            Punkt 21
          </note>
          <note n="0eee2ef9">
            Övriga punkter
          </note>
          <note n="290a7781">
            Punkt 1
          </note>
          <note n="dac1b11f">
            Punkt 2
          </note>
          <note n="d6746229">
            Punkterna 3 och 4
          </note>
          <note n="0c27aa26">
            20 § Bordläggning
          </note>
          <note n="4c0f1b88">
            Anmäldes och bordlades
          </note>
          <note n="698fecfa">
            21 § Anmälan om frågor för skriftliga svar
          </note>
          <note n="807e2b50">
            Anmäldes att följande frågor för skriftliga svar framställts
          </note>
          <note n="27d30403">
            den 18 februari
          </note>
          <note n="d3d55290">
            Cristina Husmark Pehrsson
          </note>
          <note n="d6c699d7">
            Peter Danielsson
          </note>
          <note n="b4cd766e">
            Cecilia Wigström
          </note>
          <note n="eee77e73">
            Frågorna redovisas i bilaga som fogats till riksdagens snabbprotokoll
            tisdagen den 2 mars.
          </note>
          <note n="780ef28c">
            22 § Anmälan om skriftliga svar på frågor
          </note>
          <note n="91dec40e">
            Anmäldes att skriftliga svar på följande frågor inkommit
          </note>
          <note n="27d30403">
            den 18 februari
          </note>
          <note n="20cccf18">
            Hillevi Engström
          </note>
          <note n="553a2edb">
            Tasso Stafilidis
          </note>
          <note n="3d9b974e">
            Michael Hagberg
          </note>
          <note n="9bea4bed">
            Martin Andreasson
          </note>
          <note n="8e2c2ca4">
            Carina Hägg
          </note>
          <note n="be49c172">
            Anna Grönlund
          </note>
          <note n="d3cfc6cc">
            Lena Adelsohn Liljeroth
          </note>
          <note n="a3f336a9">
            Jeppe Johnsson
          </note>
          <note n="21da49ca">
            Lars-Ivar Ericson
          </note>
          <note n="21da49ca">
            Lars-Ivar Ericson
          </note>
          <note n="fdd361cb">
            Lars Wegendal
          </note>
          <note n="3328f53a">
            Mona Jönsson
          </note>
          <note n="a722383e">
            Karin Thorborg
          </note>
          <note n="11f5d53e">
            Sören Wibe
          </note>
          <note n="f1ed4344">
            Lars Tysklind
          </note>
          <note n="46d6ad30">
            Jan Ertsborn
          </note>
          <note n="81977cf0">
            Marie Wahlgren
          </note>
          <note n="4b035928">
            Yvonne Ångström
          </note>
          <note n="056c6656">
            Lennart Fremling
          </note>
          <note n="8b8d46cc">
            Maria Larsson
          </note>
          <u who="hakan_larsson_c0f261" xml:id="i-201e90177e20edc0-0" n="f0a5a8c4" prev="i-e81964d2fe9e85b1-0">
            <seg n="804b0692">
              Torsten Lindström
            </seg>
          </u>
          <note n="7023fe39">
            Birgitta Carlsson
          </note>
          <note n="50d24964">
            Eva Arvidsson
          </note>
          <note n="4b035928">
            Yvonne Ångström
          </note>
          <note n="36fe6c8c">
            Sverker Thorén
          </note>
          <note n="9857aa32">
            Hans Backman
          </note>
          <note n="9857aa32">
            Hans Backman
          </note>
          <note n="d1b0be92">
            Bengt-Anders Johansson
          </note>
          <note n="d32e74cb">
            Cecilia Wikström
          </note>
          <note n="9857aa32">
            Hans Backman
          </note>
          <note n="d1b0be92">
            Bengt-Anders Johansson
          </note>
          <note n="666ee188">
            Jörgen Johansson
          </note>
          <note n="274eb543">
            Erling Wälivaara
          </note>
          <note n="fdd361cb">
            Lars Wegendal
          </note>
          <note n="666ee188">
            Jörgen Johansson
          </note>
          <note n="d0c5ac63">
            Ann-Marie Fagerström
          </note>
          <note n="29706cf4">
            Svaren redovisas i bilaga som fogats till riksdagens snabbprotokoll
            tisdagen den 2 mars.
          </note>
          <note n="9b536d7d">
            23 § Kammaren åtskildes kl. 18.12.
          </note>
          <note n="f5d779f5">
            Förhandlingarna leddes
          </note>
          <note n="d8b9bb55">
            /Monica Gustafson
          </note>
        </div>
      </body>
    </text>
  </TEI>
</teiCorpus>
