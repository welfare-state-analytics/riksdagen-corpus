<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--21</head>
          <docDate when="2003-10-29">2003-10-29</docDate>
        </div>
      </front>
      <body>
        <div>
          <note n="0c021b4d">
            ﻿
          </note>
          <note n="e8f87092">
            Riksdagens protokoll
          </note>
          <note n="791b8458">
            2003/04:21
          </note>
          <note type="date" n="e736cd16">
            Onsdagen den 29 oktober
          </note>
          <note n="14a0a55d">
            Kl. 09:00 - 16:15
          </note>
          <note n="52d4d68b">
            1 § Justering av protokoll
          </note>
          <note n="f117fc44">
            Justerades protokollet för den 23 oktober.
          </note>
          <note n="5089b8ad">
            2 § Återkallelse av motion
          </note>
          <note n="b3655fd9">
            Förste vice talmannen meddelade att Lennart Axelsson (s) i skrivelse
            av den 27 oktober återkallat den av honom väckta motionen 2003/04:N258
            Regler för lokalt entreprenörskap.
          </note>
          <note n="21b6c0ec">
            Talmannen hade avskrivit denna motion.
          </note>
          <note n="0c1d995e">
            Skrivelsen lades till handlingarna.
          </note>
          <note n="389306b0">
            3 § Meddelande om höstens frågestunder
          </note>
          <note n="2b86ca3c">
            Ett meddelande om vilka statsråd som preliminärt skulle delta
            vid frågestunderna torsdagar kl. 14.00 under hösten 2003 hade
            delats ut till kammarens ledamöter.
          </note>
          <note n="9bdc5ce4">
            4 § Anmälan om inkomna faktapromemorior om förslag från Europeiska
            kommissionen
          </note>
          <note n="76b9e210">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="1478c0d3">
            KOM(2003)498
          </note>
          <note n="07aef665">
            KOM(2003)490
          </note>
          <note n="0ef168a4">
            5 § Hänvisning av ärende till utskott
          </note>
          <note n="01992055">
            Föredrogs och hänvisades
          </note>
          <note n="16ef299f">
            6 § Förnyad bordläggning
          </note>
          <note n="33fdc825">
            Föredrogs och bordlades åter
          </note>
          <note n="f17ffee6">
            7 § Beslut om ärenden som slutdebatterats den 22 oktober
          </note>
          <note n="b0e3982f">
            Punkt 11
          </note>
          <note n="41e74fa2">
            Punkt 13
          </note>
          <note n="8eac2883">
            Punkt 14
          </note>
          <note n="43c399d9">
            Punkt 19
          </note>
          <note n="b04531ba">
            Punkt 22
          </note>
          <note n="8bfdf5c1">
            Övriga punkter
          </note>
          <note n="39dfbd7d">
            8 § Ett samhälle med giftfria och resurssnåla kretslopp
          </note>
          <note type="speaker" n="bcf18550">
            Anf. 1 ALF ERIKSSON (s):
          </note>
          <u who="alf_eriksson_6c360f" xml:id="i-cc9ba3861bcb4a1f-0" n="a4c26aa8" next="i-4dec4601b3f92bc3-0">
            <seg n="983f2a7f">
              Herr talman! Nu ska vi debattera kretsloppsfrågor. Betänkandet
              från miljö- och jordbruksutskottet heter Ett samhälle med giftfria
              och resurssnåla kretslopp . Det behandlar regeringens proposition
              med samma namn. Till detta finns fem följdmotioner. 37 motionsyrkanden
              från den allmänna motionstiden 2002 och 2003 har också fått sin
              behandling i betänkandet.
            </seg>
            <seg n="6a7aa488">
              I propositionen föreslår regeringen mål, strategier och åtgärder
              för att fortsätta utvecklingen mot ett samhälle med giftfria och
              resurssnåla kretslopp. Utskottet ger i betänkandet sitt stöd för
              regeringens förslag att tydliggöra konsumentperspektivet i avfallshanteringen
              och ambitionen att minimera produktionen av avfall i samhället.
              Jag ska nämna några av de viktigaste frågorna.
            </seg>
            <seg n="edced24f">
              Det finns två nya delmål under miljökvalitetsmålet God bebyggd
              miljö, ett komplement till den miljömålsstruktur som riksdagen
              tidigare har godkänt. Det ena delmålet anger att senast år 2010
              ska minst 35 % av matavfallet från hushåll, restauranger, storkök
              och butiker återvinnas genom biologisk behandling. Det andra delmålet
              anger att senast vid samma tidpunkt, alltså 2010, ska matavfall
              och jämförligt avfall från livsmedelsindustrier med mera återvinnas
              genom biologisk behandling. Efter den behandlingen ska kvaliteten
              vara sådan att avfallet kan återföras till växthusodling.
            </seg>
            <seg n="4c573995">
              I betänkandet sägs vidare att regeringen eller den myndighet
              som regeringen bestämmer ska få meddela föreskrifter om skyldighet
              för producenter att se till att varor har en viss sammansättning,
              återanvändbarhet eller återvinningsbarhet om det behövs för att
              främja en minskad uppkomst av avfall eller en hälso- och miljömässigt
              godtagbar hantering av avfall. Det ska gälla alla varor, men i
              fråga om andra varor än förpackningar ska sådana föreskrifter
              endast få meddelas om det behövs utifrån Sveriges medlemskap i
              EU.
            </seg>
            <seg n="3ad07c78">
              I betänkandet sägs också att vissa lagar om retursystem med pant
              för dryckesförpackningar ska ersättas med en bestämmelse i miljöbalken.
              Den ska ge regeringen eller den myndighet som regeringen bestämmer
              rätt att meddela föreskrifter om skyldighet för producenter att
              se till att plast- och metallförpackningar för konsumtionsfärdig
              dryck omfattas av retursystem. Retursystemen utformas så att de
              genom utbetalning av pant eller premie ska uppmuntra till att
              förpackningarna lämnas tillbaka till systemen.
            </seg>
            <seg n="67de0416">
              Utskottet redogör också i betänkandet för de problem som finns
              inom retursystemet med bland annat hanteringen av illegalt importerade
              eller privatimporterade förpackningar som inte omfattas av retursystemet.
              Utskottet framhåller i det sammanhanget vikten av att regeringen
              skyndsamt vidtar de åtgärder som erfordras för att förtroendet
              för retursystemet inte ska skadas.
            </seg>
          </u>
          <note n="170a0a55">
            Härutöver behandlar utskottet regeringens förslag om regler i
            bilskrotningslagen.
          </note>
          <u who="alf_eriksson_6c360f" xml:id="i-4dec4601b3f92bc3-0" n="a4c26aa8" prev="i-cc9ba3861bcb4a1f-0">
            <seg n="71f5eff4">
              En viktig fråga i betänkandet är slutförvaringen av kvicksilveravfall.
              Utskottet konstaterar att två utredningar har kommit fram till
              att en slutförvaring av kvicksilver i berg är den metod som är
              bäst ur miljösynpunkt. Detta instämmer utskottet i. Kvicksilveravfall
              bör föras till permanent förvaring djupt nere i berg. Kraven på
              djupförvaring bör gälla från och med den 1 januari 2015.
            </seg>
            <seg n="9341fdab">
              Herr talman! Som vi snart ska få höra finns det reservationer
              till utskottsmajoritetens förslag, 27 stycken, och två särskilda
              yttranden.
            </seg>
            <seg n="ff336506">
              Detta var en kortfattad beskrivning av ärendet. Nu får vi höra
              partiernas ståndpunkter och argument.
            </seg>
          </u>
          <note type="speaker" n="2fc0b048">
            Anf. 2 LARS LINDBLAD (m):
          </note>
          <u who="lars_lindblad_0c9b78" xml:id="i-47293cf4e948279d-0" n="c38c56ec">
            <seg n="07f39478">
              Herr talman! Sverige avskaffade sin statskyrka den 1 januari
              2000. Men vi har en ny statsreligion i Sverige. Det är inte kristendomen,
              islam eller någon annan av våra stora religioner. Det är kretsloppsreligionen
              eller ska man kalla det för en ny överideologi?
            </seg>
            <seg n="deeba1b3">
              Över hela Sverige läggs ett raster. Allting som produceras ska
              följa kretsloppet, från råvara, genom produktion, konsumtion och
              till sist som avfall. Då ska produkten återvinnas till varje pris
              och in i hjulet igen. Inget får spillas på vägen.
            </seg>
            <seg n="861e4f65">
              Inga andra hänsyn får tas, inte när det gäller miljönyttan, ekonomin,
              hälsoaspekter eller praktiska hanteringsproblem. Allt ska återvinnas,
              till varje pris.
            </seg>
            <seg n="2c99699a">
              Den proposition som nu ligger på riksdagens bord är inget undantag.
              Steg för steg införs denna politikens sharia -lag. Matavfallet
              ska till varje pris krängas ut på åkrarna. Inga sopor får bli
              energi. De ska ju återvinnas. Regeringen vill till och med gå
              så långt att de vill få riksdagens godkännande att genom föreskrifter
              få lägga sig i vad en förpackning ska innehålla, hur den ska återvinnas
              och återanvändas. Regeringen vill detaljstyra det innersta i ett
              företags hjärta, hur det ska utforma sin produkt allt för att
              det heliga kretsloppet ska slutas.
            </seg>
            <seg n="4062b4e7">
              Är då moderater alltid emot kretslopp? Nej, så är det naturligtvis
              inte. Vi anser att kretsloppet är en bra syn i de fall det uppfyller
              fyra kriterier:
            </seg>
            <seg n="b08616de">
              Om inte dessa kriterier är uppfyllda är kretsloppet till mer
              skada än nytta. Det är då våra medborgare börjar slarva i systemet,
              när de inte ser nyttan med att lägga ned timmar i veckan på att
              sortera sopor. Visst kan en del av detta bero på att man inte
              har tillgodogjort sig information. Men en hel del är ytterst försvarbart.
              Man tycker inte att nyttan överstiger insatsen.
            </seg>
            <seg n="d4038a91">
              Hur reagerar då systemet mot dessa sopbovar? Jo, man anställer
              sopspioner. Före detta poliser, anställda som detektiver av Kretslopps-Sverige,
              smyger kring i buskarna för att ta fast slarviga medborgare. Man
              är inte rädd för att ta till repressiva åtgärder. Polisanmälningar,
              strafförelägganden och faktiskt också domslut finns i denna spionhistoria.
              Kretslopps-Sveriges sharia- lag kräver sina sharia- poliser.
            </seg>
            <seg n="ee26030c">
              Herr talman! Visst är detta något tillspetsat, men för många
              upplevs det som ett stort problem. Låt mig ge några exempel.
            </seg>
            <seg n="16ae70e9">
              Regeringen föreslår i propositionen ett mål om hur stor del av
              matavfallet som ska återvinnas genom biologisk behandling. Vi
              instämmer i det självklara att livsmedel som inte har konsumerats
              innehåller näringsämnen som har tagits upp via foder och gödsel.
              Men vi är skeptiska till målet, att det skulle vara tillräckligt
              effektivt och hygieniskt för att röta och sedan köra ut på åkerjorden.
            </seg>
            <seg n="02ea4c7e">
              Riskerna är fortfarande väldigt stora. I bästa fall oskadliggörs
              sjukdomsalstrande organismer under processen, men risken för att
              växtskyddsmedel inte bryts ned vid rötningen är fortfarande stor.
              Vi anser inte heller att kostnaderna utretts tillräckligt.
            </seg>
            <seg n="11c32469">
              Naturvårdsverket har anfört att man förordar rötning som metod,
              men man har också tydligt påpekat att biologisk behandling av
              matavfall inte är bättre för miljön än förbränning. Dessutom bör
              påpekas att det inte direkt finns någon efterfrågan på rötat matavfall
              som gödningsmedel. Bönderna föredrar de nuvarande metoderna. De
              ser inte några ekonomiska vinster med detta, och framför allt
              finns en rädsla för de risker som är uppenbara.
            </seg>
            <seg n="a22f6be8">
              Varken miljönyttan, ekonomin eller efterfrågan på marknaden finns
              alltså i detta, samtidigt som hälsoriskerna är uppenbara. Men
              in i kretsloppet ska våra sopor till varje pris. Det är ingen
              klok politik.
            </seg>
            <seg n="cb05d337">
              Herr talman! Här i kammaren har vårt utskott haft ett antal debatter
              om avfallsförbränning. Jag har aldrig förstått hur ett antal partier
              kunnat vara så stora motståndare mot förbränningen i sig. Vi har
              ett problem som behöver åtgärdas: Vi producerar mycket avfall.
              Det är ett faktum. Vi har bestämt oss för att sluta deponera sopor.
              Deponiförbud och deponiskatt har införts. Många kommuner har sett
              detta och försökt hitta en optimal lösning på problemet. En stor
              andel av dessa har gått samman och byggt avfallsförbränningsanläggningar.
              Ett parallellt problem i vårt land är nämligen en alltmer ökande
              efterfrågan på energi. Vi har alltså genom avfallsförbränningen
              lyckats möta två av samhällets problem: den växande avfallshögen
              och vår efterfrågan på energi.
            </seg>
            <seg n="6715868e">
              De nya verken har mycket hårda krav på rening av avgaser och
              annat, vilket jag tycker är helt rätt. Dessutom är verkligheten
              sådan att det inte finns någon motsats mellan återvinning och
              förbränning. I själva verket går dessa hand i hand när fraktionerna
              sorteras ut. Det som kan återvinnas går i en linje, och det som
              ska brännas går i en annan linje.
            </seg>
            <seg n="9972c5f2">
              Miljö och ekonomi hanteras bättre på lokalplanet än genom lagstiftning
              i riksdagen. Vi vänder oss starkt mot att regeringen återigen
              vill utreda en förbränningsskatt.
            </seg>
            <seg n="8237f91c">
              Herr talman! I kretsloppspropositionen föreslås att statliga
              myndigheter ska ges rätten att bestämma hur enskilda varor sätts
              samman. Näringslivet har varnat, mycket tydligt, för konsekvenserna
              av förslaget. En rad tunga remissinstanser har sagt ifrån, däribland
              Miljööverdomstolen. Ändå ligger förslaget på riksdagens bord.
            </seg>
            <seg n="0ebc9073">
              Produktutvecklingen är själva hjärtat i ett tillverkningsföretag.
              Där ligger affärsidén, konkurrensen med andra företag och andra
              viktiga delar för ett företag. Nu vill regeringen och riksdagens
              majoritet möjliggöra att myndigheter, utan riksdagsbeslut, ska
              kunna gå in i produktutvecklingen och lägga sig i. Sådana föreskrifter
              kan hindra en positiv miljöutveckling om man sätter politiska
              gränser för vad en produkt ska innehålla. Vi vill inte att riksdagen
              ska möjliggöra detta och har därför reserverat oss mot det.
            </seg>
            <seg n="02c463ac">
              Herr talman! Vi har en bred enighet i riksdagen om att kvicksilver
              inte är ett bra ämne och att vi ska fasa ut detta ämne så snabbt
              det går. Industrin som använder kvicksilver instämmer i detta
              mål. Samförstånd är bra, men vad som nu föreslås är rent kontraproduktivt.
              Regeringens politik leder till ökad kvicksilverbrytning och dessutom,
              även i detta fall, kraftiga försämringar för svensk industri.
              Vi efterlyser en global kvicksilverpolitik, eller åtminstone en
              europeisk samsyn på hur problemet med kvicksilver ska hanteras.
            </seg>
            <seg n="ac7ef9a8">
              Utan att ha utrett frågan på ett rimligt godtagbart vis eller
              att ordentligt ha utrett kostnaderna vill nu riksdagsmajoriteten
              besluta att allt använt kvicksilver i Sverige ska djupförvaras
              i bergrum. Beslutet tas över huvudet på näringslivet.
            </seg>
            <seg n="ac0c6410">
              I Akzos och Hydros anläggningar i Bohus och Stenungsund finns
              400 ton metalliskt kvicksilver, lika mycket som bryts i Almadén
              i Spanien varje år. Totalt inom EU beräknas det finnas 12 000
              ton i 50 anläggningar. Men Sverige har infört förbud mot export
              av kvicksilver. Om vi tillåtit export av kvicksilver samtidigt
              som vårt utfasningsbeslut ligger fast hade vi kunnat bidra till
              en lägre brytningstakt i Spanien. När spanjorerna bryter sina
              400 ton per år släpps 1 ton ut i miljön. Vår politik leder alltså
              till en sämre miljö i Spanien. Vi efterlyser en bredare syn på
              problemet.
            </seg>
            <seg n="a17fdfec">
              Näringslivet har pekat på ett antal allvarliga fel i Naturvårdsverkets
              utredning som ligger till grund för riksdagens beslut i dag fel
              i beräkningar av avfallsmängder, fel i utsläppsberäkningar och
              missbedömningar av kostnaderna. Detta borde ses över innan vi
              fattar beslut. Vi måste vara medvetna om att Naturvårdsverket
              självt bedömt att kostnaden för ett djupförvar kan uppgå till
              hela 300 miljoner kronor.
            </seg>
            <seg n="f4d81061">
              Vi från de borgerliga partierna har gemensamt reserverat oss
              mot detta förslag. Vi efterlyser att frågan utreds närmare. Effekter
              på miljö och ekonomi bör vara i fokus. Grunden bör vara en dialog
              med näringslivet, men det borde finnas en större flexibilitet
              i kombination med ett säkerhetstänkande i lösningen. Det är faktiskt
              inte säkert att djupförvar är den allra bästa lösningen, och kanske
              inte heller export. Jag är dock helt övertygad om att det är för
              tidigt att ta detta beslut i dag. Underlaget är för dåligt. Men
              målet är vi överens om. Kvicksilvret ska bort.
            </seg>
            <seg n="bae09c45">
              Herr talman! Överlag anser vi att propositionen inte är någon
              höjdare precis. Kanske skulle vi ha gått på ett rakt avslag. Men
              det finns några detaljfrågor som jag inte hunnit nämna som vi
              faktiskt instämmer i, och därför har vi valt att reservera oss
              på ett antal punkter. Givetvis står vi bakom alla våra reservationer,
              men jag väljer att yrka bifall endast till vår första reservation,
              nr 5.
            </seg>
          </u>
          <note type="speaker" n="395bd6db">
            Anf. 3 MARIE WAHLGREN (fp):
          </note>
          <u who="marie_wahlgren_06634e" xml:id="i-9c2e70fdd26bbebd-0" n="9a81ee56">
            <seg n="44bee9e0">
              Herr talman! Lars Lindblad beskrev här en form av religiöst Kretslopps-Sverige.
              Jag tror inte riktigt att det är sant. Jag tror att ett av vår
              tids allvarligaste problem är att vi i allt snabbare takt förbrukar
              jordens ändliga resurser såsom olja och metaller men också till
              exempel fosfater och andra viktiga näringsämnen i våra matjordar.
            </seg>
            <seg n="4b2a3f85">
              För att ta ett exempel förbränner vi varje dag lika mycket olja
              som motsvarande allt växtmaterial på jorden, både till lands och
              till havs. Detta måste naturligtvis få ett slut.
            </seg>
            <seg n="24106e12">
              Kretsloppsproblematiken är alltså inte bara en viktig miljöfråga
              utan också en viktig framtida tillväxtfråga. Det är antagligen
              därför som så många sett fram emot den här kretsloppspropositionen
              med ganska höga förväntningar. Den har ju dessutom skjutits upp
              ett antal gånger. Det är också därför man kan känna en viss besvikelse
              över det material som regeringen kommer med. Den proposition som
              lagts på riksdagens bord lever knappast upp till de förväntningar
              som man skulle kunna ha. I realiteten är den en ganska mager skrift
              som inte presenterar lösningar på många av dessa problem.
            </seg>
            <seg n="e466b030">
              Regeringen sätter inte ned foten när det gäller avfallsförbränning.
              Man ger inga tydliga riktlinjer för hur insamlingen av farligt
              avfall ska förbättras. Man säger inget bestämt om kretsloppsförsäkringar.
              Man kommer inte med något nytt när det gäller återföring av rötslam
              till våra åkrar. I stället skjuter man många viktiga frågor framför
              sig och lägger mycket av ansvaret på kommuner och Naturvårdsverket.
            </seg>
            <seg n="ede92056">
              Därför är det väldigt viktigt att regeringen snabbt, redan under
              nästa år, återkommer med avrapporteringar om hur de här uppdragen
              som man lagt ut på andra fungerar. Bland annat behöver vi en avrapportering
              om hur samverkan mellan producenter och kommuner fungerar i insamlingen
              av material för kretsloppet. Vi behöver också ha svar på frågorna
              om hur vi ska få en fungerande hantering av rötslam. Det är nämligen
              precis som Lars Lindblad säger: I dag är detta ingen efterfrågad
              produkt eftersom man inte har löst problemen kring till exempel
              tungmetaller, pesticider och mikroorganismer i rötslammet.
            </seg>
            <seg n="37ad2c41">
              Ett annat område där regeringen skyndsamt måste återkomma är
              lösningar för returförpackningssystemen och då särskilt glas.
              Vi har i utskottet fått en ganska klar beskrivning av problematiken
              med just producentansvaret för glas i och med att en så stor del
              av glasförpackningarna kommer utifrån. Regeringen borde här eftersträva
              lösningar på EU-nivå. Kan man inte det måste man snarast få fram
              nationella lösningar.
            </seg>
            <seg n="6ce7483e">
              Till viss del beror naturligtvis den här propositionens svagheter
              på att det är ett svårt område. Vi har kommit en bit på väg, och
              när man ska ta nästa steg är det svårare. Det är viktigt med balansen
              mellan att göra vad som är både ekonomiskt och miljömässigt bäst
              samtidigt som man får en god återvinning.
            </seg>
            <seg n="b690524b">
              Folkpartiet har vid flera tillfällen i kammaren föreslagit att
              man ska tillsätta en hållbarhetskommission där samhällets olika
              aktörer, det vill säga företagare, forskare, lagstiftare med flera,
              tar ett helhetsgrepp på de åtgärder som behövs för ett hållbart
              samhälle. Kretsloppsproblemen ligger naturligtvis som en central
              kärna i arbetet. Vi hade gärna sett att man började jobba på det
              bredare sättet också med de frågorna.
            </seg>
            <seg n="66c6b094">
              Herr talman! Grunden för kretsloppsarbetet måste vara att hitta
              effektiva system som dels minskar mängden material, till exempel
              förpackningar, dels uppmuntrar återvinning och minskar sopor.
              För att det arbetet ska ha en långsiktig samhällsförankring måste
              det ske med metoder som upplevs som rationella för människor.
              Folkpartiet har pekat ut flera olika styrmedel i arbetet i sina
              motioner. Till exempel anser vi nu att det är dags att börja med
              en så kallad kretsloppsförsäkring. Vi tror att detta skulle gynna
              företag som tar fram produkter som är lättare att återvinna och
              som ger ett minimun av avfall. Vi anser också att det är dags
              att sätta ned foten när det gäller skatt på avfallsförbränning.
              Jag är i princip inte emot förbränning. Det är ett mycket bättre
              sätt än deponi att återvinna avfall, men återvinning i kretslopp
              är bättre. Därför måste en förbränningsskatt spegla den avfallshierarki
              vi bör ha. Först och främst ska vi återvinna så mycket som möjligt.
              Sedan kommer förbränning och återvinning i form av energi. Absolut
              allra sist kommer deponi.
            </seg>
            <seg n="d1b4496d">
              Herr talman! En viktig princip i allt politiskt arbete är att
              särskilja vad politiker ska bestämma och vad de ska lämna över
              till andra. Vi i Folkpartiet tycker att det är olyckligt när man
              låser sig för tekniska lösningar i kammaren. Regeringens proposition
              innehåller två sådana förslag, dels att styra kompositionen av
              olika material, dels att bestämma om slutförvaringen av kvicksilver.
            </seg>
            <seg n="dd561ac4">
              Principen måste vara att låta producenter uppnå de mål vi ställer,
              det vill säga en bra återvinning av material och en vettig hantering
              och slutförvaring av kvicksilver. Lars Lindblad gick noga in på
              våra synpunkter, som är helt gemensamma när det gäller kvicksilverhantering.
              Jag ska inte förlänga debatten ytterligare på den punkten.
            </seg>
            <seg n="65c18618">
              Jag slutar med att yrka bifall till vår reservation nr 25, som
              gäller slutförvaring av kvicksilver. Jag står naturligtvis bakom
              alla Folkpartiets reservationer till betänkandet.
            </seg>
          </u>
          <note type="speaker" n="505df8f0">
            Anf. 4 LARS LINDBLAD (m) replik:
          </note>
          <u who="lars_lindblad_0c9b78" xml:id="i-47293cf4e948279d-1" n="c38c56ec">
            <seg n="fe3ec6ca">
              Herr talman! Det är inte varje dag jag tar replik på en folkpartist.
              Det är kanske till och med första gången på de snart sex år jag
              har suttit i riksdagen kanske med något undantag.
            </seg>
            <seg n="ae1ff91c">
              Marie Wahlgren pratade om varför Folkpartiet tycker att det är
              så oerhört viktigt med förbränningsskatt. Jag noterade under den
              föregående mandatperioden att Folkpartiet ingick i den majoritet
              som ställde sig bakom skatten på deponi. Vi har under ytan liggande
              ett deponiförbud, beslutat i EU, som kommer att gälla inom några
              år.
            </seg>
            <seg n="e4ba1fd7">
              Den deponiskatt som infördes drev många kommuner som jag har
              varit i kontakt med att försöka hantera detta på ett optimalt
              sätt, det vill säga inte deponera. I den meningen var den bra.
              Samtidigt drev den till en snabb lösning, nämligen till förbränning.
            </seg>
            <seg n="7f71d3e2">
              Nu är problemet att Folkpartiet och andra partier står bakom
              en ny majoritet som vill att man ska införa en förbränningsskatt.
              Det är en förbränningsskatt som jag ser som en helt och hållen
              fiskal skatt. Samma riksdagsmajoritet beslutade också att man
              tyckte det var okej att inte tillåta försök med bioceller och
              annat, som till exempel finns i Helsingborg. De jagas nu av straffskatter
              hos länsstyrelser och skattemyndigheter.
            </seg>
            <seg n="e20e289f">
              Vad är egentligen Marie Wahlgrens och Folkpartiets lösning på
              detta? Hur kunde ni acceptera att man skapar den deponiskatt som
              drev många kommuner till att använda sig av förbränning och nu
              vill man införa förbränningsskatt? Vad ligger bakom och vart vill
              ni komma från Folkpartiets sida?
            </seg>
          </u>
          <note type="speaker" n="5708b2a1">
            Anf. 5 MARIE WAHLGREN (fp) replik:
          </note>
          <u who="marie_wahlgren_06634e" xml:id="i-9c2e70fdd26bbebd-1" n="9a81ee56">
            <seg n="4b7197fd">
              Herr talman! Vi tror starkt på ekonomiska styrmedel. Den deponiskatt
              som du beskrivit visar just att ekonomiska styrmedel fungerar.
              Vi vill ha hierarkin när det gäller avfall, det vill säga deponi
              är värst och ska därför också ha den största ekonomiska belastningen.
              Vi vill ha en förbränningsskatt som inte får styra mot deponi.
              Den skatten måste därför vara lägre än deponiskatten. Vi vill
              gynna teknisk framväxt av återvinningssystem.
            </seg>
            <seg n="fcd83fd1">
              Jag är inte alls jättenegativ till förbränning som sådan. Jag
              tror att i vissa sammanhang, till exempel utsorterade sopor, är
              förbränning ett utmärkt verktyg. Jag tycker inte att man ska ha
              förbränningsskatt på till exempel utsorterat biobränsle. Men om
              man tror på ekonomiska styrmedel och man vill ha trappan är det
              också naturligt att lägga ett ekonomiskt styrmedel på osorterade
              sopor. Det finns en tendens att sopmängden ökar kraftigt i landet.
              Under en lång period har den ökat i princip linjärt med tillväxten.
            </seg>
            <seg n="c2bdfb6d">
              Lars och jag har besökt SYSAB. Där säger man att med de investeringar
              man har gjort kommer skatten inte att göra vare sig från eller
              till i form av att använda förbränningen som teknik när den är
              rationell. Det vill jag inte heller att skatten ska göra.
            </seg>
          </u>
          <note type="speaker" n="1eb19bc4">
            Anf. 6 LARS LINDBLAD (m) replik:
          </note>
          <u who="lars_lindblad_0c9b78" xml:id="i-47293cf4e948279d-2" n="c38c56ec">
            <seg n="d1e8b123">
              Herr talman! Liksom Marie Wahlgren tror jag också på ekonomiska
              styrmedel i miljöpolitiken. Med hjälp av ekonomiska styrmedel
              lägger man fram en linje och säger politiskt att man fördömer
              något som man vill ha bort ur samhället. På det sättet läggs en
              ekonomisk belastning på det.
            </seg>
            <seg n="7365868d">
              Jag kan inte riktigt förstå hur man kan stå här och säga att
              förbränning är bra i vissa lägen men att den ska straffskattas.
              Det håller inte. Man formar också en majoritet med ett antal partier
              som tycker att förbränning ska helt bort. Man skapar utrymme för
              det med den politiken. Det är allvarligt.
            </seg>
            <seg n="69e9529b">
              Jag tror att förbränning av avfall inte är den allra bästa lösningen
              i alla fall, men för många kommuner är det den bästa lösningen.
              Det är i det här fallet också en del av kretsloppet, eftersom
              förbränningen återvinns i form av energi en nyttighet i samhället.
              Man kan med lite god vilja bredda kretsloppssynen även till detta.
            </seg>
            <seg n="8a2c9229">
              Det är där jag tror Miljöpartiet förlåt, Folkpartiet gör misstaget
              när man ställer upp bakom en så bred majoritet med Vänsterpartiet
              och Miljöpartiet, som vill något helt annat än det Marie Wahlgren
              vill.
            </seg>
          </u>
          <note type="speaker" n="50636b6c">
            Anf. 7 MARIE WAHLGREN (fp) replik:
          </note>
          <u who="marie_wahlgren_06634e" xml:id="i-9c2e70fdd26bbebd-2" n="9a81ee56">
            <seg n="428ec5bf">
              Herr talman! Jag har inget emot att Lars Lindblad tycker att
              vi är ett miljöparti på just det området även om jag inte delar
              Miljöpartiets åsikter i de flesta frågor.
            </seg>
            <seg n="33cb9c37">
              Lars Lindblad säger att det här är ett kretslopp. Om vi förbränner
              olja i form av olja eller vi förbränner olja i form av plastförpackningar
              ökar vi fortfarande koldioxidnivåerna i samhället. Det är därför
              en skillnad mellan en förbränning av till exempel utsorterat biobränsle
              och en allmän förbränning. Det går att ha en sådan komplex syn
              på kretslopp som vi har, det vill säga man har en hierarki där
              det framgår vilket som är viktigast. Det är viktigast att undvika
              deponi. Det är bra att gynna ett kretsloppstänkande och en utsortering
              av de fraktioner som kan användas på ett annat sätt. I nästa steg,
              om det inte går att göra den återvinningen, är det rimligt med
              förbränning med energiåtervinning. Det står tydligt i vår motion
              att om en förbränningsskatt ska införas måste den ha den utformningen.
            </seg>
          </u>
          <note type="speaker" n="83a4472f">
            Anf. 8 SVEN GUNNAR PERSSON (kd):
          </note>
          <u who="sven_gunnar_persson_7bd9a0" xml:id="i-91e3a19991eea702-0" n="fa2747de">
            <seg n="60597bb6">
              Herr talman! Jag vill inleda med att tacka Marie Wahlgren för
              ett mycket kunnigt och intressant anförande.
            </seg>
            <seg n="2468993a">
              Kan vi fortsätta att förbruka råvaror, material, vatten och energi
              i nuvarande takt utan att det får allvarliga konsekvenser? Kan
              vi fortsätta på samma sätt som hittills samtidigt som miljarder
              människor i Kina, Nigeria, Indien och Sydafrika med flera länder
              ställer berättigade krav på att få leva ett bättre liv med liknande
              konsumtionsvanor som vi har? Har vi ett ansvar för att bryta den
              förblindade slit- och slängkulturen som i mycket präglar den så
              kallade rika världens levnadsmönster?
            </seg>
            <seg n="464ef97a">
              Jag tror att det är hög tid att på nytt ställa dessa frågor.
              Också i en debatt som har ett ganska snävt nationellt perspektiv
              och som handlar om så dramatiska ting som nya delmål för återvinning
              av matavfall, förbränningsskatt eller inte, farligt avfall från
              hushållen, returdrycksförpackningar, slutförvaring av kvicksilver
              för att inte tala om försäljning av statens enda kvarvarande aktie
              i SAKAB AB. Denna typ av diskussioner riskerar annars att fastna
              bland skräpet vid återvinningsstationerna eller överröstas av
              suckarna från alla oss som kommer att kånka komposthinkar framöver.
            </seg>
            <seg n="ceb627ac">
              Jag är övertygad om att människor i vårt land är beredda att
              göra omfattande insatser för att uppnå viktiga miljömål genom
              att bidra till att mängden avfall minskar och att avfallet i största
              möjliga utsträckning kan komma till nytta som resurs i kretsloppet.
              Men för att den utveckling som inletts ska kunna fortsätta och
              för att alla ska känna sig delaktiga i denna för framtiden så
              avgörande uppgift måste vi här i riksdagen, bland myndigheter
              och förvaltningar och inte minst hos producenter av alla de slag
              underlätta för alla enskilda att kunna delta och känna engagemang.
              I vissa avseenden pekar propositionen och betänkandet åt detta
              håll, medan det i andra delar inte görs tillräckligt för att förenkla
              och förbättra, och på något område till och med försvåras.
            </seg>
            <seg n="84854049">
              Herr talman! Det allra bästa sättet att komma vidare i arbetet
              för giftfria och resurssnåla kretslopp måste vara att mängden
              avfall minskas. Detta stämmer väl överens med den avfallshierarki
              som EU antagit och som vi i Sverige också arbetar utifrån. Att
              i första hand minimera mängden men också återanvända och återvinna,
              i tredje hand bränna för att få energi och i sista hand deponera
              är en bra ordning. Arbetet, inte minst inom EU, med IPP, en integrerad
              produktpolitik, är ett stöd i strävan att förbättra innehållet
              i avfallet men också att minska mängden.
            </seg>
            <seg n="c6916aba">
              Jag vill fråga miljöministern om det pågående arbetet som går
              framåt ändå inte innebär att det skulle vara möjligt att, som
              Kristdemokraterna och Centern föreslår, omformulera delmålet under
              miljökvalitetsmålet God bebyggd miljö så att det klart uttalas
              att avfallsmängderna ska minskas.
            </seg>
            <seg n="7de64a73">
              Herr talman! Regeringen tar för lätt på frågan om hanteringen
              av burkar och glas från privatimporten av brända och destillerade
              drycker. Utskottet är lite mer vaket men törs inte riktigt dra
              korken ur och kräva åtgärder från regeringen. Stålburkar som för
              närvarande är olönsamma att återvinna och glasflaskor som återvinningsföretaget
              inte kan krama en droppe i ekonomisk ersättning ur, förs in i
              landet i enorma mängder. Detta har bland annat lett till att Svensk
              Glasåtervinning AB har eller kommer att få stora ekonomiska problem
              om inget görs omgående.
            </seg>
            <seg n="7cb58b08">
              Regeringen säger att utvecklingen av den privata importen noga
              bör följas och vid behov åtgärdas. Utskottsmajoriteten, som inte
              vill bråka alltför mycket med vännerna på andra sidan Strömmen,
              säger att man förutsätter att regeringen skyndsamt vidtar de åtgärder
              som erfordras för att förtroendet för retursystemet som helhet
              inte ska skadas.
            </seg>
            <seg n="ce51b09e">
              Jag vill att miljöministern här och nu berättar vad regeringen
              gör för att rädda ett återvinningssystem när det gäller framför
              allt returglas som så tydligt är i gungning.
            </seg>
            <seg n="8894adb4">
              Slutligen vill jag konstatera att när Kristdemokraterna kommer
              med radikala och bra förslag om att införa en skrotningspremie
              för gamla tvåtaktsmotorer för båtar och gräsklippare, svarar utskottsmajoriteten
              med en längre utläggning om avgaskrav för dieselmotorer hos dumprar,
              grävmaskiner och stenkrossar. Att en äldre gräsklippare under
              en timmes användning släpper ut lika mycket miljöskadliga föroreningar
              som en modern bil gör under 400 mils körning tycks inte bekymra
              utskottets majoritet nämnvärt.
            </seg>
            <seg n="3642e360">
              Herr talman! Jag vill avsluta med att yrka bifall till reservation
              1, trots att mitt hjärta blöder för samtliga tio reservationer
              som Kristdemokraterna står bakom.
            </seg>
          </u>
          <note type="speaker" n="b32d8591">
            Anf. 9 ROGER TIEFENSEE (c):
          </note>
          <u who="roger_tiefensee_178395" xml:id="i-f8000aad1589f503-0" n="7a1f1852">
            <seg n="48b8df58">
              Herr talman! Åhörare och riksdagsledamöter! Vad är det som gör
              ett miljöarbete bra? Det som jag tycker är avgörande för att ett
              miljöarbete blir framgångsrikt är att det finns ett helhetstänkande,
              att olika aktiviteter och åtgärder samspelar och strävar åt samma
              håll. Det ska finnas mål som är tydliga och som strävar åt ett
              tydligt håll. Vi ska veta var vi är och vart vi vill komma. Det
              ska finnas styrmedel som hjälper oss att ta oss till detta mål.
              Framför allt ska det inte finnas regler som hindrar delaktighet.
              I stället ska det finnas regler som skapar delaktighet och möjligheter
              till nya lösningar och nya innovationer. Detta är tre delar som
              jag tror är viktiga i en fungerande helhet, tre delar som jag
              tycker inte fungerar fullt ut i dag i dagens kretsloppsarbete.
            </seg>
            <seg n="367c3987">
              Herr talman! Ett samhälle med giftfria och resurssnåla kretslopp.
              Det är stora ord. Så heter propositionen. Jag tycker inte att
              det finns riktig täckning för dessa ord i regeringens kretsloppsarbete.
              Det är inte tydligt för mig hur man tänker sig att uppfylla dessa
              stora ord. Det tillsätts utredningar, och det delas ut uppdrag.
              Men regeringen har själv, som jag uppfattar det, väldigt lite
              egna idéer.
            </seg>
            <seg n="1fc9cde6">
              Jag ska ge ett exempel. När det gäller samordning och utveckling
              av strategin för giftfria och resurssnåla kretslopp ges Naturvårdsverket
              i uppdrag att återkomma med hur strategin ska utvecklas vidare.
              Vad jag kan se finns det väldigt lite av vad regeringen vill skicka
              med och vilka problem man ser och som man vill att Naturvårdsverket
              ska lösa. Därför skulle jag vilja göra ett medskick när det gäller
              ett problem som jag ser att Naturvårdsverket borde ta tag i när
              man ska utveckla den här kretsloppsstrategin. Det gäller att man
              i avfallshanteringen måste ta hänsyn till det stora flödet av
              kemikalier som vi har i samhället i dag. Om man har en ökad mängd
              naturfrämmande ämnen i produkter som finns i samhället måste det
              följas av en ökad ansträngning att skilja dessa ämnen från avfall
              som läggs på deponi, från avfall som förbränns eller behandlas
              på annat sätt. Därför tycker jag att det vore naturligt att miljömålet
              om en giftfri miljö även borde omfatta ett mål för utsortering
              av miljöfarligt avfall. Det har vi skrivit en reservation om i
              detta sammanhang. Det är något som jag tycker att man borde skicka
              med till Naturvårdsverket. Och jag vill fråga miljöministern om
              hon är beredd att göra detta medskick till Naturvårdsverket.
            </seg>
            <seg n="7504774a">
              Herr talman! Till skillnad från Lars Lindblad säger jag inte
              bara ja och amen till förbränning av avfall. Energiutvinning är
              bra. Men vi måste ha kontroll på vad vi stoppar in. Termodynamikens
              lagar säger nämligen att ingenting försvinner och att allting
              sprider sig. Har vi ingen kontroll på vad vi stoppar in i pannorna
              har vi inte heller kontroll på vad som kommer ut.
            </seg>
            <seg n="1e9aa391">
              Därför tycker jag att det är viktigt att styra avfallsförbränningen
              till sorterat avfall, till förbränning av rena fraktioner. Vi
              får då en bättre förbränning samtidigt som vi inte skapar nya
              farliga ämnen, exempelvis dioxiner.
            </seg>
            <seg n="c1eb1bbe">
              Jag vill också i detta sammanhang ställa en fråga till miljöministern.
              Det ska tillsättas en ny utredning om avfallsförbränning. Men
              vore det inte lämpligt att försöka styra och ange vad man vill
              ha ut av den nya utredningen, mer än att skjuta på problemet?
              Vore det inte lägligt att precisera att beskattning av förbränning
              av avfall ska gälla just osorterat avfall, att vi inte ska ha
              en generell förbränningsskatt, för det tror jag skulle vara olyckligt.
            </seg>
            <seg n="77e9832e">
              Herr talman! Jag skulle vilja ha regler som öppnar för en mångfald
              av lösningar. I dag har vi till exempel skattebefrielse för biogas
              som genereras med biologisk behandling. Man kan även generera
              biogas via termisk behandling, till exempel förgasning av avfall,
              men detta är inte skattebefriat. På det här sättet hindrar man
              teknisk utveckling och innovationer. Om man förgasar avfall skapar
              man inte dioxiner. I stället bryts de farliga ämnena ned. Om man
              bränner avfall som innehåller PVC skapas det dioxiner. Det gör
              det inte om man förgasar avfallet.
            </seg>
            <seg n="76308327">
              Det är synd att man har skatteregler som styr på ett felaktigt
              sätt. I Studsvik i mitt hemlän finns det ett företag som heter
              Termiska produkter Studsvik TPS. Där håller man på med forskning
              och utveckling på det här området. Men detta leder inte till någon
              kommersialisering just på grund av att reglerna styr felaktigt.
              Så min avslutande fråga till miljöministern är om hon är beredd
              att göra en generell översyn av regler och styrmedel så att de
              inte hämmar nya tekniska lösningar.
            </seg>
            <seg n="6cbe86da">
              Herr talman! Jag har pekat på tre delar i en helhet. Vi ska ha
              styrande mål som vi är överens om jag har nämnt exempel på ett
              kompletterande mål när det gäller giftfri miljö. Vi ska ha styrmedel
              för avfallsförbränning som går ut på att vi ska styra från förbränning
              av osorterat avfall. Vi ska ha regler som underlättar för nya
              tekniska lösningar. Detta är för mig delar i en helhet.
            </seg>
            <seg n="5d8d222b">
              Jag står givetvis bakom alla våra reservationer, men för tids
              vinning yrkar jag bifall bara till reservation 2.
            </seg>
          </u>
          <note type="speaker" n="f0841e8f">
            Anf. 10 LARS LINDBLAD (m) replik:
          </note>
          <u who="lars_lindblad_0c9b78" xml:id="i-47293cf4e948279d-3" n="c38c56ec">
            <seg n="ec48a09f">
              Herr talman! Roger Tiefensee säger att man inte har någon kontroll
              över vad som stoppas in i förbränningspannan. Står Roger Tiefensee
              för detta påstående, att kommunerna och de företag som finns i
              förbränningsbranschen inte har någon kontroll på vad som stoppas
              in i förbränningspannan?
            </seg>
          </u>
          <note type="speaker" n="efb7b6ce">
            Anf. 11 ROGER TIEFENSEE (c) replik:
          </note>
          <u who="roger_tiefensee_178395" xml:id="i-f8000aad1589f503-1" n="7a1f1852">
            <seg n="b71865ac">
              Herr talman! Ja, delvis. Förbränner man osorterat avfall kan
              man omöjligtvis ha kontroll över vad som stoppas in i pannan.
              Förbränner man däremot sorterat avfall som har rena fraktioner
              har man bättre kontroll över vad som stoppas in i pannan. Därmed
              har man också bättre kontroll på vad som kommer ut. Jag står alltså
              för det uttalandet.
            </seg>
          </u>
          <note type="speaker" n="d7bd25a0">
            Anf. 12 LARS LINDBLAD (m) replik:
          </note>
          <u who="lars_lindblad_0c9b78" xml:id="i-47293cf4e948279d-4" n="c38c56ec">
            <seg n="a8a8fb7f">
              Herr talman! Om verkligheten skulle se ut som Roger Tiefensee
              säger skulle den vara oerhört farlig. Det skulle vara fullständigt
              livsfarligt om man skulle få in till exempel explosiva föremål
              i en förbränningspanna.
            </seg>
            <seg n="7a65823f">
              Anläggningar som SYSAB har en väldigt hård kontroll på vad man
              stoppar in i pannan. Man skulle kanske önska ännu renare fraktioner.
              Men verkligheten ser helt annorlunda ut än Roger Tiefensees verklighet.
              De företag som jobbar inom förbränningsbranschen har arbetat väldigt
              aktivt med att få så rena fraktioner som möjligt, dels för att
              få en hög förbränningsgrad så att det blir en bättre miljöeffekt
              och bättre energiutvinning, dels för att man strävar efter större
              enkelhet. Man kan då också återvinna parallellt med förbränningen.
            </seg>
            <seg n="3c6caee6">
              Jag delar över huvud taget inte den verklighetssyn som Roger
              Tiefensee har när det gäller förbränningen.
            </seg>
          </u>
          <note type="speaker" n="07e39308">
            Anf. 13 ROGER TIEFENSEE (c) replik:
          </note>
          <u who="roger_tiefensee_178395" xml:id="i-f8000aad1589f503-2" n="7a1f1852">
            <seg n="430bf1b3">
              Herr talman! Men vad är då faran med att understödja det arbete
              som förbränningsanläggningarna utför i deras strävan efter rena
              fraktioner genom att införa en beskattning av förbränning av osorterat
              avfall? Det skulle stärka det arbete som de lägger ned. Vi borde
              ha styrmedel som hjälper dem i deras strävan åt det hållet.
            </seg>
          </u>
          <note type="speaker" n="c91f2227">
            Anf. 14 CHRISTIN NILSSON (s):
          </note>
          <note n="e84a6abe">
            Herr talman! Jag vill börja med att yrka bifall till förslagen
            i miljö- och jordbruksutskottets betänkande nr 4 och avslag på
            samtliga motioner.
          </note>
          <u who="unknown" xml:id="i-8d9d974ab0c9b8ec-0" n="a418afae">
            <seg n="434d8da9">
              Förra året, 2002, slutade sopnotan i Sverige på ca 4,2 ton. Det
              var en ökning med 6 % i jämförelse med året innan. Samtidigt har
              vi blivit bättre på att sortera våra sopor, och i jämförelse med
              för cirka tio år sedan skickar vi nu bara hälften så mycket på
              tippen eller till deponin, och mindre ska det bli.
            </seg>
            <seg n="129533ba">
              För cirka tio år sedan lade man fram en proposition om hur vi
              i Sverige inom en generation skulle nå ett samhälle som hade kretslopp
              som ledord. Då, Lars Lindblad, var det faktiskt en borgerlig regering,
              så den kretsloppsreligion som du på ett ganska skämtsamt sätt
              pratade om är ju en produkt som vi gemensamt måste stå bakom.
              Sedan dess har ni i Moderaterna städat lite bland era dåvarande
              statsråd. Nu återanvänder ni dem på ett förtjänstfullt sätt, tycker
              jag, med tanke på den kunskap som de besitter.
            </seg>
            <seg n="a66546d7">
              År 1999 godkändes ett system med 15 nationella miljökvalitetsmål,
              och 2001 beslutades om delmål för dessa. Nu tar vi nästa steg
              i den här riktningen, och det känns positivt. Det har hänt mycket
              under dessa tio år.
            </seg>
            <seg n="dae09923">
              I fjol nådde vi rekordnivån 84 % när det gällde tidningsinsamling.
              Hälften gick till återvinning och andra hälften gick till att
              framställa energi. Vi är också bra på att sortera ut wellpapp,
              glas, stål och returflaskor av glas och plast. Men vi är inte
              lika bra på att sortera ut plast-, aluminium- och pappersförpackningar
              eller engångs-PET-flaskor detta i jämförelse med de uppsatta målen.
              Där finns det naturligtvis mera att göra.
            </seg>
            <seg n="bc72e31e">
              Det papperslösa samhället som vi pratade mycket om för tio år
              sedan när datorerna gjorde sitt stora intrång i Sverige känns
              fortfarande mycket långt borta, vilket vi i riksdagen är väldigt
              medvetna om. På ett år har användningen av kontorspapper ökat
              med 10 %, men som väl är ökar insamlingen ungefär lika mycket.
            </seg>
            <seg n="fe53e0cb">
              Tyvärr ser det inte lika bra ut när det gäller de giftiga nickelkadmium-batterierna.
              Försäljningen ökade i fjol med hela 24 ton. Samtidigt minskade
              insamlingen med 51 ton.
            </seg>
            <seg n="fbb92619">
              Herr talman! Med denna lilla sammanfattning och historik vill
              jag tala om att det har hänt mycket under tio år, men det finns
              mycket kvar att göra. Nu tar vi några ytterligare steg i riktningen
              mot ett samhälle med giftfria och resurssnåla kretslopp.
            </seg>
            <seg n="9e3d78a0">
              Tidigare beslutad inriktning på avfallspolitiken ska fortsätta
              att gälla, och övergripande följer vi den inom EU beslutade avfallshierarkin.
              Marie Wahlgren talade tidigare om detta, så det behöver jag inte
              ta upp en gång till.
            </seg>
            <seg n="5d3c66fc">
              Konsumentperspektivet och en miljöriktig hantering ska stå i
              fokus. För att detta ska bli möjligt måste det vara lättillgängligt
              att kunna lämna sina sorterade sopor. Samtidigt måste det finnas
              tydliga regler för vad som gäller. Systemen måste vara trovärdiga,
              och då måste vi ta hänsyn till att förutsättningarna inte är desamma
              i Valsjöbyn i glesbygdens Jämtland som de är i Svalöv i det tätbebyggda
              Skåne.
            </seg>
            <seg n="cb3726be">
              Avfallspolitiken ska baseras på en helhetsbedömning och ett helhetstänkande.
              Detta innebär att ett väl fungerande omhändertagande av avfall
              är en av de nödvändiga infrastrukturerna i samhället. Det omfattar
              insamling, transporter och de omhändertaganden som behöver göras
              i olika former. Såväl hushåll som offentliga verksamheter och
              företag är beroende av att någon tar hand om deras sopor.
            </seg>
            <seg n="a69c8272">
              För att få detta helhetstänkande krävs det att någon har ett
              övergripande ansvar och kan göra och samordna helhetsbedömningarna.
              Detta samordningsansvar avser regeringen att ge Naturvårdsverket,
              och det samtycker vi till.
            </seg>
            <seg n="a725e776">
              För att ytterligare stärka arbetet med att nå våra miljömål kommer
              man inom Regeringskansliet också att inrätta ett särskilt samordningskansli
              för hållbar utveckling.
            </seg>
            <seg n="5b7f0abf">
              Herr talman! Förbränning av sopor är ett hett område i avfallshierarkin.
              Efter ikraftträdandet av förbudet mot att deponera brännbara sopor
              planerar många nu att bygga förbränningsanläggningar. Därför är
              förslaget om att stärka avfallsplaneringsinstrumentet på nationell,
              regional och kommunal nivå mycket bra.
            </seg>
            <seg n="f01b715a">
              Även om det är nödvändigt att bygga ut förbränningskapaciteten,
              som den ser ut i dag, är det viktigt att vi inte bygger för mycket
              så att vi bygger fast oss i detta. Utvecklingen går fort, och
              vi måste kunna balansera de behov som vi kommer att ha framdeles.
            </seg>
            <seg n="0875d4ab">
              I dag har kommunerna ensamrätt att hantera farligt avfall. Denna
              kommer i framtiden att försvinna. Naturvårdsverket får i uppdrag
              att se över det befintliga regelverket. Utskottet tycker att det
              är bra. I detta ligger också att vi ska kunna ha en bra kontroll
              över det farliga avfallets flöde och också ett avgiftsfinansierat
              register i likhet med det som Åkeriförbundet har fört, på frivillig
              bas, sedan 2001.
            </seg>
            <seg n="7e501020">
              Från utskottets sida menar vi att detta uppdrag ska genomföras
              skyndsamt.
            </seg>
            <seg n="57f0f8c7">
              Sverige har i dag ett väl fungerande pantsystem för returdryckesförpackningar.
              I dag importeras på olika sätt mycket från andra länder. När det
              gäller den yrkesmässiga importen måste ett gemensamt retursystem
              snarast införas ur både miljö- och konkurrenssynpunkt.
            </seg>
            <seg n="0ca6b5a7">
              När det gäller den privata importen måste vi noggrant följa utvecklingen
              men också redan nu trycka på för att få fram ett bra gemensamt
              pantsystem för hela EU.
            </seg>
            <seg n="d1f343bb">
              Herr talman! Till sist vill jag kommentera det förslag som finns
              angående varors sammansättning, återanvändbarhet och återvinningsbarhet.
              Förslaget till ändring i miljöbalken innebär en komplettering
              till det bemyndigande som redan finns i dag för förpackningar.
            </seg>
            <seg n="b75eaf4a">
              Förslaget innebär inte någon förändring avseende föreskriftsrätten
              för förpackningar. Det innebär i stället att det som redan finns
              utvidgas till att gälla även andra varor än förpackningar.
            </seg>
            <seg n="18a317f9">
              Jag vill i detta sammanhang på utskottets vägnar understryka
              att frågor om varors fria rörlighet enligt EU-fördraget och andra
              handelsavtal utgör en viktig begränsning när det gäller nationella
              krav på varor och produkter. Alltför preciserade eller långtgående
              krav kan komma att betraktas som otillåtna handelshinder. Utrymmet
              för att ställa olika former av krav kan variera med hänsyn till
              vilken varukategori det är fråga om och kräver att de särskilda
              förutsättningarna i varje enskilt fall analyseras.
            </seg>
          </u>
          <note type="speaker" n="6d40ead4">
            Anf. 15 ROGER TIEFENSEE (c) replik:
          </note>
          <u who="roger_tiefensee_178395" xml:id="i-f8000aad1589f503-3" n="7a1f1852">
            <seg n="63ee315b">
              Herr talman! Christin Nilsson sade i sitt anförande att det har
              hänt mycket under tio år, från det att den borgerliga regeringen
              satte kretsloppsarbetet i sjön. Det stora som har hänt är väl
              att vi har gått med i EU och fått ett antal direktiv som har kompletterat
              vårt miljöarbete.
            </seg>
            <seg n="e404e7b7">
              Min fråga är om Christin skulle vilja precisera vad regeringen
              och Socialdemokraterna gjort under de tio åren för att förvalta
              det kretsloppsarbete som den borgerliga regeringen presenterade.
              Carl Bildt tyckte att det här var jätteintressant. Det är bara
              synd att kretsloppsarbetet verkar ha förfelats på vägen, eftersom
              Moderaterna blivit miljöateister med tiden. Men det är en annan
              fråga. Min fråga är: Kan du precisera lite vad som har hänt under
              de senaste tio åren?
            </seg>
          </u>
          <note type="speaker" n="74e2c755">
            Anf. 16 CHRISTIN NILSSON (s) replik:
          </note>
          <u who="unknown" xml:id="i-c3c67898401e49bd-0" n="a418afae">
            <seg n="035b0195">
              Herr talman! Jag tycker att Roger Tiefensee faktiskt ser ned
              lite grann på det arbete som ni gjorde i regeringen, och jag förmodar
              att det gjordes ganska mycket förarbete även av regeringen före
              den borgerliga regeringen.
            </seg>
            <seg n="8d24e271">
              Att det är på grund av att vi har gått med i EU som vi har kommit
              så långt, det tycker inte jag. Jag jobbade mycket med de här frågorna
              även på 80-talet. Vi har nog gemensamt försökt att göra det bästa
              möjliga och har kommit väldigt långt.
            </seg>
            <seg n="678672d6">
              Det som framför allt styr som jag blev lite förvånad över att
              både Roger Tiefensee och andra inte uppmärksammat utan tycker
              att propositionen och betänkandet är lite klent är de miljömål
              och de delmål som vi har satt upp för att få en bättre miljö över
              huvud taget. Det är framför allt dessa miljömål som har gjort
              att vi har kommit framåt och att de kommunala avfallsbolagen och
              företagen måste jobba med de här frågorna, vilket de gör på ett
              förtjänstfullt sätt.
            </seg>
          </u>
          <note type="speaker" n="0e474433">
            Anf. 17 ROGER TIEFENSEE (c) replik:
          </note>
          <u who="roger_tiefensee_178395" xml:id="i-f8000aad1589f503-4" n="7a1f1852">
            <seg n="3f6c4800">
              Herr talman! Jag ser på intet sätt ned på det arbete som gjordes
              på miljöområdet av den borgerliga regeringen och för all del också
              innan av den socialdemokratiska regeringen. Det lades en väldigt
              god grund där. Det som jag känner lite frustration över är att
              det har hänt så lite under de här tio åren. Det var därför jag
              ställde frågan.
            </seg>
            <seg n="5ba4a3d9">
              Det är riktigt att under den här perioden har vi fått fram de
              övergripande miljömålen, och de är ju så övergripande att ingen
              kan vara emot dem. Det som jag förde fram i mitt anförande var
              just exempel på delmål, att man skulle kunna komplettera målet
              Giftfri miljö med ett tydligt mål för att sortera ut miljöfarligt
              avfall. Tycker Christin Nilsson att det vore en bra komplettering
              i en annars bra miljömålsstruktur?
            </seg>
          </u>
          <note type="speaker" n="ec675aae">
            Anf. 18 CHRISTIN NILSSON (s) replik:
          </note>
          <u who="unknown" xml:id="i-c3c67898401e49bd-1" n="a418afae">
            <seg n="52b43ed3">
              Herr talman! Vissa av de delmål som vi har satt upp kompletteras
              i betänkandet och är naturligtvis någonting som vi måste jobba
              mot. Det gör man också, tycker jag, ute bland dem som handlägger
              och arbetar med frågorna. Som jag sade innan kan jag som har jobbat
              med bland annat de här frågorna se att sorteringen har ökat och
              att den mängd som läggs för deponi har minskat väldigt mycket
              under de senaste tio åren. Vi återvinner och återanvänder på ett
              helt annat sätt samt använder oss av förbränning på ett helt annat
              sätt, som har debatterats här tidigare. Så visst har det hänt
              mycket.
            </seg>
            <seg n="80dcc9ed">
              De här delmålen måste vi naturligtvis hela tiden titta på och
              revidera, för det går ju olika fort inom olika områden. De nya
              delmål som vi sätter upp inom vissa områden och andra miljömål
              som proposition och betänkande säkert kommer att innehålla kommer
              vi att justera.
            </seg>
          </u>
          <note type="speaker" n="9d29b8f2">
            Anf. 19 LARS LINDBLAD (m) replik:
          </note>
          <u who="lars_lindblad_0c9b78" xml:id="i-47293cf4e948279d-5" n="c38c56ec">
            <seg n="6b18ebcc">
              Herr talman! Jag nämnde Naturvårdsverkets utredning om kvicksilver
              i mitt anförande. Redan i direktivet till utredningen fanns det
              en fastlåsning om ett djupförvar av kvicksilver.
            </seg>
            <seg n="3d851ff0">
              Näringslivet har pekat på stora brister i utredningen. Man har
              till exempel pekat på att modellberäkningarna av utsläppen och
              företagens ekonomiska förutsättningar att hantera dessa inte stämmer
              och inte heller beräkningarna av storleken på avfallsmängderna
              av använt kvicksilver. Man påpekar att utredningen inte skiljer
              på metalliskt kvicksilver och låghaltigt kvicksilverslam och att
              den industriella metoden för att överföra metalliskt kvicksilver
              till till exempel kvicksilversulfid inte finns med, samtidigt
              som vi har en mycket stor kostnad för djupförvar, nämligen upp
              till 300 miljoner kronor.
            </seg>
            <seg n="8fa3a0fa">
              Hur svarar Christin Nilsson på denna kritik?
            </seg>
          </u>
          <note type="speaker" n="86d30994">
            Anf. 20 CHRISTIN NILSSON (s) replik:
          </note>
          <u who="unknown" xml:id="i-c3c67898401e49bd-2" n="a418afae">
            <seg n="07987f25">
              Herr talman! Frågan om djupförvaring av kvicksilver har ju varit
              föremål för utredning i två omgångar. Först var det en utredning
              som tittade på hur vi ska göra för att kunna förvara och få bort
              kvicksilver från vår natur och från människors liv inom en ganska
              snar framtid.
            </seg>
            <seg n="01d99dd0">
              Därefter tillsatte man ju nästa utredning, som du hänvisar till
              här nu, för att titta på de juridiska och ekonomiska konsekvenserna.
              Denna sista utredning tittade även på de förslag som fanns i den
              förra utredningen, där man såg på olika möjligheter för hur man
              skulle kunna slutförvara kvicksilver. Han, för jag tror att det
              var en han, som hade denna senare utredning kom också fram till
              att trots att det blev dyrare att djupförvara, som förslaget nu
              ligger, var detta det bästa alternativet ur miljösynpunkt.
            </seg>
            <seg n="eac3aa84">
              Sedan kan man ju alltid tvista om hur det är beräknat och om
              detta med företagen. Men i fråga om metalliskt kvicksilver, som
              du tar upp, är ju avfallsmängden oerhört liten. Jag tror inte
              att det kommer att vara något stort problem. Dessutom ska det
              här träda i kraft först 2015, så vi har några år på oss att gemensamt
              titta närmare på det tillsammans med företagen även om de naturligtvis
              har ansvaret eftersom det är deras så kallade avfall.
            </seg>
          </u>
          <note type="speaker" n="e4faa963">
            Anf. 21 LARS LINDBLAD (m) replik:
          </note>
          <u who="lars_lindblad_0c9b78" xml:id="i-47293cf4e948279d-6" n="c38c56ec">
            <seg n="2b8c9013">
              Herr talman! Jag vill säga till Christin Nilson att jag vill
              vara resonerande omkring denna fråga. Det tror jag att vi måste
              vara, liksom vi har varit det kring kärnavfallet. Där har det
              också, tycker jag, varit en bättre modell där det har funnits
              ett samförstånd mellan näringen och staten på ett helt annat sätt.
              Detta upplever jag att näringslivet varnar för just nu.
            </seg>
            <seg n="75500d49">
              Målet har vi gemensamt. Kvicksilvret ska bort från marknaden.
              Samtidigt finns det en mycket allvarlig kritik från näringslivet
              på en rad olika punkter. Christin Nilsson sade själv att det här
              är en tämligen liten avfallsmängd om man jämför internationellt.
              Därför tycker jag också att det vore viktigt att hitta internationella
              lösningar på detta och inte gå fram med en egen lösning, för så
              stort är ändå inte problemet.
            </seg>
            <seg n="50086498">
              Vi måste ändå ha det perspektiv som jag nämnde i mitt huvudanförande.
              Lika mycket som finns i två av våra största anläggningar, 400
              ton kvicksilver, bryts årligen i Almadén i Spanien. Det perspektivet
              måste vi ha med. Jag tycker att det är synd att regeringspartiet
              och majoriteten inte tar hänsyn till detta i det här betänkandet.
            </seg>
          </u>
          <note type="speaker" n="890f11d5">
            Anf. 22 CHRISTIN NILSSON (s) replik:
          </note>
          <u who="unknown" xml:id="i-c3c67898401e49bd-3" n="a418afae">
            <seg n="064ddbf5">
              Herr talman! Jag kan hålla med om att vi naturligtvis måste fortsätta
              resonera om de här frågorna. Det som ligger till grund för vårt
              beslut är att vi sedan tidigare, efter vad jag förstod av det
              du sade tidigare, har ett enigt beslut om att kvicksilver ska
              bort. Den problematik vi har är ju att vi i Sverige har kommit
              så mycket längre. I Europa diskuterar man det här, men man har
              inte alls kommit lika långt i de här frågorna.
            </seg>
            <seg n="bba1f658">
              Men, som sagt, vi har ju fortfarande tolv år på oss att fortsätta
              se hur det utvecklas nu när företagen, tillsammans med en person
              som ska hålla samman det här, ska jobba med frågan om hur slutförvaringen
              ska gå till och även med de ekonomiska förutsättningarna. Vi får
              säkert anledning att komma tillbaka till den här frågan under
              dessa tolv år.
            </seg>
          </u>
          <note type="speaker" n="1dceb5e8">
            Anf. 23 SVEN GUNNAR PERSSON (kd) replik:
          </note>
          <u who="sven_gunnar_persson_7bd9a0" xml:id="i-91e3a19991eea702-1" n="fa2747de">
            <seg n="f17a81e7">
              Herr talman! Christin Nilsson yrkar med viss emfas avslag på
              samtliga fantastiska förslag som finns i reservationer och motioner.
              Det måste innebära att man i majoriteten tycker att det är dåliga
              förslag och att man har klarat alla lösningar själv.
            </seg>
            <seg n="ef539791">
              Jag vill först ställa ett par frågor om hushållens farliga avfall.
              Det finns ju mål och delmål. Detta gäller också återföringen av
              fosfor till jorden. Det här har gått ganska sakta. Det har inte
              varit så jättebra fart i uppfyllelsen av de här målen. Därför
              behövs det också åtgärder som stöder arbetet med målen.
            </seg>
            <seg n="9e1f5945">
              Då föreslår vi bland annat att man ska se till att regeringen
              gör förändringar i avfallsförordningen så att till exempel insamling
              av batterier eller annat material som utgör miljöfarligt avfall
              ska kunna underlättas och påskyndas. Nu skriver visserligen regeringen
              att det ska man visst titta på och försöka arbeta med. Men vore
              det inte lite bra om majoriteten i utskottet också tryckte på
              och såg till att det kom fram snabbt så att batterier som nu i
              alltför stor utsträckning går till förbränning eller hamnar på
              felaktiga vägar kan insamlas och återvinnas?
            </seg>
            <seg n="4e771f4e">
              Och sedan vill jag naturligtvis fråga: Varför är det dåligt med
              en skrotningspremie på gamla tvåtaktsmotorer? Jag kräver inte
              att vi ska återvinna stenkrossar, men däremot gamla tvåtaktsmotorer.
            </seg>
          </u>
          <note type="speaker" n="dfa0a320">
            Anf. 24 CHRISTIN NILSSON (s) replik:
          </note>
          <u who="unknown" xml:id="i-c3c67898401e49bd-4" n="a418afae">
            <seg n="722868e3">
              Herr talman! Om jag börjar med hushållens farliga avfall tycker
              jag att vi faktiskt skärpte skrivningarna från utskottets sida
              just för att vi tyckte att propositionen inte var tillräcklig.
              Förutom batterier lade vi exempelvis till glödlampor. Det är en
              sådan sak som säkert många av oss, om vi tänker efter, slänger
              i hushållssoporna, vilket är helt förkastligt. Där pekar vi på
              att man måste bli bättre. Där är vi eniga, och på det viset har
              vi ju tillgodosett de motioner som finns i den delen. Därmed blir
              det också, i enlighet med hur vi brukar arbeta, avslag på motionerna.
            </seg>
            <seg n="d3c267a3">
              Sedan har vi skrotningspremien på gamla gräsklippare och vad
              det mer var du nämnde. Det är naturligtvis en ekonomisk fråga
              att införa det här. Annars är det ingen som har något emot det,
              men vi vet ju att det finns problem. Vi har problem i dag med
              elsidan, där man från affärskedjorna har avsagt sig insamlingen.
              Så jag undrar om kd har något förslag till finansiering, i så
              fall, av den här skrotningspremien. Det är möjligt att ni har
              skrivit det och att jag har missat det.
            </seg>
          </u>
          <note type="speaker" n="1947d770">
            Anf. 25 SVEN GUNNAR PERSSON (kd) replik:
          </note>
          <u who="sven_gunnar_persson_7bd9a0" xml:id="i-91e3a19991eea702-2" n="fa2747de">
            <seg n="1745a9b4">
              Herr talman! För att ta den sista delen först så kan man ju ordna
              det på samma sätt som man har gjort med bilskrotningsfonden, eller
              vad det heter. Det är ingen statlig kostnad vad jag kan förstå,
              utan det är sådant som man betalar på försäkringen, eller hur
              man nu betalar det, i någon form av avgift. Det kan ordnas på
              det viset.
            </seg>
            <seg n="855450fe">
              I fråga om den första delen är det ju en lite tråkig utveckling
              att regeringen alltmer avstår från att följa riksdagens beslut
              när det gäller tillkännagivanden och sådant. Då borde man ju åtminstone
              ha tagit till ett tillkännagivande om att regeringen snabbast
              möjligt ska återkomma med förslag som ger stöd för hushållen att
              samla in miljöfarligt avfall i större utsträckning. Det handlar
              om stöd och hjälp, som jag var inne på i mitt anförande, och om
              att trycka på regeringen rejält. Vackra skrivningar kan visserligen
              förändra världen på lite sikt, men här behövs det ganska snabba
              puckar. Jag tycker att utskottets majoritet var för svag. Den
              kunde gott ha kostat på sig ett tillkännagivande.
            </seg>
          </u>
          <note type="speaker" n="5508886b">
            Anf. 26 CHRISTIN NILSSON (s) replik:
          </note>
          <u who="unknown" xml:id="i-c3c67898401e49bd-5" n="a418afae">
            <seg n="94ac7689">
              Herr talman! Det är möjligt att du tycker det, men det är ändå
              så att det är riksdagen som beslutar och regeringen som föreslår.
              Regeringen har nu att följa det beslut som vi faktiskt har fattat.
              Det inkluderar förutom själva beslutspunkterna naturligtvis också
              de skrivelser som vi har i samband med varje beslutspunkt. Jag
              tycker nog att det är fullt tillräckligt som det ser ut i dag.
              Vi kommer naturligtvis att trycka på i andra sammanhang för att
              det här verkligen kommer till stånd.
            </seg>
          </u>
          <note type="speaker" n="494f8a1f">
            Anf. 27 MARIE WAHLGREN (fp) replik:
          </note>
          <u who="marie_wahlgren_06634e" xml:id="i-9c2e70fdd26bbebd-3" n="9a81ee56">
            <seg n="53f88f2e">
              Herr talman! Jag skulle vilja ställa några frågor till Christin
              Nilsson angående de styrmedel som man använder för att komma framåt
              i det här arbetet med både kretsloppstänkande och säkrare miljö.
            </seg>
            <seg n="ffdc9762">
              Jag vill först fråga dig angående detta med både varors sammansättning
              och djupförvaring av kvicksilver. Jag undrar om du tycker att
              det är lämplig att vi här i riksdagen föreslår tekniska lösningar
              som inte står i samklang med den industri som finns.
            </seg>
            <seg n="d1ea45f2">
              Du pratade om tolv års tid för forskning. Jag som är forskare
              vet att tolv år kan låta som väldigt lång tid men är det ofta
              inte om man inte redan från början har en ganska god idé om hur
              man ska lösa problemet. Borde det inte vara lämpligare att vi
              i riksdagen satte mål, till exempel att man ska ha en säker förvaring
              av kvicksilver fram till en viss tidpunkt och att industrin, forskare
              och samhället tillsammans försöker hitta de metoder som ger det
              bästa resultatet, i stället för att ha en politisk utredning om
              det hela.
            </seg>
            <seg n="72865d8f">
              Det andra handlar om andra styrmedel. Skulle Christin Nilsson
              vara beredd att arbeta mer kraftfullt för att regeringen började
              med styrmedel som till exempel kretsloppsförsäkringen? Den är
              ju ett styrmedel som också ger en signal till industrin att ta
              fram billigaste och enklaste metod.
            </seg>
          </u>
          <note type="speaker" n="1cba3a0a">
            Anf. 28 CHRISTIN NILSSON (s) replik:
          </note>
          <u who="unknown" xml:id="i-c3c67898401e49bd-6" n="a418afae">
            <seg n="9fcc20fe">
              Herr talman! Jag tycker inte att vi i vare sig propositionen
              eller betänkandet föreskriver vilka tekniska lösningar man ska
              ha.
            </seg>
            <seg n="8f097b4c">
              Marie Wahlgren säger att tolv år inte är särskilt lång tid när
              det gäller forskning. Det vet jag också, eftersom jag också är
              anställd på ett forskningsföretag. Men jag förutsätter att man
              har tittat på detta ganska länge nu, eftersom industrin har varit
              med i utredningarna och följt arbetet under ganska lång tid. Om
              jag inte missminner mig gjorde Naturvårdsverket sin första utredning
              redan i början av 1990-talet, och frågan om kvicksilvret har debatterats
              väldigt länge. Det finns ett gemensamt beslut om att det ska fasas
              ut i Sverige totalt sett, och förhoppningsvis också fasas ut i
              hela världen. Det här är ett slutskede, och vi ska nu hitta en
              definitiv lösning för hur vi ska slutförvara det.
            </seg>
          </u>
          <note type="speaker" n="aaf5c381">
            Anf. 29 MARIE WAHLGREN (fp) replik:
          </note>
          <u who="marie_wahlgren_06634e" xml:id="i-9c2e70fdd26bbebd-4" n="9a81ee56">
            <seg n="8ffeea8b">
              Herr talman! Jag skulle också vilja att Christin Nilsson svarade
              på min andra fråga, om kretsloppsförsäkring.
            </seg>
            <seg n="8e389333">
              Jag vill också komma med en liten kommentar om detta med slutförvaring.
              Vi fick ganska tydliga signaler från de industrier som besökte
              oss i utskottet om att det i dag till exempel inte finns någon
              lämplig teknisk lösning för hur man ska kunna överföra kvicksilver
              till icke-metalliskt kvicksilver i form av någon form av föreningar.
            </seg>
            <seg n="7fd82c02">
              Det kan tyckas lätt att säga: Gör det här! Men vi vet inte om
              de tekniker som utvecklas för att göra detta faktiskt har större
              miljöpåverkan än andra sätt att slutförvara detta på. Därför är
              det olyckligt om man låser sig vid att det ska vara djupförvaring.
              Det finns kanske andra sätt att förvara det som är säkrare, bättre
              ur miljösynpunkt och billigare.
            </seg>
            <seg n="6a42189a">
              Det är klart att det alltid går att ändra beslut i den här riksdagen.
              Det får man väl göra om tolv år, när det visar sig att detta inte
              var ett bra beslut.
            </seg>
            <seg n="7454a186">
              Framför allt vill jag ha ett svar på frågan om kretsloppsförsäkring.
            </seg>
          </u>
          <note type="speaker" n="6cca10ac">
            Anf. 30 CHRISTIN NILSSON (s) replik:
          </note>
          <u who="unknown" xml:id="i-c3c67898401e49bd-7" n="a418afae">
            <seg n="78b9a55c">
              Herr talman! Det svar som vi har gett på motionen om kretsloppsförsäkringar
              är inte negativt. Vi tycker däremot att det just nu inte finns
              några bra förslag. Man har testat det. Då är det, som jag sade
              innan, viktigt att vi har aktörerna med oss. På till exempel elsidan
              har handeln nu sagt upp avtalet, och det är svårt för oss konsumenter
              att lämna tillbaka vår uttjänta TV eller vad det nu kan vara.
              Det är en fråga som säkert återkommer.
            </seg>
            <seg n="5ff3ca67">
              Om det ska kallas för försäkring eller om det ska vara något
              annat system är en annan fråga. Men ska vi leva i kretsloppssystem
              måste vi ju se till att de varor vi köper också kan lämnas tillbaka
              på ett vettigt sätt, sett i ett konsumentperspektiv. Jag räknar
              med att detta är en fråga som återkommer.
            </seg>
          </u>
          <note type="speaker" n="57ab6aa2">
            Anf. 31 KJELL-ERIK KARLSSON (v):
          </note>
          <u who="kjell-erik_karlsson_62bd06" xml:id="i-784b482fc2a9374d-0" n="0f773b1b">
            <seg n="5e9bd629">
              Herr talman! Detta betänkande bygger på en samarbetsproposition
              mellan Socialdemokraterna, Vänsterpartiet och Miljöpartiet. Det
              är ett betänkande som bygger på en proposition som har varit efterlängtad
              av många. Förväntningarna har varit stora, och oron har också
              varit stor hos vissa berörda intressen. Det har inte minst uppvaktningarna
              i utskottet påvisat.
            </seg>
            <seg n="d29979fb">
              Det krävs en helhetssyn på produkter och avfall om man ska nå
              ett samhälle med giftfria och resurssnåla kretslopp. Det gäller
              att vi har en avfallshierarki som gör att vi tar hand om restprodukter
              och avfall på ett miljöriktigt sätt och ser vissa restprodukter
              som en resurs.
            </seg>
            <seg n="1caf9d20">
              Innan vi kommer så långt som till omhändertagande av avfall ska
              vi ha gjort allt vi kan för att minimera tillkomsten av avfall.
              Vår ambition är att vi ska sluta kretsloppet. Miljömålspropositionens
              delmål att mängden avfall inte ska öka från 1994 till 2005 kommer
              troligen inte att nås. Menar vi allvar med tanken på att nå ett
              kretsloppssamhälle har vi mycket kvar att göra på produkt- och
              avfallsområdet.
            </seg>
            <seg n="27f21cf8">
              Som det är nu har det gjorts och görs stora satsningar på förbränningsanläggningar
              för att ta hand om avfallet, men då ska vi veta att förbränning
              är landets i särklass största kända dioxinkälla.
            </seg>
            <seg n="440372c1">
              Utsläppen i luften anses ha minskat kraftigt sedan 1980-talet,
              men uppgifterna om hur mycket dioxin som alltjämt finns i rökgaserna
              är mycket osäkra. Enligt forskning från Nederländerna kan utsläppen
              vara 3050 gånger större än vad man i dag tror. Om detta tvistar
              forskare, myndigheter och organisationer, men oavsett vilken position
              man intar kvarstår faktum: Sopförbränning är en betydande dioxinkälla.
            </seg>
            <seg n="07f3d4b4">
              Sopförbränningen producerar stora mängder aska som innehåller
              mycket höga nivåer dioxin. Dioxininnehållet i askan är flera gånger
              mer än allt dioxin som släpps ut från alla andra källor i landet
              sammantaget. Den ackumulerade mängden dioxin på våra svenska soptippar
              är enorm, och ingen kan ens överblicka konsekvenserna om eller
              när dioxinet från dessa askor läcker ut i vattendrag eller slutligen
              hamnar i våra havsvatten. Därför måste det vidtas stora försiktighetsåtgärder
              vid omhändertagandet av askan.
            </seg>
            <seg n="fb151ef1">
              Det gäller, som det står i propositionen, att hitta de rätta
              ekonomiska styrmedlen för att minimera avfallsförbränningen. Därför
              har en utredare fått i uppdrag att komma med förslag på hur en
              skatt på avfall som förbränns lagtekniskt kan utformas. Han ska
              dessutom bedöma vilken skattenivå som är lämplig med hänsyn till
              de styreffekter som behöver uppnås. Han ska också bedöma lämpligheten
              av att införa en sådan skatt, eller om andra ekonomiska styrmedel
              i stället bör förordas. Resultaten väntar vi oss i slutet av 2004.
            </seg>
            <seg n="ec9ddecf">
              Herr talman! Vi har nu alltför många produkter med alltför lite
              information om deras miljöpåverkan. Vi behöver göra ett aktivare
              miljöval och ställa miljökrav när vi köper en produkt. Vi har
              alla ett ansvar för att förbättra vår miljö.
            </seg>
            <seg n="0ef6daeb">
              För att vi ska uppnå målet om ett ekologiskt hållbart samhälle
              krävs det vilja och engagemang, inte enbart från människor som
              arbetar med miljöfrågor på olika sätt, utan även från alla oss
              andra. Genom de val vi gör som vardagsmänniskor påverkar vi vår
              framtid mycket mer än många av oss tror. Därför gäller det att
              vi gör rätt val när vi konstruerar, tillverkar och säljer eller
              när vi köper och förbrukar.
            </seg>
            <seg n="8179044b">
              Vad gör vi sedan, när vi har förbrukat produkten? Även här måste
              vi ha med miljötanken. Återigen är det helhetssynen som måste
              gälla i produktvalet och miljöarbetet. Producenter, användare
              och avfallsaktörer bör komma närmare varandra. Tanken är att varje
              avfallsslag ska behandlas utifrån sina inneboende egenskaper och
              användningsmöjligheter. Även avfallet är ju en resurs som kan
              nyttiggöras på olika sätt.
            </seg>
            <seg n="bebf4dac">
              För att vi ska kunna uppnå ett resurssnålt och kretsloppsanpassat
              samhälle bör vissa förutsättningar gälla. Till exempel gäller
              det, som jag tidigare nämnde, att producera så lite avfall som
              möjligt, att köpa produkter som orsakar så lite och så ofarligt
              avfall som möjligt, att lämna allt miljöfarligt avfall till miljöriktig
              behandling och att återanvända, återvinna och källsortera för
              att behandlingen av avfallet ska bli miljöanpassad och resurssnål.
            </seg>
            <seg n="ecf7e82d">
              Herr talman! Avfallspolitiken är en viktig del av samhället.
              Således är en hållbar avfallspolitik en viktig del av ett hållbart
              samhälle. Att följa internationella avtal är också en viktig princip.
              Men den politik som hittills har förts är föråldrad och ohållbar.
              Den måste anpassas till dagens krav. I propositionen och betänkandet
              tar vi ett bra steg i rätt riktning.
            </seg>
          </u>
          <note type="speaker" n="2676d119">
            Anf. 32 GUNNAR GOUDE (mp):
          </note>
          <u who="unknown" xml:id="i-36d49ccc2589bd89-0" n="a418afae">
            <seg n="7b91f7fb">
              Herr talman! Det moderna samhället producerar mycket stora mängder
              varor och konsumerar stora mängder varor som i slutändan ger stora
              mängder avfall. Tanken bakom idén med kretsloppet är ju att avfallet
              ska tas om hand och föras in i produktionen igen så att man får
              ett slutet kretslopp och kan slippa släppa ut ämnen från avfallet
              i de ekologiska systemen eller de naturliga kretslopp som finns
              i naturen och som utgör grunden för liv, här i Sverige och på
              jorden i stort. Det är en viktig tanke, och jag utgår ifrån att
              Lars Lindblad inte har något emot det som idé. Det är lätt att
              förstå att den här typen av kretslopp som gäller produktion, konsumtion
              och avfall tillbaka till produktion är en viktig tanke när det
              gäller möjligheterna att undvika att miljöskulden växer. Vi löser
              naturligtvis inte problemet med den miljöskuld vi har, men vi
              kan förhindra en tillväxt i den.
            </seg>
            <seg n="c9002728">
              Det har, precis som Christin Nilsson påpekade, hänt mycket positivt
              när det gäller avfallshanteringen. Sopsorteringen är ett bra exempel.
              Källsorteringen av sopor är ett naturligt inslag i vardagen i
              många svenska hushåll i dag, och hanteringen av det sorterade
              avfallet har förbättrats med en växande andel som går till återvinning
              eller återanvändning, kompostering eller rötning och en minskande
              andel som deponeras på soptippar. Det har hänt mycket under kort
              tid, men nu är det dags att ta nästa steg och utifrån de erfarenheter
              som vi har förbättra hanteringen ytterligare.
            </seg>
            <seg n="004b6651">
              En bra avfallshantering förutsätter naturligtvis att alla i samhället
              deltar. Då måste vi också veta vad vi förväntas göra och förstå
              varför det ska göras. Det ska vara lätt att förstå vilka sopor
              som ska hållas isär. Det ska inte vara lång väg till insamlingsstationerna.
              Sophämtningen ska ske nära hushållen. Det ska finnas tydliga regler
              tydligare regler än i dag om vad som åligger fastighetsägare,
              kommuner och producenter så att hanteringen kan ske smidigt och
              så att man slipper problem som vi ser, till exempel med nedskräpning
              kring insamlingscontainrar. Alla de här problemen tas upp i regeringens
              proposition, och det kommer förslag för att komma till rätta med
              dem på olika sätt, förslag som riktar sig till kommuner och förslag
              som ger Naturvårdsverket i uppdrag att öka informationen och svara
              för en vidareutveckling av det här och också att följa upp arbetet.
            </seg>
            <seg n="4e62b594">
              Det sker mycket när det gäller nya material. Därför är det svårt
              att ha ett regelsystem som är up-to-date . Vi ser till exempel
              att när det gäller returtagning av dryckesförpackningar, PET-flaskor,
              så är den lagstiftning vi har, även om den är relativt ny, redan
              omodern. Det kommer in nya material som inte behandlas riktigt
              i lagstiftningen. Det föreslås nu i propositionen att man ska
              göra en ändring och ge ett bemyndigande till regeringen för att
              se över det här regelsystemet och komma med ett som är up-to-date
              . Sven Gunnar Persson efterlyste detta. Det står ju faktiskt som
              ett förslag från regeringen att man ska göra detta. Systemet ska
              till och med utvecklas för att täcka detta med aluminiumburkar
              och stålburkar, står det på s. 71 i propositionen.
            </seg>
            <seg n="f24baa1a">
              När det gäller hanteringen av det insamlade materialet har vi
              faktiskt i Sverige inte någon riktigt bra övergripande styrning
              av vilka alternativa metoder som ska användas. Det finns punktvisa
              regler som har införts för att hindra vissa typer av olämplig
              hantering, till exempel deponi av vissa sopor på soptipp. Men
              avvägningen där har inte genomförts på ett bra och genomtänkt
              sätt. Vi ser till exempel hur många kommuner, precis som Lars
              Lindblad påpekade, har börjat bygga ut sopförbränningen på grund
              av det som har hänt vad gäller möjligheten till deponi. Det aktualiserar
              frågan hur man ska styra sopförbränningen så att den inte växer
              sig starkare än vad som är motiverat ur miljösynpunkt och ekonomisk
              synpunkt. Frågan om skatt på sopförbränning kommer att utredas
              enligt förslag i propositionen.
            </seg>
            <seg n="d0cffaeb">
              Möjligheterna till kompostering och rötning ska ses över. Naturvårdsverket
              har fått i uppdrag att arbeta fram just denna övergripande plan
              för avfallshantering för hela riket, och det ska ske i nära samverkan
              med alla berörda parter: kommuner, företag och så vidare. Det
              kommer också att inrättas ett särskilt råd för avfallsfrågor förlagt
              till Naturvårdsverket. Det här tror jag är viktiga steg i rätt
              riktning. Det är väl bra att man inte har specificerat hårdare
              än vad som går utan ett ordentligt förberedande arbete, även om
              man skulle önska att det redan var gjort. Men i propositionen
              är det alldeles tydligt angivet att det här kommer att ske. Regeringen
              kommer att genomföra de här sakerna.
            </seg>
            <seg n="9ea95242">
              Kommunerna ska få ett tydligare ansvar. Naturvårdsverket får
              också ett tydligt uppdrag att lägga ned stort arbete på att informera
              om bland annat miljöbalkens hänsynsregler och andra regler som
              gäller. Ansvaret för hanteringen av avfall ska ligga hos den som
              innehar avfallet. Vad det innebär måste naturligtvis specificeras
              och göras allmänt känt.
            </seg>
            <seg n="7a944b8c">
              Propositionen har tagits fram i samverkan mellan regeringen,
              Miljöpartiet och Vänsterpartiet, och det borde, som en helhet
              med många detaljer, kunna bidra till att vi faktiskt ökar takten
              när det gäller att minska den pågående miljöskuldstillväxten.
            </seg>
            <seg n="1c1e6ae8">
              Miljöpartiet står självfallet bakom förslaget, och jag yrkar
              bifall till förslaget i betänkandet i dess helhet.
            </seg>
          </u>
          <note type="speaker" n="f5e29711">
            Anf. 33 Miljöminister LENA SOMMESTAD (s):
          </note>
          <u who="lena_sommestad_miljoministe" xml:id="i-36d49ccc2589bd89-1" n="33829408">
            <seg n="45c55a05">
              Herr talman! Den kretsloppsproposition som regeringen i dag presenterar
              tillsammans med Vänsterpartiet och Miljöpartiet lägger fast strategier
              och åtgärder för att främja utvecklingen mot ett samhälle med
              giftfria och resurssnåla kretslopp. Arbetet med den här propositionen
              har skett i nära och konstruktiv dialog med kommuner, producenter,
              materialbolag, fastighetsägare och entreprenörer.
            </seg>
            <seg n="41742517">
              Det är regeringens ambition att den tidigare inriktningen på
              avfallspolitiken ska fullföljas. I propositionen presenteras alltså
              inte någon helt ny avfallspolitik. Vad vi gör är att förtydliga
              och utveckla politikens inriktning och säkerställa ett mer effektivt
              genomförande. Utgångspunkten är EU:s avfallshierarki. Mängden
              avfall ska minska, och avfallet ska bli mindre farligt. Avfallet
              ska i första hand återanvändas, i andra hand materialåtervinnas
              eller återvinnas genom energiutnyttjande och först i sista hand
              deponeras.
            </seg>
            <seg n="4c429915">
              Det gläder mig att det finns ett brett stöd i kammaren för en
              avfallspolitik baserad på de här utgångspunkterna. Undantaget
              här i dag har varit Moderaterna och Lars Lindblad, men jag måste
              säga att de krav han ställer i fråga om miljönytta, hälsoskydd
              etcetera kan jag mycket väl skriva under på. Jag tror att skillnaden
              är att vi från regeringens sida vill driva en aktiv politik för
              att skapa de förutsättningar som behövs för ett kretsloppssamhälle.
            </seg>
            <seg n="a2aee87b">
              Engagemanget hos de olika aktörer som verkar inom avfallsområdet
              har ökat kraftigt under senare år. I den här situationen är det
              viktigt att trovärdigheten i de system vi bygger upp kan utvecklas
              och stärkas. Det har varit en ledstjärna för regeringen i arbetet
              med propositionen.
            </seg>
            <seg n="35b6ef78">
              En annan ledstjärna har varit dialog och samverkan. Flera av
              förslagen i propositionen syftar till att få till stånd en större
              samverkan mellan de olika aktörerna i avfalls- och återvinningsbranschen.
              Genom en tydligare ansvarsfördelning mellan aktörerna skapas en
              förstärkt och trovärdig struktur för framtiden, en struktur som
              aktörerna aktivt kan bidra till att utveckla.
            </seg>
            <seg n="45a2b5a3">
              Vi vet alla att utvecklingen inom avfallshanteringen inte i alla
              delar har gått i önskvärd riktning. Från regeringens sida har
              vi särskilt identifierat fyra områden där vi anser att det krävs
              förbättringar om vi ska nå målen i avfallspolitiken.
            </seg>
            <seg n="33711a82">
              Det gäller konsumentperspektivet, att det måste vara lättare
              för konsumenten att delta i avfallshanteringen.
            </seg>
            <seg n="175583d1">
              Det handlar om miljöhänsyn, att den miljömässiga hanteringen
              av avfallet ska förbättras i enlighet med principerna i avfallshierarkin.
            </seg>
            <seg n="a3490401">
              Det handlar också om livscykelperspektivet. Vi måste utveckla
              en politik för varors och produkters påverkan på miljön ur ett
              livscykelperspektiv.
            </seg>
            <seg n="aaa94183">
              Slutligen handlar det om avfallshanteringens organisation och
              infrastruktur, att förbättra avfallshanteringen rent organisatoriskt.
            </seg>
            <seg n="2bca7633">
              Just nu arbetar vi intensivt i Regeringskansliet med att gå vidare
              med olika förslag inom de här områdena. Det sker till exempel
              i form av förordningsförändringar, uppdrag till Naturvårdsverket
              och i statliga utredningar.
            </seg>
            <seg n="66c0808a">
              Låt mig kort nämna några av förslagen i propositionen som vi
              nu arbetar med att genomföra.
            </seg>
            <seg n="a445c088">
              Producentansvaret för förpackningar och returpapper blir kvar.
              Kommunernas och producenternas roller måste dock förtydligas för
              att konsumenterna lättare ska kunna delta i systemen. För att
              göra systemen mer användarvänliga har vi för avsikt att utveckla
              krav på lokalt samråd mellan producenter och kommuner. Vi förbereder
              också tydliga krav på kommunal planering och information till
              konsumenterna om insamlingssystemen. Ett område där större tydlighet
              krävs är till exempel frågan om renhållning kring insamlingsstationerna.
            </seg>
            <seg n="442b66d5">
              Vi kommer att skärpa kraven på ökad tillgänglighet till insamlingssystemen,
              bland annat genom en ökad fastighetsnära insamling. För att genomföra
              det avser vi bland annat att ge PBL-kommittén i uppdrag att se
              över hur krav kan ställas på fastighetsägare att inrätta utrymmen
              för källsortering.
            </seg>
            <seg n="a7c0d181">
              När det gäller tillämpningen av avfallshierarkin föreslår vi
              en rad åtgärder för att åstadkomma en ökad materialåtervinning
              och biologisk behandling av avfall. Ett delmål för biologisk behandling
              av avfall föreslås som går ut på att senast 2010 ska minst 35
              % av matavfallet återvinnas genom biologisk behandling.
            </seg>
            <seg n="b78883f2">
              Det här kretsloppstänkandet är alls inte uttryck för någon religion
              såsom den tillämpas av regeringen. Tvärtom bygger det på mycket
              noggranna samhällsekonomiska och vetenskapliga analyser av ekonomisk
              nytta, miljönytta och kostnadseffektivitet, allt detta i ett längre
              tidsperspektiv perspektivet ett hållbart samhälle.
            </seg>
            <seg n="cefb841b">
              Återvinningen av förpackningar och annat avfall anser vi är en
              bra verksamhet, och den ska fortsätta i linje med Sveriges och
              EU:s avfallspolicy. Det är både miljömässigt och samhällsekonomiskt
              motiverat att materialåtervinna, enligt en samlad bedömning av
              forskningsmaterial på området.
            </seg>
            <seg n="82e87cfd">
              Över huvud taget är det ett viktigt inslag för ett hållbart Sverige
              att använda material och energi mer effektivt. Låt mig säga något
              kort om pantsystemet. Vi kanske kan återkomma till det i replikerna.
            </seg>
            <seg n="13ac160a">
              Vi ser det som mycket centralt att ha ett fungerande pantsystem.
              Vi har i propositionen på flera punkter klargjort hur vi kommer
              att gå vidare med det, till exempel när det gäller stålburkarna.
              Nästa steg kommer att bli en hearing med intressenter. Den kommer
              att äga rum redan under hösten. Vi har också uppdrag till både
              Naturvårdsverket och Jordbruksverket när det gäller privatimporten
              som vi, liksom många andra, ser som ett stort problem. Vi tycker
              att det är intressant att kunna utveckla ett gemensamt system
              inom EU och Kommerskollegium utreder den möjligheten. Vi kan säkert
              återkomma till detta.
            </seg>
            <seg n="2eaf023b">
              Kommunernas ansvar för att samla in det farliga avfallet ska
              stärkas och klargöras. Vi är helt eniga om betydelsen av att tydligare
              klargöra vad som gäller för farligt avfall. Vi kommer också att
              klarlägga hushållens ansvar för att sortera ut det farliga avfallet.
            </seg>
            <seg n="fe9adf20">
              Regeringen menar vidare att det behövs mer information till hushållen
              om vad som egentligen är farligt avfall och hur det ska samlas
              in. Vår linje, som vi kommer att arbeta efter, är att ställa krav
              i förordningsform om att allt farligt avfall ska utsorteras. Vi
              arbetar alltså för att få en heltäckande tillämpning snarare än
              ett mål för vad vi ska uppnå. Vi tror att det är en bättre väg
              att gå fram.
            </seg>
            <seg n="6373f163">
              När det gäller förbränning har Naturvårdsverket fått i uppdrag
              att utreda hur kraven på avfall som förbränns kan skärpas. En
              utredning har tillsatts för att lämna förslag på om en skatt på
              avfall som förbränns bör införas och i så fall hur den ska formuleras.
              Naturvårdsverket kommer också att få i uppgift att samordna och
              utveckla regeringens kretsloppsstrategi och återkomma till regeringen
              med förslag om hur den kan utvecklas.
            </seg>
            <seg n="3e989c85">
              Ett viktigt inslag i kretsloppsstrategin är naturligtvis att
              analysera miljöpåverkan från material och varor under hela deras
              livscykel. Här ser vi att avfallspolitiken måste vävas samman
              med kemikaliepolitiken, produktpolitiken och energipolitiken.
              Det är också punkter som har poängterats av Gunnar Goude och Kjell-Erik
              Karlsson.
            </seg>
            <seg n="f0300fa2">
              Jag och många med mig har sett att det har funnits brister i
              genomförandet av avfallspolitiken de senaste åren. I propositionen
              föreslår vi därför en rad övergripande nya åtgärder, med ambitionen
              att förbättra genomförandet framöver. Ett råd för avfallsfrågor
              inrättas vid Naturvårdsverket. Rådet ska bistå myndigheten i genomförandet
              av avfallspolitiken och bredda samrådet med olika intressenter.
            </seg>
            <seg n="8c21dff0">
              Avfallsplaneringen stärks på kommunal, regional och nationell
              nivå. Den viktigaste nyheten är att vi får en nationell avfallsplanering.
            </seg>
            <seg n="39556f69">
              Utöver dessa huvudprinciper föreslås en rad andra förändringar.
              En nyhet som jag fäster mycket stor vikt vid, som har diskuterats
              här i kammaren i dag, är att ett krav om slutförvar av kvicksilver
              införs. Kvicksilver ska förvaras i djupt bergförvar. Kravet föreslås
              införas i avfallsförordningen och gälla från 2015.
            </seg>
            <seg n="15d060dc">
              Herr talman! Sverige har fört och för en långsiktig miljöpolitik.
              Vi har genomfört stora infrastrukturssatsningar vilket i sin tur
              har lett till ett internationellt försprång i att få fram tekniska
              lösningar på miljöområdet. Det gäller inte minst på avfallsområdet
              där svenskt nytänkande och tekniska lösningar hör till de främsta
              i världen.
            </seg>
            <seg n="e3f1aebd">
              Vi har också haft ett starkt stöd hos våra medborgare för en
              ambitiös kretsloppspolitik, och värdet av det kan knappast överskattas.
              Hushåll och verksamhetsutövare gör utomordentliga insatser för
              ett svenskt kretsloppssamhälle och för svensk avfallshantering.
              Det visar en vilja som det är viktigt för oss att tillmötesgå
              som politiker så att vi ytterligare kan utveckla systemen så att
              de blir smidiga och bra att hantera för alla parter.
            </seg>
            <seg n="615a8a9d">
              Vi vet alla att det på kort sikt kan vara lönsamt att slänga
              alla sopor, samla dem på hög eller bränna osorterat, men att det
              på lång sikt är förödande. Vi är på väg bort från soptippen som
              lösning. Vi ser att avfall är både en resurs och ett miljöproblem.
              Det är en resurs som ska användas och ett miljöproblem som ska
              minimeras. Tack ska ni ha för den här debatten.
            </seg>
          </u>
          <note type="speaker" n="815e3cd1">
            Anf. 34 SVEN GUNNAR PERSSON (kd) replik:
          </note>
          <u who="sven_gunnar_persson_7bd9a0" xml:id="i-91e3a19991eea702-3" n="fa2747de">
            <seg n="60221f0e">
              Herr talman! Jag ställde ett par frågor i mitt anförande som
              miljöministern av förklarliga skäl inte hann svara på i sitt anförande.
              Vi tar det nu, som hon också sade.
            </seg>
            <seg n="3c3aa731">
              Om man ser avfallsfrågan och materialåtgången i ett globalt perspektiv
              och vilket ansvar vi har i Sverige, är det då inte möjligt att
              omformulera delmålen under rubriken God bebyggd miljö så att det
              klart framgår att målet är att den totala avfallsmängden ska minska,
              inte bara som nu att det avfall som ska läggas i deponi ska minska
              och så vidare?
            </seg>
            <seg n="01a95d76">
              Herr talman! Jag vill också följa upp en fråga som miljöministern
              var inne på som hastigast, om systemet för återvinning, framför
              allt återvinning av glas. Det är ett akut problem. Svensk Glasåtervinning
              betalar nu själv för återvinning av privatimporterat glas. Man
              får ingen ersättning för den. Vad gör regeringen nu för att rädda
              återvinningssystemet för framför allt glas? Är det rimligt att
              Svensk Glasåtervinning själv ska bära den kostnaden?
            </seg>
          </u>
          <note type="speaker" n="06797cc1">
            Anf. 35 Miljöminister LENA SOMMESTAD (s) replik:
          </note>
          <u who="lena_sommestad_miljoministe" xml:id="i-36d49ccc2589bd89-2" n="33829408">
            <seg n="f2db74d9">
              Herr talman! Det skulle naturligtvis kunna övervägas om vi ska
              ha ett mål för att minska den totala mängden avfall. Jag vill
              inte lämna något löfte om det i dag, och i så fall skulle vi återkomma
              till det i miljömålspropositionen.
            </seg>
            <seg n="58dc7856">
              Jag vill dock understryka att redan i dag finns ett mål om att
              avfallsmängderna inte ska öka. Det kan också finnas ganska stora
              tekniska problem att göra ett mätbart mål på det sättet. Det pågår
              arbete både i Sverige och inom EU för att se på dessa frågor.
              Jag vill också understryka att det även handlar om att minska
              de farliga mängderna i avfallet, att över huvud taget ändra våra
              konsumtions- och produktionsmönster, vilket är en del av till
              exempel den IPP-strategi integrerad produktpolitik som vi talar
              om.
            </seg>
            <seg n="def19eb9">
              När det gäller glasförpackningarna är vi väl medvetna om problemet.
              Vi har så sent som den här veckan haft konsultationer med industrin.
              Detta är ett mycket stort problem, och vi tar det på allvar. Vi
              kommer att ge ett utredningsuppdrag där man ska se över frågan
              hur detta kan hanteras och finansieras samt hur vi helt enkelt
              ska gå vidare med privatimporten. Jag vill dock understryka att
              producenten har ett ansvar för att samla in alla förpackningar
              som sätts på marknaden.
            </seg>
            <seg n="2a159216">
              Svensk Glasåtervinning insamlar inte i dag mer än 100 % av vad
              de själva sätter på marknaden; de har en bit kvar. Den situation
              som råder innebär att glasåtervinningsaktörerna har ett ansvar
              för att hantera detta. Men vi tar frågan på stort allvar, inte
              minst eftersom privatimporten ökar.
            </seg>
          </u>
          <note type="speaker" n="66d309fa">
            Anf. 36 SVEN GUNNAR PERSSON (kd) replik:
          </note>
          <u who="sven_gunnar_persson_7bd9a0" xml:id="i-91e3a19991eea702-4" n="fa2747de">
            <seg n="b4087b99">
              Herr talman! Här tycker jag att miljöministern ställer hårdare
              krav på glasindustrin än vad hon själv skrivit under i miljömålsarbetet.
              Där ska 75 % av glaset återvinnas. Svensk Glasåtervinning klarar
              i dag 87 %, enligt uppgifter från dem, och de betalar själva.
              Det kostar dem ca 25 miljoner kronor, som de inte har täckning
              för.
            </seg>
            <seg n="25cdcbe0">
              När det gäller att ta emot och återvinna privatimporterat glas
              vill jag fråga: Är det som regeringens myndighet Naturvårdsverket
              och nu miljöministern själv är inne på en rimlig ordning, nämligen
              att Svensk Glasåtervinning ska ha ansvar för att också ta emot
              och återvinna privatimporterat glas, alltså glas som inte är producerat
              i Sverige? Jag kan inte se att det är rimligt. Jag förstår inte
              miljöministern på den punkten.
            </seg>
            <seg n="6490e82b">
              När det gäller miljömålet om minskning kan det ju inte vara svårare
              att mäta en minskning än att mäta ifall den totala mängden inte
              ökar.
            </seg>
          </u>
          <note type="speaker" n="ceaf57b9">
            Anf. 37 Miljöminister LENA SOMMESTAD (s) replik:
          </note>
          <u who="lena_sommestad_miljoministe" xml:id="i-36d49ccc2589bd89-3" n="33829408">
            <seg n="f18870cb">
              Herr talman! Låt mig än en gång understryka att vi tar problemen
              med privatimporten på mycket stort allvar. Vi har arbetat hårt
              med den frågan och kommer alltså att lägga ut ett uppdrag för
              att se hur vi kan hantera denna situation. I förlängningen handlar
              det också om ett ökat EU-samarbete, och därför är även Kommerskollegium
              inblandat i frågan om privatimporten och hur vi ska hantera den.
            </seg>
            <seg n="a197c055">
              Samtidigt vill jag göra ett förtydligande. Producentansvaret
              innebär att man har ett ansvar för att ta tillbaka inte bara de
              förpackningar som man har skyldighet att materialåtervinna, utan
              alla förpackningar. Det är viktigt att klarlägga. Däremot innebär
              det inte att vi inte har en stor ambition att ta tag i de mycket
              svåra problem som Svensk Glasåtervinning har när det flödar in
              glas över gränserna.
            </seg>
            <seg n="d0b9175c">
              Målen är intressanta att diskutera, men vi har redan i dag mål
              både om att mängderna inte ska öka och att vi ska minska de deponerade
              mängderna. Det handlar om att diskutera om det är vettigt att
              ha ett mål också för det här området. Det kan vi återkomma till
              i miljömålspropositionen.
            </seg>
          </u>
          <note type="speaker" n="db92e484">
            Anf. 38 ROGER TIEFENSEE (c) replik:
          </note>
          <u who="roger_tiefensee_178395" xml:id="i-f8000aad1589f503-5" n="7a1f1852">
            <seg n="a16e5002">
              Herr talman! I mitt huvudanförande lyfte jag fram vikten av att
              ha styrmedel som strävar åt rätt håll och regler som stimulerar
              till nytänkande och nya tekniska lösningar. I sitt anförande framhöll
              miljöministern fyra problemområden: konsumentperspektivet, miljöhänsynen,
              livscykelperspektivet samt organisation och infrastruktur. Lite
              senare framhöll miljöministern också att vi i Sverige ligger långt
              framme när det gäller tekniska lösningar. Och det är ju sant.
            </seg>
            <seg n="24f1bb26">
              Jag vill dock peka på att det är farligt att slå sig till ro.
              Om man inte ständigt fortsätter att bli bättre är man snart inte
              längre bra. Jag lyfte i mitt huvudanförande upp det faktum att
              i dag finns skatteregler där biogas som genereras via biologisk
              behandling är skattebefriad, medan biogas som genereras via termisk
              behandling inte är det.
            </seg>
            <seg n="14153ba5">
              Detta, menar jag, hämmar utvecklingen. Jag skulle mycket väl
              kunna tänka mig en stark utveckling där vi i stället för att bränna
              avfall får termisk behandling av avfall. På så sätt skulle vi
              inte skapa några problem, utan i stället skapa nyttigheter.
            </seg>
            <seg n="cfcf0d7b">
              Min fråga till miljöministern är om det kunde vara en uppgift
              för Samordningskansliet inom Regeringskansliet att göra en översyn
              av vilka styrmedel och regler vi har, så att styrmedlen strävar
              åt rätt håll och reglerna inte hämmar utan snarare stimulerar
              teknisk utveckling och nytänkande.
            </seg>
          </u>
          <note type="speaker" n="6b12b25f">
            Anf. 39 Miljöminister LENA SOMMESTAD (s) replik:
          </note>
          <u who="lena_sommestad_miljoministe" xml:id="i-36d49ccc2589bd89-4" n="33829408">
            <seg n="44c84e02">
              Herr talman! Vi är helt eniga om betydelsen av att främja teknisk
              utveckling och vikten av att ha regelverk som i bästa möjliga
              mån främjar teknikneutralitet. Det är också regeringens linje,
              och som Roger Tiefensee känner till är till exempel de gröna certifikaten
              just ett sätt att vara teknikneutralt.
            </seg>
            <seg n="40b93c3f">
              Ibland har vi problem. När det till exempel gäller särskilda
              regler för skattebefrielse för biobränslen är det en del av ett
              undantag som vi har inom EU, och det ställer ibland till problem
              i fråga om skatterna. Men jag är helt öppen för att se över skattereglerna
              på det här området. Det är också regeringens ambition och där
              pågår ett arbete. En viktig del i detta är då naturligtvis att
              främja goda innovationer och teknisk utveckling.
            </seg>
          </u>
          <note type="speaker" n="c6c353b6">
            Anf. 40 ROGER TIEFENSEE (c) replik:
          </note>
          <u who="roger_tiefensee_178395" xml:id="i-f8000aad1589f503-6" n="7a1f1852">
            <seg n="aa81e789">
              Herr talman! Jag tackar för svaret som kändes positivt. Jag vill
              också tacka utskottets majoritet för den behandling som vår motion
              fått i denna del. Utskottet är väldigt positivt och nästan så
              nära ett tillkännagivande till regeringen som man kan komma. Man
              förutsätter att regeringen tittar på detta i sitt fortsatta arbete
              med strategi för alternativa drivmedel.
            </seg>
            <seg n="ffd84995">
              Jag ser stora utvecklingsmöjligheter. Det handlar alltså om miljödriven
              affärsutveckling. Om vi hela tiden fortsätter att bli bättre ligger
              vi i Sverige långt framme, och därför ser jag stora möjligheter
              i ett sådant arbete. Men då måste vi kanske våga utmana det konservativa
              Finansdepartementet både från andra departement och från riksdagen.
              Där ser man uppenbarligen inte problem i till exempel skattelagstiftningen
              i det här fallet.
            </seg>
          </u>
          <note type="speaker" n="f2ba6cca">
            Anf. 41 Miljöminister LENA SOMMESTAD (s) replik:
          </note>
          <u who="lena_sommestad_miljoministe" xml:id="i-36d49ccc2589bd89-5" n="33829408">
            <seg n="2562687a">
              Herr talman! Låt mig än en gång säga att vi är väldigt eniga
              på detta område, och också regeringen är enig. Jag tror att vi
              här ska driva en offensiv politik. Den politiken ska inte bara
              drivas i Sverige, utan det handlar om att i EU som helhet få en
              bra politik när det gäller alternativa drivmedel.
            </seg>
            <seg n="f06e908e">
              Vi har drivit på väldigt starkt både för att få ett mål för biodrivmedel
              inom EU och för att få möjligheter att behandla dessa på ett bra
              sätt så att de främjas. Jag ser alltså detta som en bred strategi,
              där vi både på svensk nivå och på EU-nivå måste arbeta för att
              nå framgång.
            </seg>
          </u>
          <note type="speaker" n="a315c37e">
            Anf. 42 MARIE WAHLGREN (fp) replik:
          </note>
          <u who="marie_wahlgren_06634e" xml:id="i-9c2e70fdd26bbebd-5" n="9a81ee56">
            <seg n="5258340c">
              Herr talman! Som jag sade i mitt huvudanförande såg väldigt många
              fram emot den här propositionen. Det har talats länge om kretsloppspropositionen.
              Därför kan man bli lätt besviken när regeringen i propositionen
              skjuter flera saker framför sig i form av utredningar.
            </seg>
            <seg n="2069e992">
              Jag kan förstå att det är svåra frågor och därför vill jag fråga
              ministern när hon återkommer till riksdagen med lösningar på till
              exempel rötslamsproblematiken, hanteringen av hushållens farliga
              avfall och avkommunaliseringen av hanteringen av farligt avfall.
            </seg>
            <seg n="211ea55e">
              Jag vill också fråga ministern om hon inte är beredd att sätta
              ned foten något när det just gäller förbränningsskatt. Jag ska
              inte låsa ministern vid ordet skatt, men hon kan till utredningen
              säga att det måste tas fram ekonomiska styrmedel som styr rätt
              när det gäller förbränningen. Man ska inte bara lämna öppet frågan
              om vi ska ha styrmedel eller inte.
            </seg>
          </u>
          <note type="speaker" n="f25de1d3">
            Anf. 43 Miljöminister LENA SOMMESTAD (s) replik:
          </note>
          <u who="lena_sommestad_miljoministe" xml:id="i-36d49ccc2589bd89-6" n="33829408">
            <seg n="77f0c060">
              Herr talman! Precis som Marie Wahlgren säger är dessa frågor
              komplicerade. Vi har haft ett antal omfattande utredningar till
              grund för detta, och på flera punkter ser vi att vi måste diskutera
              vidare. Det finns intressekonflikter, och det finns också kunskapsluckor
              där vi behöver gå vidare. Då har vi bedömt att det är viktigt
              att nu gå till riksdagen med allt vi har och tala om vilken strategi
              och vilken linje den här politiken kommer att ha framöver. Vi
              arbetar intensivt med de frågorna.
            </seg>
            <seg n="c06883b8">
              Vi återkommer med rötslamsproblematiken i miljömålspropositionen.
              Det gäller eventuellt också andra delmål som kan bli aktuella.
            </seg>
            <seg n="5b856c97">
              När det gäller avkommunaliseringen av ansvaret för det farliga
              avfallet har vi nu tillsatt en utredning för att följa upp det.
              Jag kan inte här i talarstolen just nu säga i vilken proposition
              det kan bli aktuellt med ett förslag eller exakt när vi kan återkomma.
              Vi ska följa upp det.
            </seg>
            <seg n="6aca87b6">
              När det gäller avfallsskatten har vi tillsatt utredningen därför
              att vi ser att det finns goda skäl att styra ekonomiskt just med
              en sådan skatt. Skattesatserna ska styra efter avfallshierarkin.
              Om vi har en skatt för deponi och vi anser att materialåtervinning
              är bättre än sopförbränning bör det också avspeglas i skattesatserna.
            </seg>
            <seg n="3c51d722">
              Jag gissar att det är samma syn som Marie Wahlgren har. Det ska
              vara tydliga riktlinjer. Vi har nu tillsatt en utredning för att
              få en mer genomarbetad bedömning av om det ska genomföras och
              konsekvenserna. Vi är väldigt tydliga med hur vi ser på det som
              ekonomiskt styrmedel.
            </seg>
          </u>
          <note type="speaker" n="979cb8f4">
            Anf. 44 MARIE WAHLGREN (fp) replik:
          </note>
          <u who="marie_wahlgren_06634e" xml:id="i-9c2e70fdd26bbebd-6" n="9a81ee56">
            <seg n="0e774bfe">
              Herr talman! Det är bra att regeringen har tillsatt ytterligare
              en utredning. Men det är inte så att avfallsförbränningsskatter
              tidigare är outrett. Tidigare utredare pekar just på att man borde
              kunna gå vidare. Han ger olika förslag på hur man skulle kunna
              utforma en sådan förbränningsskatt. Jag kan förstå att man vill
              fortsätta att titta på just hur utformningen ska vara. Men det
              hade varit bra om man någon gång politiskt satte ned foten i dessa
              frågor så att vi kan ha en debatt om inriktningen.
            </seg>
            <seg n="065dbcca">
              Jag går tillbaka till frågan om rötslam. Det är ett av de allvarligaste
              problemen vi har. Vi har inte kommit vidare med att återföra fosfat
              och näringsämnen till jordbruksmarken. Vi var på ett MISTRA-seminarium
              där man sade att vi kanske i 4050 år till har resurser kvar i
              marken med de sätt vi använder i dag. Löser vi inte problemet
              har vi ett ganska allvarligt försörjningsproblem framför oss.
            </seg>
            <seg n="7f7b170e">
              Det finns ett antal projekt om hur man skulle kunna göra det.
              Det finns projekt som handlar om återföring till skogsmark och
              energiskog. Det finns också projekt som handlar om att plocka
              ut näringsämnena ur rötslammet och återföra dem på det sättet
              i stället för att återföra rötslammet direkt. Jag vill veta hur
              mycket ministern tänker satsa på den typen av åtgärder.
            </seg>
          </u>
          <note type="speaker" n="98b334cf">
            Anf. 45 Miljöminister LENA SOMMESTAD (s) replik:
          </note>
          <u who="lena_sommestad_miljoministe" xml:id="i-36d49ccc2589bd89-7" n="33829408">
            <seg n="7f7d3008">
              Fru talman! Vi ser det som mycket högt prioriterat. Samtidigt
              är det ett svårt område. Vi måste arbeta på flera fält samtidigt
              när det gäller både forskning och utveckling för att få till stånd
              en god kvalitet. Vi måste också arbeta med andra sidan. Vi tror
              mycket på samarbete mellan avnämarna och producenter.
            </seg>
            <seg n="829d843f">
              Vi ser fler bra exempel, precis som Marie Wahlgren nämner, på
              att vi nu utvecklar detta och får fram en god produkt som inte
              är smittbärande och som innehåller lägre halter av tungmetaller,
              och så vidare. Vi kommer att arbeta intensivt med detta. Vi kommer
              att lägga fram förslag i miljömålspropositionen om det.
            </seg>
            <seg n="2e518718">
              Jag har också för avsikt att ta initiativ för att Naturvårdsverket
              ska utveckla ett forskningsprogram för avfallsfrågorna generellt.
              Där blir naturligtvis också detta en del.
            </seg>
          </u>
          <note type="speaker" n="677245c2">
            Anf. 46 LARS LINDBLAD (m) replik:
          </note>
          <u who="lars_lindblad_0c9b78" xml:id="i-47293cf4e948279d-7" n="c38c56ec">
            <seg n="9c208146">
              Fru talman! Först av allt vill jag ge miljöministern beröm. Jag
              tror att hon är en av de ministrar som är flitigast här i kammaren.
              Att miljöministern visar sig här och deltar i debatten är någonting
              som vi här i kammaren sätter stort värde på.
            </seg>
            <seg n="043ae1aa">
              Så till min fråga. Regeringen föreslår ett mål för hur stor del
              av avfallet som ska återvinnas. Syftet är att i rötad form återföra
              avfallet till åkrarna. Vad vill miljöministern säga till dem som
              jag gärna vill värna, nämligen de bönder som varken ser miljönytta
              eller ekonomisk vinst med detta och framför allt är uppriktigt
              rädda för hälsoriskerna?
            </seg>
            <seg n="0d7a512e">
              I Sverige har många bönder valt att odla ekologiskt. Tanken är
              att undvika konstgjorda bekämpningsmedel. Risken är att det rötade
              avfallet innehåller bekämpningsmedelsrester. Nu ska detta förorenade
              avfall ut på åkrarna enligt betänkandet. Risken är att bönder
              förlorar sina säljkontrakt för ekoprodukter när livsmedelsindustrin
              stoppat leveranserna eftersom man hittat rester av bekämpningsmedel
              i råvarorna. Det är ett fullt möjligt scenario. Vad säger miljöministern
              till dessa bönder i den situationen?
            </seg>
          </u>
          <note type="speaker" n="aee3ba8c">
            Anf. 47 Miljöminister LENA SOMMESTAD (s) replik:
          </note>
          <u who="lena_sommestad_miljoministe" xml:id="i-36d49ccc2589bd89-8" n="33829408">
            <seg n="1c4f198b">
              Fru talman! Miljöministern säger att regeringen inte på något
              sätt har för avsikt att köra över någon och tvinga någon att ta
              emot något på sina åkrar som man inte vill ha. Det är väldigt
              klart. Här har man också från lantbrukssidan varit väldigt tydlig.
            </seg>
            <seg n="ff775b08">
              Orsaken till att vi driver frågan är bland annat att vi långsiktigt
              behöver en återföring av fosfor i kretsloppet. Vi vinner alla
              på att försöka hjälpas åt att få ett sådant kretslopp att fungera.
              Vi går stegvis fram. Vi arbetar för att förbättra kvaliteten på
              alla sätt genom teknikutveckling och så vidare.
            </seg>
            <seg n="39f27092">
              Vi arbetar i form av samarbeten där båda parter är ense om att
              man vill samarbeta. Vi kan börja på områden där det är mindre
              känsligt, till exempel när det gäller salixodlingar.
            </seg>
          </u>
          <note type="speaker" n="c1fffd8e">
            Anf. 48 LARS LINDBLAD (m) replik:
          </note>
          <u who="lars_lindblad_0c9b78" xml:id="i-47293cf4e948279d-8" n="c38c56ec">
            <seg n="95c6b44f">
              Fru talman! Vi delar väl alla farhågorna kring fosforbehov och
              sådant. Samtidigt slås det fast i betänkandet att målet är att
              35 % av avfallet ska återföras till åkrarna. I dag har vi inte
              tekniken för att garantera att inte bekämpningsmedelsrester förs
              vidare i kretsloppet. Ändå fastställer riksdagen ett mål för detta.
            </seg>
            <seg n="7b32cf95">
              Betänkandet vi behandlar i dag heter Ett samhälle med giftfria
              och resurssnåla kretslopp , men det håller inte. Hur ska miljöministern
              garantera att bönderna kommer att vara skadeslösa när vi ska upp
              till dessa nivåer? Kan miljöministern garantera att de bönder
              som accepterar detta avfall inte får bekämningsmedelsrester med
              sin gödning när vi uppnår dessa mål?
            </seg>
            <seg n="d4a32378">
              Jag är orolig för den framväxande avfallspolitiken och avfallshanteringen.
              Först väljer vi att stoppa deponin. Där är vi helt överens. Även
              om vi inte är överens om deponiskatterna är vi överens om deponiförbudet
              för osorterat brännbart avfall och så vidare. Därefter vill man
              hindra förbränningen genom skatt, i varje fall i ett första steg.
              Dessutom finns biocellsförsöken. Det är något som jag tror är
              en intressant idé som ett alternativ. Det jagas nu av skattmasen
              och har reducerats till att behandlas som deponier.
            </seg>
            <seg n="23b5f4a4">
              Kvar finns biologisk behandling. Rötat avfall ska ut på åkrarna.
              I miljöministern drömvärld verkar alla sopor spridas på våra åkrar
              i framtiden, och allt färre alternativ tillåts. Jag är orolig
              för att mångfalden på avfallsmarknaden är på väg att försvinna
              med den politiken.
            </seg>
          </u>
          <note type="speaker" n="fc8cc34c">
            Anf. 49 Miljöminister LENA SOMMESTAD (s) replik:
          </note>
          <u who="lena_sommestad_miljoministe" xml:id="i-36d49ccc2589bd89-9" n="33829408">
            <seg n="b2edf792">
              Fru talman! Jag har väldigt svårt att förstå den slutsatsen.
              Vi har en avfallspolitik som väldigt tydligt pekar på att varje
              avfallsslag ska hanteras på det sätt som är lämpligt. Vi har väldigt
              tydligt gjort klart att det finns en plats för avfallsförbränning,
              en stor plats för materialåtervinning och en plats för biologisk
              hantering av avfall. Det mål vi har satt anser vi är rimligt.
              Det betyder inte att det ska bli den enda formen av avfallspolitik.
            </seg>
            <seg n="9e6b4319">
              Jag ser väldigt positivt på experimenterande med nya former.
              Samtidigt är det viktigt att vi också är noga med regelverken.
              Regelverken behöver ibland förändras när tekniken utvecklas. Det
              får vi se närmare på. Jag har inget som helst emot en nyutveckling.
              Men vad vi pläderar för är en varierad och klok sammansättning
              där vi tar hand om avfall på det sätt som är lämpligt. Det är
              inte alls någon död hand på det sättet.
            </seg>
          </u>
          <note type="speaker" n="4627e647">
            Anf. 50 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-c798285dd2b6413d-0" n="2625e078">
            <seg n="87101c79">
              Fru talman! Jag skulle vilja vända mig direkt till miljöministern
              i den lilla stund jag tänkte använda.
            </seg>
            <seg n="0a81c90e">
              När det gäller slutförvaring av kvicksilver har det kommit mig
              till del att det inte är en så stor mängd, även om det står så
              i utskottets betänkande. Enligt uppgift lär den metalliska kvicksilverdelen
              utgöra ungefär 35 kubikmeter. Om det stämmer är det fyra gånger
              fyra meter och två och en halv meter högt. Det är den kuben vi
              talar om som ska slutförvaras.
            </seg>
            <seg n="40f76cec">
              Den avger mig veterligt ingen strålning. Då framstår det som
              något märkligt att man tänker slutförvara den i berg. Varför jag
              tar upp frågan är att jag upplever de företrädare för industrin
              som hanterar kvicksilver som mogna företag. Det är ansvarskännande
              företag med ett tydligt miljöansvarstagande och dessutom kostnadsmedvetna.
            </seg>
            <seg n="3d94343a">
              Jag vill ställa en direkt fråga. Varför måste man djupförvara
              metalliskt kvicksilver, som är ungefär som en vätska? Varför kan
              man inte som industrin vill ha detta i en sluten förvaring ovan
              jord till ett väsentligt lägre pris? Det är fråga ett.
            </seg>
            <seg n="67a207c0">
              Jag vill inte gärna ha svaret att det är detta som Naturvårdsverket
              har kommit fram till. Det måste ju finnas någon rimlig förklaring
              rent fysiskt.
            </seg>
            <seg n="3d7fc3da">
              Min nästa fråga är knuten till vårt globala ansvar för miljön.
              Uppenbarligen är det så att om vårt använda kvicksilver som fortfarande
              går att använda skulle kunna användas exempelvis i andra länder,
              där man inte har samma restriktioner, så skulle det automatiskt
              innebära att nybrytningen motsvarande den mängden skulle kunna
              minska globalt på jorden. Frågan är: Vilket globalt miljöansvar
              finns det i att vi låser in kvicksilver här som måste nybrytas
              huvudsakligen i Spanien? Spanien står ju för 7580 % av kvicksilverproduktionen
              i världen. Vilket ansvar har Sverige i den delen?
            </seg>
          </u>
          <note type="speaker" n="41392e13">
            Anf. 51 Miljöminister LENA SOMMESTAD (s):
          </note>
          <u who="lena_sommestad_miljoministe" xml:id="i-36d49ccc2589bd89-10" n="33829408">
            <seg n="f400969c">
              Fru talman! Jag ville gärna begära replik när det gäller kvicksilvret,
              som vi ju inte har fått anledning att tala om. Det talas om vilket
              ansvar vi tar. Jag vill understryka att jag tycker att vi tar
              ett stort ansvar. Vi talar tydligt om vilka spelregler som ska
              gälla. Det tror jag är väldigt viktigt också för industrin att
              veta, även om vi har varit oeniga. Jag tycker att Christin Nilsson
              har gett en bra redogörelse för alla de utredningar som har gjorts
              och de diskussioner som har förts. Vi har nu kommit till slutsatsen
              att vi sätter en tidpunkt hyggligt långt fram man kan diskutera
              tiden för forskningen. Nu vet vi ändå vad vi ska inrikta oss på.
            </seg>
            <seg n="15fb0ea0">
              Det är inget val att vänta på vad som händer i Europa. Europa
              ligger långt bakom i kvicksilverpolitiken, precis som man har
              gjort i annan kemikaliepolitik. Det är Sverige och de nordiska
              länderna som driver de här frågorna i EU. I höst har vi fått till
              stånd att kommissionen nu återkommer med en kvicksilverstrategi
              för Europa. Ansvaret gentemot resten av världen ligger i att det
              inte alls automatiskt blir mindre brytning i Spanien därför att
              vi släpper ut vårt kvicksilver på marknaden. Den stora risken
              är att allt kvicksilver som vi har både i Sverige och i Europa
              kommer ut på de globala marknaderna och att vi får en mycket större
              konsumtion än vad vi hade haft i annat fall.
            </seg>
            <seg n="0fa9a975">
              Vi ser det som ett globalt ansvarstagande att markera vägen och
              att försöka få med också Europa på att få bort kvicksilvret från
              kretsloppet och att ta sitt ansvar både när det gäller gruvan
              i Spanien och allt det kvicksilver som finns i kloralkaliindustrin.
            </seg>
          </u>
          <note type="speaker" n="3205882c">
            Anf. 52 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-c798285dd2b6413d-1" n="2625e078">
            <seg n="7e53e1fe">
              Fru talman! Det är förvisso viktigt att vi har spelregler. Industrin
              söker ju också ett europeiskt ansvar eftersom det är ganska små
              volymer som vi talar om. Därför skulle det finnas ett oerhört
              mycket bättre och mer kostnadseffektivt sätt om man samverkade
              inom Europa, och därför kan man ställa sig frågan: Varför ska
              Sverige återigen lägga pålagor på den svenska industrin så att
              vi försämrar vår konkurrenskraft i stället för att samverka och
              därigenom uppnå ett större och bättre miljöansvar?
            </seg>
            <seg n="e82ad8ae">
              Jag hävdar fortfarande att detta rent pragmatiskt måste innebära
              att om den svenska industrin skulle kunna överlåta kvicksilvret
              till företag i Europa som säljer kvicksilver så minskar nybrytningen.
              Jag kan inte förstå att det skulle vara på något annat sätt. Därigenom
              borde det globala ansvaret bättre kunna tas med den typen av lösning.
            </seg>
          </u>
          <note type="speaker" n="6c185e34">
            Anf. 53 Miljöminister LENA SOMMESTAD (s):
          </note>
          <u who="lena_sommestad_miljoministe" xml:id="i-36d49ccc2589bd89-11" n="33829408">
            <seg n="fa4619d2">
              Fru talman! Jag vill fortfarande understryka att vi inte automatiskt
              får mindre brytning. Konsumtionen i världen är ju inte konstant.
              Man använder inte mindre brutet kvicksilver för att man skickar
              ut gammalt. Det finns en stor potential för användning av kvicksilver
              i världen som vi är mycket oroliga för. Det är ett stort hälsoproblem
              i många länder, där man har svårt att hantera detta.
            </seg>
            <seg n="01346b9e">
              När det gäller pragmatiken vill jag understryka att vi gärna
              vill samverka, men att man har kommit en mycket kort väg i Europa.
              I Sverige tar vi vårt ansvar på det sätt som vi vill att andra
              länder i Europa ska ta sitt ansvar på. Den stora frågan på den
              europeiska agendan nu är om vi ska släppa ut de många tusentals
              ton kvicksilver som vi sammantaget har i Europa på de globala
              marknaderna eller inte. Där tycker jag att det är viktigt att
              vi visar vägen. Det är vår hållning från svensk sida i frågan.
            </seg>
          </u>
          <note type="speaker" n="92c8d913">
            Anf. 54 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-c798285dd2b6413d-2" n="2625e078">
            <seg n="90cef8a7">
              Fru talman! I någon mån är detta kommunicerande kärl, miljöministern.
              Det finns ett visst behov av kvicksilver sedan kan vi måhända
              vara överens om att det kanske inte behövs i samma utsträckning.
              Men det innebär att om vi låser in en viss mängd så måste det
              nybrytas en mängd för att tillgodose övriga världens behov. Den
              biten behöver vi väl inte träta om.
            </seg>
            <seg n="da1cad31">
              Det är bra att miljöministern säger att vi behöver samverkan.
              Jag hade bara önskat att det också i propositionen hade framgått
              att denna samverkan skulle utvecklas ytterligare innan vi fattar
              ensidiga beslut. Jag hoppas på det, och jag önskar att miljöministern
              skulle kunna återkomma och kanske ge industrin i uppdrag att återkomma
              med förslag på en lösning kanske med en europeisk grund som bas.
              I vissa lägen tror jag till och med att industrin kan vara mer
              effektiv än nationer när det gäller att komma fram till gemensamma
              lösningar.
            </seg>
          </u>
          <note n="3ca407f9">
            Föredrogs
          </note>
          <note n="d1a2ba7e">
            Överläggningen var härmed avslutad.
          </note>
          <note n="f1b109a3">
            9 § Hemliga tvångsmedel offentliga ombud och en mer ändamålsenlig
            reglering
          </note>
          <note type="speaker" n="3c5f18a4">
            Anf. 55 SUSANNE EBERSTEIN (s):
          </note>
          <note n="76cd8a98">
            Fru talman! I betänkandet behandlas regeringens proposition Hemliga
            tvångsmedel offentliga ombud och en mer ändamålsenlig reglering
            samt fem motioner som väckts med anledning av propositionen.
          </note>
          <u who="susanne_eberstein_8c0e2d" xml:id="i-efa9a48bbaae37dd-0" n="7429beec">
            <seg n="9c6ddf46">
              I propositionen föreslår regeringen att det införs ett system
              med offentliga ombud i ärenden hos domstol om hemlig teleavlyssning
              och hemlig kameraövervakning. Det offentliga ombudet ska ha till
              uppgift att bevaka enskildas integritetsintressen. Ombudet ska
              ha tillgång till allt material som ligger till grund för domstolens
              prövning och ha möjlighet att överpröva domstolens beslut.
            </seg>
            <seg n="6a747b38">
              Vidare föreslås en mer ändamålsenlig reglering av de hemliga
              tvångsmedlen. Hemlig teleavlyssning och hemlig kameraövervakning
              ska få användas även i fall då minimistraffet inte uppgår till
              fängelse i minst två år om det enskilda brottets straffvärde kan
              antas överskrida två års fängelse. Brottets straffvärde, det vill
              säga svårighetsgrad, bedöms utifrån bland annat vilken skada gärningen
              medfört och vilka avsikter gärningsmannen haft.
            </seg>
            <seg n="f08ce010">
              Hemlig teleövervakning föreslås få användas även vid misstanke
              om barnpornografibrott och dataintrång. Det föreslås också att
              hemlig teleavlyssning och hemlig teleövervakning ska får ske av
              teleadresser som det finns synnerlig anledning att anta att den
              misstänkte kontaktar.
            </seg>
            <seg n="d41c8bfc">
              Dessutom föreslås att en hemlig kameraövervakning i vissa fall
              ska få användas för att övervaka en brottsplats eller dess nära
              omgivningar i syfte att fastställa vem som skäligen kan misstänkas
              för brottet.
            </seg>
            <seg n="22137dce">
              Fru talman! Med denna korta inledning överlämnar jag betänkandet
              till debattörerna.
            </seg>
          </u>
          <note type="speaker" n="b7c3c6f4">
            Anf. 56 JOHAN PEHRSON (fp):
          </note>
          <u who="johan_pehrson_2d741c" xml:id="i-84d0bd3ce0ff991d-0" n="14cef853">
            <seg n="c84f49fe">
              Fru talman! Vi har en ganska grym verklighet utanför den här
              kammaren. Det är en verklighet som inte sällan för många präglas
              av våld, kriminalitet och elände. Denna utveckling drivs på alltmer
              enligt vissa, som jag finner anledning att tro ganska mycket på
              det kan gälla åklagare eller poliser. De säger att utvecklingen
              drivs på av organiserad gränsöverskridande brottslighet och organisationer
              där bakom.
            </seg>
            <seg n="bf23ad7e">
              Det är bakgrunden till att detta förslag nu ligger på bordet.
              Man tror att man måste skapa mer ändamålsenliga förutsättningar
              för någonting så sorgligt men nödvändigt som hemliga tvångsmedel.
            </seg>
            <seg n="05fcaf61">
              Bra i detta är att man inför offentliga ombud. Men man ska dock
              inte tro att det offentliga ombudet på något sätt ska garantera
              att det alltid finns en sans och balans i det som en nitisk åklagare
              vill få fram. Fortfarande handlar det mycket om varsamhet, omdöme,
              proportionalitet och ändamål, precis som det är i dag. Vi ska
              komma ihåg att offentliga ombud har diskuterats tidigare. Folkpartiet
              välkomnar detta mycket.
            </seg>
            <seg n="62a22b24">
              När det gäller andra delar tycker vi att själva sakutvidgningen
              är mycket bra. Vi tror att den här straffvärdesventilen är nödvändig
              för att bekämpa vissa brottstyper som har ett mycket högt straffvärde
              men där straffsatserna är satta på ett sådant sätt att det finns
              en lägre straffsats för ett brott inom detta med ett lägre straffvärde.
            </seg>
            <seg n="6065c399">
              Dagens system med straffsatser reflekterar på intet sätt vilka
              behov som egentligen ligger bakom beslut om tvångsmedel och när
              tvångsmedel ska användas. Det finns ingen korrespondens där. Man
              har inte satt straffsatserna för att kunna reglera tvångsmedlen,
              utan det har man kopplat till i dag på ett ganska trubbigt sätt.
              Jag tycker att man möter detta på ett bra sätt genom att nu införa
              ett straffvärde.
            </seg>
            <seg n="aa775509">
              Hur ska då detta gå till? Är det inte rättsosäkert? Varje gång
              man begär ett tvångsmedel i dag måste man pressa in gärningsbeskrivningen
              i ett angivet brott som har dagens spärr på minst två års fängelse.
              Det är också en prövning som är mycket objektiv i sina delar.
              Man tittar på den påstådda gärningen och så vidare. Nu får man
              på samma grunder se att om det rör sig om bedrägeri på mycket
              stora belopp, kanske 3 miljarder kronor, är straffvärdet högre
              än två år. Det är ganska tydligt när det rör sig om så mycket
              pengar. Det är viktigt att komma ihåg att ingen ska kunna dömas
              bara på grund av att man använder sig av detta tvångsmedel. Det
              krävs i regel en hel del annan bevisning.
            </seg>
            <seg n="9137c6d6">
              Jag tycker att det som är tuffast och svårast med den framflyttning
              mot den organiserade brottsligheten som det i praktiken handlar
              om, är rätten att kunna avlyssna någon annan än den person som
              är misstänkt, den person som det finns synnerlig anledning att
              kontakta för till exempel en leverans av ett ton amfetamin eller
              vad det nu är. Här krävs det således mycket god anledning för
              att man ska kunna ringa in den personen och också avlyssna där.
              Men jag tror, efter den omvärldsanalys som jag gör av hur det
              ser ut, att det också kan vara nödvändigt.
            </seg>
            <seg n="9d92f2c0">
              Sammantaget ställer detta ytterligare krav på regeringens skyldighet
              att komma tillbaka till oss i riksdagen med en kraftfull och meningsfull
              redovisning av hur dessa tvångsmedel används. Dessa krav ökar
              betydligt med behandlingen och förhoppningsvis beslutet om dagens
              proposition i dessa delar. Det finns anledning att återigen understryka
              att regeringens redovisningar hittills inte har varit av den kvalitet
              som många av oss hade önskat. Nu gäller det att Justitiedepartementet
              vaknar till och på allvar redovisar dessa hemliga tvångsmedel,
              hur de används och vilken verklig och avgörande effekt de har
              haft, på ett mycket bättre sätt för att vi ska kunna känna oss
              trygga med den lagstiftning vi nu ska besluta om.
            </seg>
            <seg n="4369325e">
              Folkpartiet liberalerna saknar ändå i detta fall möjligheten
              till rumsavlyssning. Vi vet att kriminaliteten anpassar sig. Jag
              hade ett samtal med en åklagare på förmiddagen som berättade att
              han upplever att det blir allt svårare för Sverige att leva upp
              till de konventioner vi skriver på internationellt om att vi inte
              ska vara en frihamn för terrorister och organiserade brott. Jag
              förutsätter att det är en man vid sina sinnens fulla bruk som
              berättar om hur han upplever att organiserade brottslingar flyttar
              hit och alltmer använder Sverige som en frihamn eftersom det är
              lättare att arbeta ostört här. Därför finns det ett behov av att
              också kunna använda sig av rumsavlyssning.
            </seg>
            <seg n="04a8694d">
              Jag pratar verkligen inte om någon allmän polisiär fiskeriverkstad
              där man ska kunna åka runt och försöka snappa upp allting om vad
              som helst, utan här pratar vi återigen om proportionalitet och
              ändamål. Vi pratar om en krävande teknik som är ibland är svår
              att använda och som kräver att det finns en viss organisation
              och planläggning för att man ens ska kunna sätta ut en bugg, annars
              kan man inte nå något resultat. Man ska veta var det ska ske ett
              möte och så vidare.
            </seg>
            <seg n="e49985ef">
              Jag saknar detta, och jag tycker att vi i riksdagen hittills
              inte har fått något svar från majoriteten på varför det inte kommer.
              Man pratar om fördelar och nackdelar, men verkligheten förändras
              och blir allt svårare.
            </seg>
            <seg n="b7e1552c">
              Min kollega i Folkpartiet hade ett samtal med polisen i Köpenhamn
              i morse. Där pågår det just nu en rättegång med ett tiotal personer
              inblandade som handlar om narkotika. Vi pratar om tonvis med hasch
              från Spanien på väg upp till Norden. Det är svenskar inblandade.
              Ni ska veta att tullen i Spanien tar ett ton hasch varje dag.
              Då kan ni tänka er hur mycket som kommer in i Europa för transport
              uppåt, inte minst till Sverige och Danmark. Den här ansvariga
              polisen påstår att det helt avgörande för att man över huvud taget
              har en rättegång i dag mot dessa personer som har till profession
              att sälja död är att man har kunnat använda sig av rumsavlyssning.
            </seg>
            <seg n="37060eaa">
              Det finns andra fall i Danmark där man hör samma historier. Det
              handlar om organiserade bankrån etcetera. Det är en mycket grov
              brottslighet där de har känt att detta är helt avgörande. Samma
              bild får jag från polisen i Skåne och Helsingfors och från åklagare
              i söder och norr. Det finns ett behov av detta. Det ska inte användas
              ovarsamt, men det finns ett behov av att kunna använda det i de
              absolut grövsta fallen för att få något färre brottsoffer i det
              här landet.
            </seg>
          </u>
          <note n="5cf67afd">
            Fru talman! I den delen yrkar jag bifall till Folkpartiets reservation
            nr 2. I övrigt står jag naturligtvis bakom denna viktiga proposition.
          </note>
          <note type="speaker" n="8649e5be">
            Anf. 57 BEATRICE ASK (m):
          </note>
          <u who="beatrice_ask_084111" xml:id="i-6059c3b9d1a35754-0" n="cd7318d5">
            <seg n="39c56c22">
              Fru talman! Jag vill börja med att yrka bifall till den moderata
              reservationen. Vårt förslag innebär ett avslag på regeringens
              proposition. Vi anser inte att riksdagen har fått det underlag
              som behövs för att säga ja till den vidgning av möjligheterna
              till hemliga tvångsmedel som regeringen förordar.
            </seg>
            <seg n="5ebcfedc">
              Det är alldeles riktigt att den grövre kriminaliteten blir alltmer
              organiserad, planerad och svårutredd. Den förändrar ständigt sin
              verksamhet och nyttjar verkligen modern teknik. Självfallet måste
              samhället rusta sig för att kunna möta detta. Därför måste också
              de brottsbekämpande myndigheternas organisation, arbetsmetoder
              och regelverk utvecklas och moderniseras. Vi moderater har också
              ställt krav på utvidgade operativa metoder för polisen att bekämpa
              brottslighet och att det måste utredas och tas fram.
            </seg>
            <seg n="b3070406">
              Men, och här kommer då skälet till vårt avslagsyrkande, hemliga
              tvångsmedel innebär också ett ingrepp i människors integritet
              och privatliv. Det är viktigt att noga väga skyddet för medborgarnas
              fri- och rättigheter mot det samhällsintresse som talar för inskränkningarna.
              Regeringen slarvar i den här delen. Det som nu föreslås innebär
              en vidgning av när och mot vilka tvångsmedel kan användas utan
              att regeringen samtidigt kommer med förslag om hur man exempelvis
              ska hantera överskottsinformation. Vi får också veta att fler
              förslag är att vänta men får ingen möjlighet att se frågorna samlat,
              och detta trots att regeringen flera gånger har aviserat en utredning
              med uppgift att kartlägga, analysera och utvärdera lagstiftning
              som berör den enskildes integritet.
            </seg>
            <seg n="83410704">
              Vad väntar ni på? Man kan inte komma ifrån att den här hanteringen
              är nonchalant och oroande. Jag tycker inte att den ursäkt som
              man lämnar i betänkandet, om de föreslagna offentliga ombuden,
              gör saken särskilt mycket bättre. Offentliga ombud kan bli ett
              positivt inslag i prövningen av om hemlig avlyssning ska få göras.
              Det är en del av förslaget som vi moderater inte tycker är särskilt
              kontroversiell, även om det faktiskt också finns kritik mot utformningen
              av just det förslaget.
            </seg>
            <seg n="55d75ab2">
              Nej, värre är det att regeringen inte tar ställning till överskottsinformationen,
              som jag nämnde. Det finns en färdig utredning, där frågan behandlas,
              men regeringen avvaktar trots det med sitt ställningstagande,
              och man undrar varför. Man berör inte frågan om hemlig avlyssning
              eller hantering av inhämtad information i propositionen. Man behandlar
              inte heller möjligheten för brottsutredande myndigheter att inhämta
              uppgifter om ett telemeddelande direkt från operatören. Inte heller
              polisens användning av kroppsmikrofoner och pejlingsutrustning
              och liknande förfaranden tas upp.
            </seg>
            <seg n="1a856ca6">
              Listan över det som inte finns med kan göras ganska lång. Det
              visar att regeringen hanterar de här känsliga frågorna sakta och
              i delar. Vi moderater tycker att detta är för viktigt för en sådan
              hantering. Det behövs, tror vi, en sammanhållen lagstiftning där
              samtliga, om det är möjligt, aspekter belyses.
            </seg>
            <seg n="ecbff79a">
              Fru talman! I den allmänna debatten ställs krav på hårdare tag
              mot brottsligheten, och vi moderater instämmer i högsta grad i
              den kören. Polisen skulle onekligen ha bättre nytta av verktyg
              av de slag som föreslås och andra i sitt arbete, och hemliga tvångsmedel
              hör till det som vi måste säga ja till.
            </seg>
            <seg n="680a5530">
              Att ta reda på vem en misstänkt brottsling talar med, skickar
              meddelanden till och så vidare är sådant som är viktigt att få
              veta i en utredning. Men för att man ska få ta reda på det utan
              att en misstänkt och någon annan vet att en utredning pågår måste
              misstanken vara att det handlar om ett synnerligen allvarligt
              brott. Det som regeringen nu föreslår är att vi ska sänka kravet.
              Dessutom föreslår man att telefoner hos människor som den misstänkte
              kan tänkas ringa till ska få avlyssnas. Man kan alltså vara helt
              oskyldig och kanske inte ens bekant med den misstänkte och ändå
              utsättas för att staten bevakar telefonen. Och man kommer aldrig
              att få veta om så har skett. Det är skrämmande perspektiv som
              kan öppna sig.
            </seg>
            <seg n="bb4a85d4">
              Inskränkningar i rätten till integritet och privatliv får enligt
              Europakonventionen göras om det har stöd i lag och om inskränkningen
              är vital för samhället. Det finns inget i den delen som man kan
              kritisera regeringen för. Man föreslår och har de lagregler som
              behövs och annat. Men det värsta är att även om man gör detta
              rätt så kan det bli fel.
            </seg>
            <seg n="18b70dbd">
              Under flera år har Säpos registreringar i Sverige diskuterats.
              Utredningar och möjligheter för människor att ta del av egna akter
              har öppnats. Varför? Ja, de flesta av oss är överens om att det
              mesta hade stöd i dåtidens lagar, att det fanns skäl för det hela
              och att de politiska besluten var fattade. Men många människor
              har farit illa av den granskning som de har utsatts för eller
              av misstanken att just de eller deras familjer har varit utsatta
              för registrering. Det har påverkat livet och möjligheterna att
              leva ett bra liv. Det är inte bara de som direkt har varit träffade
              av detta som har drabbats, utan många andra. Det finns mycket
              sorg och vrede och aggression i Sverige kring detta, och vi hanterar
              i dag detta gemensamt för att försöka reda ut det.
            </seg>
            <seg n="70e89085">
              Det andra exemplet har vi fått under de senaste dagarna. Vi har
              fått veta att det blodprov som togs i hälen, i alla fall på min
              baby när han var nyfödd, har sparats och kan användas till mycket
              som vi inte hade en aning om. Det var inte och är inte avsikten.
              En verksamhet som syftar till medicinsk forskning och utveckling
              blir helt plötsligt använd i ett helt annat sammanhang. Det är
              klart att det parti och de som för någon vecka sedan förordade
              massregistrering i DNA-registret kanske är väldigt glada över
              att underlaget redan finns, bara vi ändrar i regelverket. Men
              vi moderater kan ändå känna att det finns frågor om risker. Det
              gäller hur den enskilda människan kan kartläggas och hur det kommer
              att användas. Vi är rädda för att människors förtroende både för
              sjukvården och för rättssamhället kan undergrävas om man inte
              hanterar sådana här frågor ytterst seriöst.
            </seg>
            <seg n="d5d8a2b5">
              Vi moderater anser självklart att vår främsta uppgift är att
              skydda den enskilda människan mot brott och kriminalitet men också
              mot annat som beskär friheten.
            </seg>
            <seg n="09f22b6f">
              Avvägningen är inte enkel. Det är därför som vi inte tycker att
              man ska öka möjligheterna att använda vissa hemliga tvångsmedel
              utan en mer seriös behandling av integritetsfrågorna och utan
              behandling av de ytterligare tvångsmedel som regeringen ännu inte
              har lagt fram förslag om.
            </seg>
            <seg n="0eddc3e9">
              Det här är bakgrunden till vår eftertänksamhet, till att vi tycker
              att det behövs en större helhet. Vi tror att det samlat skulle
              ge ett bättre resultat utan de risker för överraskningar, om jag
              får säga så, i framtiden som vi kanske inte skulle bli så glada
              över.
            </seg>
          </u>
          <note type="speaker" n="72dc7746">
            Anf. 58 JOHAN PEHRSON (fp) replik:
          </note>
          <u who="johan_pehrson_2d741c" xml:id="i-84d0bd3ce0ff991d-1" n="14cef853">
            <seg n="c3ff54d5">
              Fru talman! Här har vi ett skarpt förslag som handlar om att
              förbättra verktygen för att bekämpa den grova organiserade brottsligheten.
              Moderaterna säger nej. Moderaterna har också nyligen sagt att
              man inte längre ska räkna antalet poliser. Det kanske inte heller
              är så viktigt. Vi kanske ska vänta med det också.
            </seg>
            <seg n="e14bf57e">
              Jag känner en stor oro över att Moderaterna inte är uppdaterade
              när det gäller den brutala verklighet som finns utanför denna
              riksdag det där var väldigt retoriskt av mig; jag vill nästan
              dra tillbaka detta, fru talman. Jag vet mycket väl att Beatrice,
              precis som jag, åker land och rike runt tillsammans med andra
              värderade ledamöter i utskottet och träffar åklagare och poliser.
              Man träffar många och får mycket information. Jag tror att de
              berättar samma sak för mig som de berättar för Beatrice Ask, att
              detta är ett verktyg som är mycket efterfrågat. Det handlar inte
              om att man ska kunna bugga varenda telefonförsäljare, och deras
              kunder, när de ska sälja något lexikon eller någon försäkring,
              om det senare ens går längre.
            </seg>
            <seg n="e6557c1b">
              Det här är mycket klart avgränsat, men vi får självklart se en
              praxis. Varje gång vi flyttar fram lagstiftningen är det nödvändigt
              att vänta tills man får några fall som man kan kritisera. Annars
              kan vi inte ha någon lagstiftning alls. Därför är den verksamhet
              som vi håller på med här delvis något för de modiga men, hävdar
              jag, inte övermodiga.
            </seg>
            <seg n="85bb20f1">
              Jag tycker att det underlag som vi har i propositionen ganska
              tydligt pekar på att man har försökt balansera det här så bra
              det går. Det är ju motstridiga intressen. Det står mellan en misstänkt
              knarkhandlare och potentiella brottsoffer. Vi sitter med två personer
              i knät som vi ska värna, men jag känner att värnet i dag ligger
              för mycket på brottslingen och för lite på det potentiella brottsoffret.
            </seg>
          </u>
          <note type="speaker" n="851290b2">
            Anf. 59 BEATRICE ASK (m) replik:
          </note>
          <u who="beatrice_ask_084111" xml:id="i-6059c3b9d1a35754-1" n="cd7318d5">
            <seg n="76ee74d9">
              Fru talman! Ja, det är viktigt att man har goda avsikter, och
              det tror jag att även regeringen har i det här fallet, men man
              får faktiskt inte vara naiv.
            </seg>
            <seg n="67ea99e8">
              Johan Pehrson sade i sitt inledningsanförande: Vi är beredda
              att köpa de här förslagen, och sedan tycker vi att regeringen
              i efterhand ska redovisa hur det blev.
            </seg>
            <seg n="e5545259">
              Det är en mycket märklig hantering av en konflikt som handlar
              om inskränkningar när det gäller människors frihet och om bedömningen
              av samhällsnyttan.
            </seg>
            <seg n="9ed26847">
              Vi moderater kräver i stället att man försöker ta fram ett helhetsförslag.
              Även Folkpartiet måste ju känna till att det finns en utredning
              om överskottsinformation. Det gäller ett behov av att redovisa
              det. Ni vet väl också att det finns förslag som handlar om buggning.
              Ni kräver till och med att det ska införas utan att ni har sett
              ett förslag, men ni har läst utredningen.
            </seg>
            <seg n="5e83cd43">
              Det finns en massa sådana här saker, och alla påverkar den här
              balansen mellan samhällsintresset och den enskildas integritet.
              Jag är ganska nöjd med att faktiskt stå för att vi måste försöka
              få ett någorlunda samlat grepp om frågorna innan vi går till beslut.
            </seg>
            <seg n="356b10e2">
              Folkpartiet har, tillsammans med oss andra, varit med om att
              kräva att regeringen samlat ska titta på integritetsfrågorna och
              redovisa någonting om det. Ingenting händer. Nu köper ni regeringens
              förslag i stället för att sätta tryck på regeringen när det gäller
              att hantera detta med den fasthet och den målmedvetenhet som kan
              krävas.
            </seg>
            <seg n="b743d19f">
              Jag vet att det är mycket enklare att komma till polisen i Helsingfors
              eller någon annanstans och säga: Yes , vi ska ge er alla verktyg.
              Men jag känner att det ändå finns ett ansvar i kammaren att också
              väga in de andra frågorna och göra det på ett seriöst sätt, därav
              det moderata yrkandet i den här frågan.
            </seg>
          </u>
          <note type="speaker" n="ddcf9ace">
            Anf. 60 JOHAN PEHRSON (fp) replik:
          </note>
          <u who="johan_pehrson_2d741c" xml:id="i-84d0bd3ce0ff991d-2" n="14cef853">
            <seg n="4f3d038d">
              Fru talman! Jag delar helt Beatrice Asks syn när det gäller att
              vi inte kan vänta på att regeringen ska leverera allting. Det
              är väl inte någon annanstans som det finns så mycket som är på
              gång. Man ser över, och ingenting händer. Jag delar helt den kritiken.
              Men när nu regeringen får ur sig några grejer som går i rätt riktning
              tycker jag att man har en skyldighet som lagstiftare att se om
              detta går att ta.
            </seg>
            <seg n="7ed105b3">
              Har det uppfyllt det krav på analys som jag ställer? Observera
              att vi nu talar om innehållet i propositionen. Vi hade en reservation
              om buggning, som jag tycker att det finns mycket analys av. Men
              det är inte det vi huvudsakligen diskuterar nu utan om det är
              vettigt att ändra de mycket trubbiga straffskalebestämmelserna
              för att reglera tvångsmedel och införa ett straffvärde för undantagsfall.
              Det kan exempelvis gälla bedrägeri som omfattar miljarder kronor.
              Det handlar om grov brottslighet med många brottsoffer och många
              människor som lider andra former av rättsförluster. Då tycker
              jag att det är bra.
            </seg>
            <seg n="e9518f03">
              Den årliga redovisning som vi får till riksdagen är till för
              att vi ska kunna följa utvecklingen. Det låter fantastiskt med
              den moderata visionen om att allt ska utredas med analyser och
              att det ska tas helhetsgrepp. Å andra sidan finns det en poäng
              med att man tar saker i bitar i stället för att slänga på ett
              jättesjok. Det tror jag är svårare att ha överblick över.
            </seg>
            <seg n="5ba6127c">
              Om vi senare i eftermiddag säger ja i kammaren kan vi göra en
              granskning varje år. Då kan vi när vi får regeringens årliga skrivelse
              se vad en förändring innebar. Jag är den första att skriva motioner
              på den och vara kritisk för att det är för tunt, för lite eller
              inte talar om när det verkligen har varit avgörande. Jag vill
              gärna granska det väldigt noga.
            </seg>
          </u>
          <note type="speaker" n="f803a9ad">
            Anf. 61 BEATRICE ASK (m) replik:
          </note>
          <u who="beatrice_ask_084111" xml:id="i-6059c3b9d1a35754-2" n="cd7318d5">
            <seg n="b800833b">
              Fru talman! Om man läser de synpunkter som har lämnats i beredningen
              av ärendet ser man att det finns invändningar och problem som
              man måste ta ställning till. Det låter på Folkpartiet som om det
              är så gräsligt enkelt att man bara kan köra. Ni är så tacksamma
              för att en halvtafflig regering äntligen får ur sig ett förslag
              så ni är beredda att köpa vad som helst bara man redovisar det
              i efterhand. Det är en hållning som jag tycker är bekymmersam.
            </seg>
            <seg n="8dc2e877">
              Jag tror att det är riktigt att noga pröva varje fråga. Jag inser
              också att man aldrig kommer att få helhetsperspektivet till hundra
              procent. Det går inte. Men det är bekymmersamt att ta det styckevis
              när vi vet att buggningsfrågan är på väg fram och att det finns
              underlag för att hantera överskottsinformation och annat. Det
              är en ordning som inte ger tillräcklig prövning av frågans betydelse.
            </seg>
            <seg n="49f034a7">
              Jag tycker att vi de senaste veckorna och månaderna har fått
              fler exempel på att riksdagen och andra myndigheter i god tro
              har tyckt sig hantera saker på ett klokt sätt. Så visar det sig
              att det blir käpprätt fel. Då står man där med lång näsa.
            </seg>
            <seg n="88aa6f35">
              Det stärker mig i uppfattningen att man ska vara lite eftertänksam
              även om det kan riskera att ta någon vecka extra. Jag tror inte
              att det vore svårt för en regering att få fram en del av de förslag
              jag efterlyser någorlunda snabbt, om man vill.
            </seg>
          </u>
          <note type="speaker" n="554c2458">
            Anf. 62 PETER ALTHIN (kd):
          </note>
          <u who="peter_althin_61d03b" xml:id="i-0123b167b2c819db-0" n="239e4800">
            <seg n="3f6a2ad6">
              Fru talman! Ärade ledamöter av justitieutskotttet och alla andra
              som sitter på sina rum och lyssnar på denna intressanta debatt!
              Åhörarna på den fyllda läktaren hälsar jag också välkomna!
            </seg>
            <seg n="8c14f3b9">
              Jag yrkar bifall till reservation nr 5 och nr 6. Jag skrev upp
              vilka nummer det var för jag var inte säker på att jag skulle
              komma ihåg det.
            </seg>
            <seg n="464d9088">
              Hemliga tvångsmedel är ett ämne som har ett rättssäkerhetsperspektiv.
              Man måste fundera på vad rättsstat och rättssäkerhet är för att
              förstå vikten av de hemliga tvångsmedlen. En rättsstat fungerar
              bara så länge som medborgarna är helt övertygade om att endast
              de som har begått brott fälls till ansvar och straffas. Det innebär
              att allmänhetens tilltro till domstolarna är oerhört viktig för
              rättssäkerheten i landet och på längre sikt också för demokratin.
              Allmänheten måste tro på att domstolarna i varje fall oftast kommer
              rätt.
            </seg>
            <seg n="cbbb20c7">
              Så länge vi har den tilltron till domstolarna har vi någon form
              av rättssamhälle. Fundamentet i rättssamhället är rättssäkerheten.
              Vad är då rättssäkerhet? Det kan man formulera på många olika
              sätt. Ett sätt är att uttrycka det ungefär så här: Lagarna ska
              vara klara och tydliga så att man med en rimlig grad av säkerhet
              kan förutse vad som blir resultatet när de tillämpas. Förutsebarheten
              är oerhört viktig.
            </seg>
            <seg n="9d593915">
              När jag nu har gett lite synpunkter på rättsstaten och rättssäkerheten
              vill jag säga att Kristdemokraterna är positivt inställda till
              regeringens förslag i stort när det gäller offentliga ombud. Helt
              lycklig kan man inte bli någon gång när regeringen kommer med
              något. Men lite smålyckliga är vi över detta steg i rätt riktning.
            </seg>
            <seg n="55132858">
              Varför? Jo, det är positivt att det införs ett system med offentliga
              ombud när det gäller hemlig teleavlyssning och hemlig kameraövervakning.
              Då stärks rättssäkerheten. Den misstänkte får ett skydd av det
              offentliga ombudet vars uppgift då naturligtvis är att bevaka
              den misstänktes integritetsintressen. Därmed ökar skyddet för
              den personliga integriteten. Det här är ganska bra. Sedan är det
              inte så mycket mer som är bra i betänkandet.
            </seg>
            <seg n="545931b0">
              Kristdemokraterna accepterar inte förslaget om straffvärdesventil.
              Det ska inte införas. Det ska vi inte ha. Bara namnet straffvärdesventil
              gör att man känner ett obehag ett straffvärde som ventil. Då hamnar
              man någonstans, och ingen vet riktigt var.
            </seg>
            <seg n="13faee55">
              Det förslaget innebär att hemlig teleavlyssning och kameraövervakning
              får användas även då minimistraffet inte uppgår till minst två
              års fängelse om det enskilda brottets straffvärde kan antas lyssna:
              kan antas överstiga två års fängelse. Vi är ute och gungar här.
              Hur tusan ska vi kunna avgöra det? Hur ska ombudet som sitter
              med i en förhandling om hemlig telefonavlyssning i det läget i
              brottsutredningen kunna ha någon bestämd och säker uppfattning
              om straffvärdet?
            </seg>
            <seg n="80614315">
              De flesta myndigheter som har tillfrågats har också ställt sig
              avvisande, vilket är ganska naturligt. Även Lagrådet kritiserar
              förslaget. De kritiserar ofta med viss rätt. I det här fallet
              tycker jag att de har helt rätt. Det är som man säger att de negativa
              faktorerna för den misstänkte kan komma fram på ett sätt som får
              det att överväga. Gränsdragningen blir omöjlig. Det blir näst
              intill omöjligt att avgöra straffvärdet.
            </seg>
            <seg n="07700f2b">
              Hemliga tvångsmedel ska vara användbara på grov brottslighet,
              fru talman. De ska inte användas slentrianmässigt. Underlaget
              får inte vara gissningar. Vi ska inte göra en bedömning, en gissning,
              som vi inte har tillräckligt med material för att göra.
            </seg>
            <seg n="8c2b1770">
              Rättsstatens möjligheter att använda sig av integritetskränkande
              medel måste vara väl definierade i lagen. Det måste vara klockrent
              när de ska få användas. Människors integritet är inte någonting
              som man ska kunna slarva bort och gissa sig till.
            </seg>
            <seg n="004eef7f">
              Även de som tidigare har varit för den här straffvärdesventilen
              kommer nu till oss som är emot det och tror att det är en farlig
              väg att gå. Det bör inte kunna accepteras i ett rättssamhälle.
              Ett rättssamhälle vill ändå de flesta av oss ha.
            </seg>
            <seg n="bd0d04a2">
              Slutligen är Kristdemokraterna också mycket negativa till förslaget
              att hemlig teleavlyssning och teleövervakning även ska avse en
              teleadress som det finns synnerlig anledning att anta att den
              misstänkte kommer att ringa till eller på annat sätt kontakta.
              Detta är ganska sanslöst. Man drar in helt ovidkommande och sannolikt
              helt oskyldiga människor. Risken är enormt stor att människor
              som inte har ett dugg med misstanken om brott att göra dras in
              i en hemlig telefonavlyssning. Det är inte i linje med rättssamhället.
            </seg>
            <seg n="f1de0649">
              Jag håller med Folkpartiet om hur världen ser ut. Det kan vara
              bra att vara utanför den här kammaren ibland utan att bli kritiserad
              varje gång. Verkligheten är ganska hård. Vi behöver intensifiera
              brottsbekämpningen, men det får aldrig bli ett alltför stort intrång
              i den enskildes integritet. En eventuell liten vinst för brottsbekämpningen
              uppväger inte alltid det intrång som kan uppstå i den enskildes
              integritet. Det är också, fru talman, rättssamhällets och rättsstatens
              fundament.
            </seg>
          </u>
          <note type="speaker" n="170ae2ef">
            Anf. 63 JOHAN PEHRSON (fp) replik:
          </note>
          <u who="johan_pehrson_2d741c" xml:id="i-84d0bd3ce0ff991d-3" n="14cef853">
            <seg n="5b92d65c">
              Fru talman! Rättssamhället ska värnas min kollega Peter Althin
              tar på sig hela kappan från den värld han ibland verkar i annars.
              Det är väldigt, väldigt vackert. Man sjunger verkligen med änglarna
              här, milt uttryckt.
            </seg>
            <seg n="d6b0a768">
              Här handlar det om en del av rättssamhället. En annan del av
              rättssamhället är att man inte bara har rättssäkerhet utan också
              rättstrygghet, och rättstrygghet kräver faktiskt att polisen och
              åklagarna får använda metoder för att bekämpa brott som å det
              grövsta kränker medborgare och människor. Det handlar om människohandel,
              det handlar om narkotika, det handlar om uppdragsmord och det
              handlar om annan mycket grov brottslighet. I praktiken gäller
              det alltså att hitta en balans.
            </seg>
            <seg n="5df26c5b">
              Jag tycker inte att den här propositionen på något sätt är ett
              fritt fall mot att acceptera vad som helst. Synnerliga skäl är
              till exempel och det vet Peter Althin ett mycket krävande rekvisit
              som måste uppfyllas för att detta ska vara möjligt.
            </seg>
            <seg n="0901a8bd">
              Sedan sade Peter Althin att det lutar lite och att man ska veta
              exakt. Om man slår upp vår lagbok det gör ju Peter Althin ganska
              ofta, precis som jag ser man att det ibland finns sidvis med praxis
              där man försöker tolka lagen och exakt avgöra i konkreta fall.
              Så kommer det att bli här också. Det kommer att bli tillfällen
              där polis och åklagare får kritik för hur detta har använts, och
              så kommer man att justera det.
            </seg>
            <seg n="8bb8d8c1">
              Sverige är ju och ska vara en rättsstat, men i detta ligger också
              kravet att man faktiskt bekämpar brott på ett effektivt sätt.
              Ytterst är det en demokratifråga: Människor ska veta att det finns
              de som har möjligheter att med kraft se till att de kan vara trygga
              i sitt samhälle.
            </seg>
          </u>
          <note type="speaker" n="def4cbae">
            Anf. 64 PETER ALTHIN (kd) replik:
          </note>
          <u who="peter_althin_61d03b" xml:id="i-0123b167b2c819db-1" n="239e4800">
            <seg n="08b00e43">
              Fru talman! Jag ska väl vara snäll, men jag förstod inte riktigt
              vad Johan Pehrson egentligen menade. Vi var väl ganska överens
              på ett sätt. Det är alltid en fråga om balans mellan olika intressen
              som vi ska ta till vara. Här tycker jag att man har gått för långt.
              Det innebär inte att jag är emot brottsbekämpning. Och var änglarna
              befinner sig i det här sammanhanget kanske vi kan låta vara.
            </seg>
            <seg n="6c147250">
              Visst, i lagboken har vi själva lagtexten. Men sedan är det ju
              domstolarna som tolkar lagtexten tingsrätt, hovrätt och Högsta
              domstolen och som naturligtvis kan komma fram till olika ståndpunkter.
            </seg>
            <seg n="0089c33d">
              Det är intressant att Folkpartiet, som i varje fall påstår sig
              vara ett frihetsparti, här så slukas upp av detta förslag från
              Socialdemokraterna. Man måste vara försiktig jag tycker att det
              fanns bra bitar i det, till exempel offentliga ombud som jag har
              argumenterat för tidigare så att man får en balans. Tidigare har
              man aldrig kunnat få ett beslut om hemlig telefonavlyssning överklagat
              därför att det inte fanns någon att överklaga till. Den person
              som utsattes kände ju heller inte till det, om det nu fungerat
              något så när vettigt, inte varit för mycket läckor och så vidare,
              och har därmed inte kunnat överklaga. Där har vi en del i balansen.
            </seg>
            <seg n="c682cbe2">
              När det gäller de två saker jag här har pekat på tycker jag dock
              inte att balansen är riktigt upprätthållen. Det är därför jag
              kritiserar det. Sedan får man naturligtvis hela tiden vara vaken
              för den förändrade verkligheten.
            </seg>
            <seg n="efda4fba">
              Jag tycker att vi är relativt ense. Men debatten går väl ut på
              att vi ska visa att vi inte är det.
            </seg>
          </u>
          <note type="speaker" n="826196dc">
            Anf. 65 JOHAN PEHRSON (fp) replik:
          </note>
          <u who="johan_pehrson_2d741c" xml:id="i-84d0bd3ce0ff991d-4" n="14cef853">
            <seg n="b859d75b">
              Fru talman! Ja, det blir ju så. Jag förstår att i vissa delar
              här kommer Kristdemokraterna att rösta nej och Folkpartiet att
              rösta ja. Och det gör jag verkligen inte för att jag älskar Socialdemokraterna;
              det gör jag bara för att jag tror att detta är bra och nödvändigt
              för brottsbekämpningen. Mitt största intresse varje dag jag vaknar
              är, som jag sagt någon gång tidigare, att Socialdemokraterna ska
              avgå så att vi får en annan ledning som stiftar lagar i det här
              landet. Det intresset kvarstår.
            </seg>
            <seg n="7bce3a90">
              När det gäller sans och balans håller jag med. Vi kanske i själva
              verket ligger varandra ganska nära, Peter Althin. Det kan mycket
              väl vara så. Du kommer att rösta nej och jag kommer att rösta
              ja, men vi har samma problembild, och det är mycket viktigt.
            </seg>
            <seg n="032bee11">
              Integriteten är väldigt avgörande. Jag önskar att man tar det
              breda grepp som Beatrice Ask var inne på tidigare absolut. Vi
              har ett samhälle som på många sätt kränker vår integritet. Inte
              sällan sker det från en helt annan sektor, den kommersialiserade.
              Vi har kabel-TV-kanaler som snart blir digitala. Vi har företag
              som registrerar oss för nästan allting. Det krävs en översyn av
              vilken insikt andra har i privatlivets helgd.
            </seg>
            <seg n="c61bab15">
              När det gäller brottsbekämpning krävs det dock tyvärr att man
              kränker den misstänktes integritet; det är lika bra att tala klartext
              om detta. Det enda syftet är att denne ska få en rättegång och
              kunna bli friad eller fälld för det brott han misstänks för.
            </seg>
            <seg n="58056c2e">
              Till sist vill jag apropå sans och balans fråga hur Peter Althin
              själv ser på detta på andra områden. Det har ju varit aktuellt
              med ett utökat DNA-register. Här finns det signaler från andra
              i Peter Althins parti om att man, som jag tycker, helt ska ta
              bort sansen och balansen och registrera alla i ett allmänt DNA-register.
            </seg>
            <seg n="a70cd74b">
              För att hänga på där tycker jag personligen att det är mycket
              förvånande, för att inte säga sensationellt, att man inte har
              fattat ett annat beslut när det gäller PKU-registret. Jag tycker
              att det visar på en uppenbar slöhet från polisiära myndigheter
              att man gått den vägen. Det här måste klarläggas. Det är allvarligt
              att vi här stiftar lagar som ingen i regeringen kontrollerar och
              att man har olika besked hos olika myndigheter.
            </seg>
          </u>
          <note type="speaker" n="16add362">
            Anf. 66 PETER ALTHIN (kd) replik:
          </note>
          <u who="peter_althin_61d03b" xml:id="i-0123b167b2c819db-2" n="239e4800">
            <seg n="1c706879">
              Fru talman! När det gäller DNA-registret lovar jag Johan Pehrson
              att återkomma och ta den debatten när det blir aktuellt. Det som
              är föreslaget är att detta ska utredas. Jag vill återkomma till
              det. Man kan inte jämföra det med det som nu hände på Huddinge
              sjukhus där ett blodprov togs i beslag, eller vad som nu hände
              med det.
            </seg>
            <seg n="70b37817">
              Även om vi nu kommer att rösta nej på de här punkterna och Folkpartiet
              ja tror jag inte att skillnaden är så kolossalt stor. I varje
              fall har vi en gemensam nämnare, och det är att vi ska försöka
              få bort Socialdemokraterna från makten så snabbt som möjligt.
              Då kanske vi kommer varandra ännu närmare i de här diskussionerna.
            </seg>
          </u>
          <note type="speaker" n="d1f23ca6">
            Anf. 67 JOHAN LINANDER (c):
          </note>
          <u who="johan_linander_68e9c1" xml:id="i-1f470040b952f18e-0" n="1fe4500b">
            <seg n="01741950">
              Fru talman! Som representant för oppositionen är det ganska sällan
              man tycker, eller åtminstone uttrycker, att regeringen gjort något
              bra även om Peter Althin precis sade att han var lite smålycklig.
              Men i det här fallet skulle jag faktiskt vilja säga att Justitiedepartementet
              tagit fram en relativt bra och framför allt nödvändig proposition.
              Det saknas dock fortfarande reglering av överskottsinformationen,
              och vi i Centerpartiet skulle gärna liksom Folkpartiet se ett
              förslag om buggning tämligen omgående. Vi har väntat i flera år,
              men ännu har vi inte sett någonting. I stort är dock propositionen
              bra.
            </seg>
            <seg n="457a5ab1">
              Jag kan förstå Moderaternas invändning. Det skulle verkligen
              vara nödvändigt och önskvärt med ett helhetsgrepp på användningen
              av hemliga tvångsmedel. Men jag tycker ändå inte att den invändningen
              är tillräckligt stark för att vi ska avslå de mycket nödvändiga
              förändringar som nu finns i propositionen.
            </seg>
            <seg n="536793e3">
              Det är ganska skönt ibland att ligga kvar i sängen och borra
              ned huvudet i den mjuka, varma kudden. Man kan ligga och tänka
              på hur snäll mamma är, vad man ska äta för gott till middag eller
              kanske en framtida semesterresa. Men faran är, om man ligger kvar
              för länge och borrar ned huvudet alldeles för djupt i den mjuka,
              varma kudden, att man missar att världen inte alltid är så god
              som vi skulle önska oss. Det finns onda människor. Det finns människor
              som beställer mord för att någon inte betalt en narkotikaskuld.
              Det finns människor som smugglar heroin och säljer till barn.
              Det finns människor som kidnappar kvinnor för att sälja deras
              kroppar till män som vill utnyttja dem sexuellt. Det är faktiskt
              dags att kliva upp ur sängen!
            </seg>
            <seg n="d87dbda7">
              Fru talman! Denna organiserade, hänsynslösa kriminalitet blir
              allt grövre. De personer som sysslar med denna typ av brottslighet
              är väl organiserade och har mycket resurser, och de använder all
              tänkbar modern teknik och är beredda att vidtaga vilka åtgärder
              som helst för att fortsätta att skydda sin organiserade brottslighet.
            </seg>
            <seg n="b227b534">
              Jag vill givetvis, precis som alla ni andra, leva i ett tryggt
              samhälle där rättsväsendet kan bekämpa kriminaliteten på bästa
              sätt. Ska brottsbekämpningen bli riktigt effektiv krävs det att
              vi tillåter moderna metoder och teknik som, faktiskt, i undantagsfall
              kan innebära en viss integritetskränkning. Tyvärr! Därför är det
              bra att vi nu beslutar om offentliga ombud som har till uppgift
              att bevaka enskildas integritetsintressen och som får tillgång
              till materialet som domstolen får och som också kan överklaga
              domstolens beslut.
            </seg>
            <seg n="cf904a9c">
              Hemliga tvångsmedel är alltid mer eller mindre kontroversiella.
              Men jag menar att de förslag vi tidigare har fått redovisade om
              straffvärdesventil, avlyssning av teleadresser som den misstänkte
              kontaktar, hemlig teleövervakning även vid barnpornografibrott
              och dataintrång samt att ge polisen utökade möjligheter att använda
              hemlig kameraövervakning är rimliga och nödvändiga åtgärder för
              att kunna bekämpa den organiserade brottsligheten.
            </seg>
            <seg n="d322a314">
              Fru talman! Jag har nu suttit i riksdagen i ett år och en månad,
              och jag tror att det är tredje eller fjärde gången som jag tar
              upp frågan om överskottsinformation. Regeringen borde ha haft
              tillräckligt med tid på sig för att få fram ett förslag om hur
              överskottsinformationen ska få användas. Det är möjligt att regeringen
              är nöjd med det utslag som Högsta domstolen kommit fram till,
              men jag tycker att det skulle vara klart mycket bättre om detta
              blev lagstadgat.
            </seg>
            <seg n="ad41a01a">
              Med detta vill jag också yrka bifall till Centerpartiets enda
              reservation nr 3 under punkt 3. Jag vill slutligen säga att Centerpartiet
              vill se ett förslag om buggning, precis som Johan Pehrson har
              redogjort för. Det har vi framfört i ett särskilt yttrande, och
              det står jag givetvis bakom.
            </seg>
          </u>
          <note type="speaker" n="9179c64d">
            Anf. 68 MARGARETA SANDGREN (s):
          </note>
          <note n="01606494">
            Fru talman! Inledningsvis har det redan redogjorts för innehållet
            i regeringens proposition om hemliga tvångsmedel. Propositionens
            behandling redovisas i betänkandet. Jag vill yrka bifall till
            förslaget i betänkandet och avslag på reservationerna.
          </note>
          <u who="unknown" xml:id="i-2443f3644f2de0c5-0" n="a418afae">
            <seg n="4c81b00a">
              Förslagen om offentliga ombud och en mer ändamålsenlig reglering
              av de hemliga tvångsmedlen och argumenten finns också redogjorda
              för i betänkandet. Det råder knappast några delade meningar om
              att polis och åklagare får verkningsfulla verktyg i sin brottsbekämpande
              verksamhet som syftar till att kunna lagföra den grova kriminaliteten.
              Johan Pehrson har väl beskrivit hur det har hårdnat i vårt samhälle
              och hur kriminaliteten blir allt grövre och mer sofistikerad när
              det gäller att använda sig av olika medel.
            </seg>
            <seg n="9f0f1d9b">
              Ett viktigt instrument är hemliga tvångsmedel, det vill säga
              hemlig teleövervakning, hemlig teleavlyssning och hemlig kameraövervakning.
              Vilken betydelse de har haft för resultatet i en förundersökning
              har ofta varit uppe till diskussion i kammaren. Jag tycker också
              att det ska finnas med. Det räcker inte med generella uttalanden
              från åklagare om att de har en betydelse.
            </seg>
            <seg n="0766f430">
              Dessa frågor är på gång, kanske nästa år. Rikspolisstyrelsen
              och åklagarna är involverade för att få en bättre redovisning
              av betydelsen.
            </seg>
            <seg n="645bbf79">
              Det är viktigt att användningen av hemliga tvångsmedel omgärdas
              av en reglering, att tvångsmedel faktiskt får tillgripas endast
              om skälet för åtgärden uppväger det intrång som är nödvändigt
              för åtgärden. Det är viktigt, och det finns med i regeringens
              proposition.
            </seg>
            <seg n="cd503768">
              Det offentliga ombudet som i propositionen föreslås inrättas
              har till uppgift att bevaka enskildas integritetsintresse i samband
              med domstolsprövning om användandet av hemlig teleavlyssning och
              hemlig kameraövervakning. Vi tror att därmed kommer också rättssäkerheten
              att öka. Det offentliga ombudet har rätt att överklaga tillståndsbesluten
              om han, eller hon, befarar att integritetsaspekten inte noga beaktats.
            </seg>
            <seg n="f7be6316">
              En så kallad straffvärdesventil införs, som innebär att hemlig
              teleavlyssning och hemlig kameraövervakning kan få användas om
              straffvärdet för det enskilda brottet kan antas överstiga två
              års fängelse, trots att minimistraffet inte uppgår till fängelse
              i minst två år. Också här har det offentliga ombudet en viktig
              uppgift att bevaka integritetsskyddet för den enskilda. Ombudet
              kan överklaga om denna inte delar domstolens bedömning om gärningens
              straffvärde.
            </seg>
            <seg n="0619a496">
              Fru talman! Jag övergår till att bemöta några av reservanternas
              invändningar och förslag som uttrycks i respektive reservation.
            </seg>
            <seg n="670d7935">
              I reservation 2 från Folkpartiet framhålls vikten av ytterligare
              möjligheter att använda ny teknik, och man pekar på hemlig avlyssning,
              så kallad buggning. Införandet av hemlig avlyssning förutsätter
              en reglering av överskottsinformation, som också reservanterna
              säger.
            </seg>
            <seg n="1414cfc4">
              Likaså har Johan Linander i reservation 3 krävt att regeringen
              snarast återkommer med förslag på en reglering av hur överskottsinformationen
              ska få användas.
            </seg>
            <seg n="b755942f">
              Jag vill först instämma i vikten av att ge polisen ännu bättre
              verktyg för att kunna bekämpa den grova kriminaliteten, men först
              måste en reglering visa hur överskottsinformation ska hanteras.
            </seg>
            <seg n="3867f5ab">
              Vid det förra tillfället som vi behandlade frågan om hemliga
              tvångsmedel i kammaren gavs besked om att en utredning hade tillsatts
              och inom kort skulle lägga fram förslag. Utredaren har lämnat
              sitt förslag, och det har remissbehandlats. Just i dagarna gick
              remisstiden ut. Nu sammanställs remissvaren och bereds i departementet.
              Inom kort kan vi faktiskt förvänta oss ett förslag om hur en reglering
              av överskottsinformation kan se ut. Helt klart är dock att det
              kommer att ske en reglering av överskottsinformationen.
            </seg>
            <seg n="5b97eb81">
              I reservation 4 från Miljöpartiet ifrågasätts om det är rimligt
              att regeringen utser offentliga ombud. Jag har svårt att se, som
              motionären påstår, att det skulle kunna uppstå en lojalitetskonflikt
              om det är regeringen som utser ombuden. Som det sägs i betänkandet
              är det domstolen som i varje enskilt ärende förordnar det offentliga
              ombudet.
            </seg>
            <seg n="b90e01ec">
              I reservation 5 föreslår Kristdemokraterna och Miljöpartiet att
              förslaget om straffvärdesventil bör avslås. Regeringen hyser inte
              den farhåga som reservanterna uttrycker i frågan om straffvärdesventil.
              Jag har inledningsvis påtalat det offentliga ombudets uppgift
              och möjlighet att överklaga om ombudet inte delar domstolens bedömning
              i en fråga.
            </seg>
            <seg n="256b802e">
              Det måste vara möjligt att använda hemliga tvångsmedel när man
              kan förutse att brottets straffvärde klart kommer att överstiga
              två års fängelse. Vi talar här om mycket grova brott. I propositionen
              och i betänkandet anges som exempel tavelstölden på Moderna museet,
              där det inte var möjligt att använda tvångsmedel. Det går att
              förutse att det brottets värde kommer att överstiga två års fängelse.
            </seg>
            <seg n="578c1259">
              Det finns andra exempel på där man skulle kunna förutse detta.
              Det finns grov kvinnofridskränkning, grovt sexuellt tvång, grova
              miljöbrott, flygplatssabotage och andra grova brott. Utskottsmajoriteten
              delar regeringens uppfattning, och utskottet anser att tillstånd
              för hemliga tvångsmedel ska kunna medges för grova brott av det
              slaget.
            </seg>
            <seg n="3df8b992">
              I reservation 6 föreslår Kristdemokraterna avlag på förslaget
              om att teleadresser som den misstänkte kontaktar ska kunna avlyssnas.
              Som tidigare har sagts från talarstolen krävs synnerlig anledning
              att anta att den misstänkte kontaktar en angiven teleadress. Utskottet
              menar att det har gjorts en rimlig avvägning mellan kraven på
              effektivitet i brottsbekämpning och enskildas personliga integritet.
            </seg>
            <seg n="00638025">
              Till sist ska jag säga några ord om reservation nr 1 från Moderaterna,
              som har yrkat avslag på propositionen med motiveringen att regeringen
              bör återkomma med en mer noggrant utarbetad och sammanhållen lagstiftning.
              Man hävdar att det inte är tillständigt att lagstiftningen genomförs
              styckevis. Det anförs att regeringen bör tillsätta en utredning
              om lagstiftning som rör den enskildes integritet. Först när en
              sådan utredning är färdig kan Moderaterna överväga möjligheterna
              till utökade tvångsmedel.
            </seg>
            <seg n="eec4c655">
              Jag har tidigare berört vad regleringen av överskottsinformationen
              befinner sig i denna process.
            </seg>
            <seg n="ecbb8ea6">
              Beträffande översyn av lagstiftning som berör den enskildes integritet
              är dessa direktiv nu på väg fram. Och ett tillsättande av en utredning
              kommer inom kort. Jag kan instämma i att det har tagit alltför
              lång tid. Men nu är den på gång, och den kommer också att ta sin
              tid att genomföra.
            </seg>
            <seg n="c27ace87">
              Moderaterna säger också i sin motion att förslaget om offentliga
              biträden synes positivt men att det finns svårigheter. Vilka dessa
              svårigheter är går man inte närmare in på.
            </seg>
            <seg n="086166d3">
              Såvitt jag kommer ihåg från den förra debatten efterlyste Moderaterna
              när det gäller hemliga tvångsmedel förslag kring offentliga biträden
              och överskottsinformation. Nu har regeringen levererat det förslaget,
              och vi kan snart förvänta oss ett förslag om överskottsinformation.
              Men då säger Moderaterna: Nej, vi ska avvakta.
            </seg>
            <seg n="8624f247">
              När man vill förändra saker och ting måste man ta det stegvis.
              Det går inte att avvakta och invänta att alla förslag är klara
              för att man ska genomföra något. Det viktiga är faktiskt att man
              har en helhetssyn och att man vet vad förändringen ska leda till,
              och det vet man säkert. Men här kommer ett antal förslag som måste
              behandlas när det gäller hemliga tvångsmedel också framöver. Vi
              har en teknik som gör det möjligt att kommunicera på andra sätt
              genom Internet och annat. Även det måste komma med i detta sammanhang
              och hur man ska reglera det. Det kommer alltså nya förslag hela
              tiden. Huvudsaken är faktiskt att man vet vart man är på väg.
              Och det hoppas jag att de flesta är överens om.
            </seg>
          </u>
          <note type="speaker" n="8c97c5e4">
            Anf. 69 JOHAN LINANDER (c) replik:
          </note>
          <u who="johan_linander_68e9c1" xml:id="i-1f470040b952f18e-1" n="1fe4500b">
            <seg n="8f63a22a">
              Fru talman! Vi är väldigt överens om huvuddragen i den här propositionen.
              Det är också bra att Margareta Sandgren nu lämnar besked om att
              det kommer att läggas fram en proposition med reglering av överskottsinformation,
              så att regeringen inte bara nöjer sig med att Högsta domstolen
              har kommit fram till hur den tycker att överskottsinformation
              ska få användas. Men vi väntar, och vi har väntat länge.
            </seg>
            <seg n="75c0c6ba">
              Man kan säga att vi har hört förr att förslag är på gång från
              Justitiedepartementet och har fått vänta väldigt länge innan de
              verkligen kommer. Vi vill alltså se detta innan vi tror på det.
            </seg>
            <seg n="6ca750af">
              Det är onekligen så att de nya möjligheter att använda hemliga
              tvångsmedel som vi i dag öppnar upp för också kommer att öka mängden
              överskottsinformation. Det är ganska naturligt. Jag undrar om
              Margareta Sandgren inte håller med mig om att det vore rimligt
              att lägga fram dessa förslag samtidigt så att vi även hade haft
              förslaget om överskottsinformation på riksdagens bord i dag.
            </seg>
          </u>
          <note type="speaker" n="00348980">
            Anf. 70 MARGARETA SANDGREN (s) replik:
          </note>
          <u who="unknown" xml:id="i-36d49ccc2589bd89-12" n="a418afae">
            <seg n="e862da7a">
              Fru talman! Det hade naturligtvis varit önskvärt. Nu arbetade
              en utredare med detta, och han lämnade sitt förslag i slutet av
              augusti. Detta förslag har sedan varit ute på remiss, och nu sammanställs
              det. Om detta skulle ha varit med i den här propositionen hade
              det naturligtvis betytt att vi också skulle ha skjutit på de andra
              förslagen. Nu kommer inom kort ett förslag om överskottsinformation.
              Och det är väl ändå ett viktigt besked att det nu faktiskt är
              på gång?
            </seg>
          </u>
          <note type="speaker" n="9f93fb8c">
            Anf. 71 JOHAN LINANDER (c) replik:
          </note>
          <u who="johan_linander_68e9c1" xml:id="i-1f470040b952f18e-2" n="1fe4500b">
            <seg n="04a5bc43">
              Fru talman! Det var ett kort svar. Jag förstår att man vill fatta
              beslut om dessa nya förslag så snabbt som möjligt. Och det finns
              naturligtvis en god anledning till detta för att polisen så snart
              som möjligt ska kunna få de verktyg som den verkligen behöver.
              Men kritiken gäller att man skulle ha tillsatt denna utredning
              betydligt tidigare.
            </seg>
            <seg n="bd94271e">
              Även långt innan jag själv kom in i riksdagen debatterades frågan
              om överskottsinformation, men regeringen väntade ändå med att
              tillsätta denna utredning. Det har väl i och för sig utretts flera
              gånger, om jag inte minns fel.
            </seg>
            <seg n="93a79a8c">
              Men än en gång vill jag säga att det är bra att detta nu kommer,
              men jag tycker att man skulle ha arbetat något snabbare från Justitiedepartementets
              sida så att vi hade haft förslaget om reglering av överskottsinformation
              på bordet här i dag.
            </seg>
          </u>
          <note type="speaker" n="e6d435df">
            Anf. 72 MARGARETA SANDGREN (s) replik:
          </note>
          <u who="unknown" xml:id="i-36d49ccc2589bd89-13" n="a418afae">
            <seg n="f31ddc64">
              Fru talman! Det är naturligtvis önskvärt att allt ska ske väldigt
              mycket snabbare. Men detta har föregåtts av en ganska lång debatt
              om överskottsinformation. Naturligtvis hade det varit önskvärt
              att förslaget hade kommit tidigare. Men nu har det inte gjort
              det. Skälen till det kan jag inte svara på. Det kanske beror på
              andra arbetsuppgifter som också ligger på departementet. Men jag
              tror att man har skyndat på i den takt som man har mäktat med.
            </seg>
          </u>
          <note type="speaker" n="5430a2e6">
            Anf. 73 BEATRICE ASK (m) replik:
          </note>
          <u who="beatrice_ask_084111" xml:id="i-6059c3b9d1a35754-3" n="cd7318d5">
            <seg n="0bf10be4">
              Fru talman! Det behövs ingen helhetssyn, får jag veta av Margareta
              Sandgren. Jag förstår att Socialdemokraterna inte tycker det,
              därför att ni socialdemokrater värderar den enskilda människan
              och hennes integritet lägre än vad vi moderater gör. Samhällsintresset
              är viktigare för socialister. Det är lite grann därför som jag
              var förvånad över att andra borgerliga partier inte fullt ut är
              lika bekymrade som vi moderater.
            </seg>
            <seg n="9e9239b9">
              Jag skulle ändå vilja ställa en fråga till Margareta Sandgren
              om det uttryck som finns i propositionen och även i betänkandet
              om den mer ändamålsenliga regleringen. Såvitt jag förstår måste
              detta med att avlyssna den som den misstänkte kan komma att ringa
              till vara just en sådan ändamålsenlighet. Jag skulle gärna få
              detta utvecklat. Jag kan förstå att det ur polisens synvinkel
              är mer ändamålsenligt. Men hur ser Socialdemokraterna på den omvända
              sidan? Hur skulle Margareta Sandgren själv se på att få sin telefon
              avlyssnad? Och hur funderar man politiskt kring den problematiken?
              Det tycker jag att man ska svara på när detta ska hanteras.
            </seg>
          </u>
          <note type="speaker" n="8d761fea">
            Anf. 74 MARGARETA SANDGREN (s) replik:
          </note>
          <u who="unknown" xml:id="i-36d49ccc2589bd89-14" n="a418afae">
            <seg n="55b9833a">
              Fru talman! Det ändamålsenliga handlar om att polisen måste få
              de verktyg som den behöver för att kunna bekämpa grov brottslighet.
              Och det ska finnas synnerliga skäl att anta att man kommer att
              kontakta en viss adress.
            </seg>
            <seg n="988dd5e0">
              I dag kommunicerar man inte på ett sådant sätt som man gjorde
              för tio år sedan, utan man måste hitta andra vägar för att kunna
              komma åt sådant här och kunna leda en förundersökning som också
              kommer att leda till att man kan åtala och gå vidare i den processen.
            </seg>
            <seg n="ca89665b">
              Det är väldigt svårt att svara på hur jag skulle reagera. Det
              är klart att jag skulle reagera om jag visste att jag var oskyldig.
              Men jag förekommer inte i ett sådant slags brottslighet. Det ska
              finnas synnerliga skäl. Och vi talar om grov brottslighet. Jag
              antar att Beatrice Ask också är benägen att bekämpa den grova
              brottsligheten när det gäller narkotika och när det gäller annan
              grov brottslighet, till exempel sådan som är gränsöverskridande,
              prostitution eller annat. Då måste polisen ges dessa verktyg för
              att kunna bekämpa denna brottslighet.
            </seg>
          </u>
          <note type="speaker" n="75563b79">
            Anf. 75 BEATRICE ASK (m) replik:
          </note>
          <u who="beatrice_ask_084111" xml:id="i-6059c3b9d1a35754-4" n="cd7318d5">
            <seg n="043e296d">
              Fru talman! Det här är väldigt intressant. Margareta Sandgren
              säger att det handlar om mer ändamålsenlighet från polisens perspektiv
              och att man måste bekämpa brottsligheten. Ja, det gör det. Margareta
              Sandgren förekommer inte så ofta i sådana sammanhang där det kan
              finnas grov brottslighet.
            </seg>
            <seg n="596818d3">
              Det är synnerligen vanligt att människor i brottssvängen kontaktar
              ledamöter i justitieutskottet. Det är väldigt vanligt att de vill
              ha kontakt eller känner sig kränkta och tycker att rättegångar
              har varit felaktiga, och så vidare. Det finns många goda skäl
              till att jag eller någon kan bli avlyssnad utan att veta om det.
              Det är detta som är min poäng. Med dessa skrivningar i propositionen
              öppnar man möjligheter för det som man kanske inte hade tänkt
              sig.
            </seg>
            <seg n="92ac3bea">
              Jag tycker, vis av erfarenheten av hur kränkta många människor
              känner sig av att få sin integritet avklädd i onödan, att man
              ska vara lite mer omsorgsfull.
            </seg>
            <seg n="c3ec8f76">
              Nu har vi också fått besked om att det också kommer ett förslag
              om överskottsinformation. Det är bra. Och enligt Margareta Sandgren
              ska det komma inom kort. Jag skulle vilja veta när vi får ytterligare
              förslag som rör hemliga tvångsmedel? Hur långt har detta kommit
              i beredningen inom socialdemokratin?
            </seg>
          </u>
          <note type="speaker" n="f66d8ba3">
            Anf. 76 MARGARETA SANDGREN (s) replik:
          </note>
          <u who="unknown" xml:id="i-36d49ccc2589bd89-15" n="a418afae">
            <seg n="d7981d05">
              Fru talman! Det bereds en del frågor inom departementet. Som
              jag påpekade fanns det diskussioner kring att människor faktiskt
              kommunicerar på annat sätt, det vill säga via Internet, TV och
              annat. Detta kommer naturligtvis tillbaka. Även teleoperatörernas
              skyldigheter, vilka kostnader de kan ha, och så vidare är frågor
              som kommer tillbaka.
            </seg>
            <seg n="9a865de1">
              Sedan vet vi inte hur samhället utvecklas och vilka nya tekniker
              som kommer till. Det kan hända att det kommer nya saker hela tiden
              när det gäller hemliga tvångsmedel eller när det gäller andra
              metoder som polisen och åklagare kan använda. Samhället står ju
              inte stilla. Det är därför som vi menar att vi tar steg för steg
              för att förändra och för att nå resultat. Man kan inte hela tiden
              invänta och förutse vad som kommer att hända, vad det kommer att
              leda till och så vidare. Det får man följa upp, pröva och återkomma
              till om man nu har infört någon galen lagstiftning. Det har ju
              hänt tidigare.
            </seg>
            <seg n="8a18316a">
              Sedan vill jag också säga till Beatrice Ask att detta behöver
              inte leda till att det tar så lång tid. Hon pratade om någon vecka
              eller så. Men med din erfarenhet från departementsarbete vet du
              ju att när man tillsätter en utredning, och framför allt en utredning
              som ska se över lagstiftning om personlig integritet, kan det
              faktiskt ta ganska lång tid. Det skulle innebära att vi får vänta
              när det gäller offentliga ombud och de övriga förslagen i propositionen,
              men det tycker inte vi att man ska behöva göra. Vi vill att man
              tar steg för steg och samtidigt har en helhetssyn på vad förslaget
              leder till.
            </seg>
          </u>
          <note type="speaker" n="ccbc5535">
            Anf. 77 ALICE ÅSTRÖM (v):
          </note>
          <u who="alice_astrom_5d697c" xml:id="i-5c631b78a739d747-0" n="1984f19a">
            <seg n="a4002d73">
              Fru talman! I den här debatten om hemliga tvångsmedel, offentliga
              ombud och en mer ändamålsenlig reglering av hemliga tvångsmedel
              känns det lite ovant att som vänsterpartist tillstyrka en utvidgning
              av de hemliga tvångsmedlen.
            </seg>
            <seg n="4983ed7f">
              Vänsterpartiet har under flera år drivit frågan om att det borde
              tillsättas en större utredning som tar den personliga integriteten
              som utgångspunkt i den tekniska utveckling som sker i samhället
              detta för att bättre kunna göra en avvägning mellan den personliga
              integriteten och effektiviteten i brottsbekämpningen och se hur
              man ska dra gränserna.
            </seg>
            <seg n="99d28f96">
              Nu kommer denna utredning äntligen att tillsättas, men det kommer
              att ta ganska lång tid om man ska anlägga det breda perspektiv
              som vi i Vänsterpartiet anser är så viktigt. Det handlar inte
              bara om tvångsmedel, utan det handlar även om kameraövervakning
              och övrig utveckling på det här området i samhället. Sådant måste
              också vägas in.
            </seg>
            <seg n="3238e648">
              I det här läget har Vänsterpartiet valt att ställa sig bakom
              de förändringar som föreslås i propositionen. Jag ska förklara
              varför vi har kommit fram till det ställningstagandet på fyra
              olika punkter.
            </seg>
            <seg n="b271315e">
              Till att börja med ska det nu äntligen införas ett offentligt
              ombud. Vi får en ökad insyn i och en ökad kontroll över användandet
              av hemliga tvångsmedel. Detta ombud ska vara den misstänkte personens
              och den personliga integritetens ombud. På det viset blir det
              en bättre avvägning i den process som rör tillståndsgivning och
              hemlig telefonavlyssning. Dessutom får det offentliga ombudet
              en möjlighet att överklaga de beslut som fattas.
            </seg>
            <seg n="28976484">
              Vi som har suttit i justitieutskottet under en längre tid har
              kunnat följa utvecklingen. Tyvärr är det ytterst sällan som domstolen
              avslår en förfrågan om att använda hemlig telefonavlyssning. Det
              har inte funnits någon möjlighet för oss att avgöra om domstolarna
              alltid har gjort en korrekt bedömning eftersom detta är en sluten
              process.
            </seg>
            <seg n="5d7dfe51">
              När processen nu öppnas upp och det införs ett offentligt ombud
              förstärks rättssäkerheten och den personliga integriteten när
              det gäller hemliga tvångsmedel. Det har varit oerhört viktigt
              för Vänsterpartiet för att vi skulle kunna diskutera de övriga
              förändringar som också föreslås i propositionen.
            </seg>
            <seg n="27d2536e">
              Den fråga som har varit uppe mycket här i debatten är straffvärdesventilen.
              Lagrådet har riktat kritik mot att den kan vara lite otydlig när
              man ska tolka den. Det som Lagrådet lyfter fram är väldigt viktigt.
              Men samtidigt införs nu ett offentligt ombud som har en helt annan
              möjlighet att titta på det underlag som läggs fram och vilka avvägningar
              som görs när man säger att ett brott har ett straffvärde på över
              två år, även om minimistraffet är lägre.
            </seg>
            <seg n="390e29f8">
              Anledningen till att vi tycker att detta ändå är en möjlig lösning
              är att vi snarare har sett en utveckling åt ett annat håll som
              vi i Vänsterpartiet har varit oerhört kritiska till. Det har dykt
              upp en typ av brottslighet som flera av oss upprörs av och där
              man inte kan använda dessa medel. Den effekt som vi har sett är
              att man snarare har börjat att justera straffskalorna.
            </seg>
            <seg n="c668121e">
              Bara för att det ska bli möjligt att använda tvångsmedel höjer
              man minimistraffen eftersom det är enda sättet att få tillgång
              till hemliga tvångsåtgärder i nästa ärendedebatt här kommer vi
              att diskutera kroppsvisitation. Man höjer straffskalorna, inte
              utifrån det man anser vara rimligt utan utifrån rätten att använda
              sig av tvångsmedel. Det är en utveckling som bara ökar repressiviteten
              i systemet. Vi i Vänsterpartiet är inte beredda att släppa de
              grova brotten helt fria utan att man ska ha möjlighet att använda
              sig av hemliga tvångsmedel. Men vi är inte heller beredda att
              medverka i en utveckling där straffskalorna och miniminivåerna
              ständigt höjs.
            </seg>
            <seg n="c2c1483e">
              Vi tror att det här är ett sätt för rättssamhället att kunna
              möta behovet av att bekämpa grov, organiserad brottslighet och
              för att försöka att hålla nere repressiviteten i samhället. Man
              får inte låta tvångsmedel få styra straffskalorna, utan de ska
              styras av helt andra saker. Med det offentliga ombudets möjlighet
              att överklaga och granska detta anser vi att rättssäkerheten upprätthålls.
            </seg>
            <seg n="ac66a60f">
              Nästa fråga handlar om rätten att avlyssna teleadresser även
              hos dem som inte är misstänkta för brott. Vi ska vara medvetna
              om att den möjligheten redan finns i dagens lagstiftning. Man
              kan avlyssna ett telefonabonnemang som man antar att en misstänkt
              person kommer att ringa till. Det kan vara i min eller i din bostad
              om man tror att en misstänkt som man har rätt att avlyssna kommer
              att använda mitt eller ditt abonnemang. Det är ju inte så att
              det öppnas upp för någonting helt nytt.
            </seg>
            <seg n="4bd6f1ec">
              Gränsen för ett sådant avlyssnande är ganska hög, det ska finnas
              synnerlig anledning att den misstänkte kontaktar en viss teleadress.
              Vänsterpartiet har tidigare varit oerhört kritiskt emot att man
              öppnar upp den här möjligheten, men vi måste ju också se till
              den verklighet vi lever i. Med den nya tekniken, med mobiltelefoner
              och kontantkort som inte går att spåra är det mycket svårare att
              göra en hemlig telefonavlyssning av ett abonnemang. En grov narkotikabrottsling
              kan byta kontantkort och då förlorar man möjligheten till hemlig
              avlyssning. Nu öppnas det upp för möjligheten att komma till rätta
              med just dessa förhållanden.
            </seg>
            <seg n="586694a5">
              Det innebär ju inte att man med automatik får avlyssna alla samtal
              till telefonadressen, utan man får bara avlyssna kontakterna med
              den misstänkte. Om det är någon annan som ringer ska man omedelbart
              avbryta avlyssningen. Men det är oerhört viktigt att detta följs
              upp och kontrolleras och att det görs en utvärdering. Jag tror
              att det behövs mycket mer, och där delar jag Moderaternas åsikt.
              Vi måste väga in den enskilda individens rättssäkerhet och behov
              av att kunna stå fri från samhället. Samhället ska inte ha rätt
              att göra vilka intrång som helst i brottsbekämpningens namn.
            </seg>
            <seg n="f6e6dbcb">
              Det finns mycket kvar att göra på det här området. Men vi ska
              akta oss för att måla upp brottsligheten som alltid välorganiserad,
              att brottslingar alltid har tillgång till den bästa tekniken och
              så vidare. Väldigt många av de som är intagna på våra anstalter
              är missbrukare och inte så organiserade och effektiva som det
              beskrivs. Skapar vi den bilden kan vi genomdriva vilka förändringar
              som helst. Då missar vi den viktiga brottsbekämpning som sker
              i det vardagliga livet och som vi måste ha ett fokus på.
            </seg>
            <seg n="2fe200a0">
              Med detta yrkar jag bifall till förslagen i propositionen.
            </seg>
          </u>
          <note type="speaker" n="4009e678">
            Anf. 78 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-edce3423a8a9bc28-0" n="2228d262" next="i-ee6c3dcc6f2d9037-0">
            <seg n="13952197">
              Fru talman! När jag tittade igenom propositionen gjorde jag reflexionen
              att det fanns mycket som var väldigt bra och eftersträvansvärt.
              Det handlade då om det offentliga ombudet.
            </seg>
            <seg n="044d3e7a">
              Sedan tycker jag att inskränkningarna i den personliga integriteten,
              som de andra åtgärderna innebär, är lite grann påklistrade. Jag
              känner ett motstånd till att man sätter ihop alltihop så här.
              Jag skulle väldigt gärna vilja se i framtiden propositioner som
              inte bakar samman så många saker. Annars hade jag väldigt gärna
              varit med på propositionen fullt ut.
            </seg>
            <seg n="cbc9be4a">
              Det offentliga ombudet ser jag som en stärkning av rättssäkerheten
              för den enskilde. Det är ingen tvekan om det, och det är det många
              andra som redan har sagt. Det är viktigt att ombudet har en väldigt
              hög grad av integritet och legitimitet. För närvarande är det
              regeringen som utser de offentliga ombuden. Det finns inget annat
              förslag så vi måste acceptera det. Men jag skulle vilja ha en
              annan form för att utse dessa ombud. Jag vet att också Lagrådet
              haft en del synpunkter på detta med de offentliga ombuden, och
              det är just för att ombuden inte på något sätt ska kunna ifrågasättas
              eller diskuteras. I de fall som handlar om allmänt åtal eller
              i fall där staten är målsägare tycker jag att det vore väldigt
              bra om vi kunde finna en annan form. Hur vet vi inte än, men det
              tror jag att vi klarar av att lösa med tiden.
            </seg>
          </u>
          <note n="28a1be71">
            Fru talman! Jag yrkar bifall till reservationerna nr 4 och nr
            5. Jag yrkar också bifall till reservation nr 6 om teleadresserna.
            Jag ska motivera detta lite kort.
          </note>
          <u who="leif_bjornlod_8cb7a2" xml:id="i-ee6c3dcc6f2d9037-0" n="2228d262" prev="i-edce3423a8a9bc28-0">
            <seg n="9efc856f">
              Jag börjar med reservationen om straffvärdesventil. Här ska det,
              precis som Peter Althin så målande berättade, antas att brottet
              kan ge mer än två års fängelse. Också Johan Pehrson har på ett
              föredömligt sätt talat om brott som mord, människohandel och leveranser
              av ett ton amfetamin, som ju inte är små brott. Där finns det
              redan i straffskalan minimistraff på två års fängelse, och där
              kan man redan använda de metoder som vi efterlyser. Straffvärdesventilen
              leder till en osäkerhet, och det har redan motiverats.
            </seg>
            <seg n="6aa2cd88">
              När det gäller teleadresser till personer som den misstänkte
              kan kontakta tycker jag att Beatrice Ask föredömligt tog upp de
              problem som finns kring det hela. Jag är förvånad över att det
              inte är någon mer som har reserverat sig på den punkten, för jag
              ser detta som en synnerligen stor osäkerhet. Det är en bedömning
              som ska göras om brottet. Det känns väldigt osäkert. Därför yrkar
              jag som sagt bifall till våra reservationer, som jag redan har
              nämnt.
            </seg>
          </u>
          <note n="3ca407f9">
            Föredrogs
          </note>
          <note n="d1a2ba7e">
            Överläggningen var härmed avslutad.
          </note>
          <note n="8ec4c9a7">
            10 § Åtgärder mot klotter och annan skadegörelse
          </note>
          <note type="speaker" n="f226ce73">
            Anf. 79 SUSANNE EBERSTEIN (s):
          </note>
          <note n="536e6f31">
            Fru talman! Det här betänkandet behandlar dels propositionen
            Åtgärder mot klotter och annan skadegörelse och fyra motioner
            som väckts med anledning av propositionen, dels yrkanden i fem
            motioner som väckts under den allmänna motionstiden åren 2002
            och 2003.
          </note>
          <u who="susanne_eberstein_8c0e2d" xml:id="i-efa9a48bbaae37dd-1" n="7429beec">
            <seg n="22e45d9c">
              Under de senaste 1015 åren har en mängd insatser mot klotter
              och annan skadegörelse gjorts från olika håll i samhället. Dessa
              har främst varit brottsförebyggande. Trots detta har antalet anmälda
              skadegörelsebrott ökat kontinuerligt. När det gäller anmälda klotterbrott
              har dessa tredubblats under åren 19962002. År 2002 uppgick antalet
              anmälda skadegörelsebrott till 140 000. Drygt 30 % av dem var
              klotterbrott.
            </seg>
            <seg n="5d2ba9c4">
              Denna skadegörelse orsakar stora kostnader. Som exempel kan nämnas
              att SL under 2002 drabbats av kostnader på 50 miljoner kronor
              på grund av skadegörelse enbart i form av klotter. I slutet av
              80-talet var motsvarande siffra 15 miljoner.
            </seg>
            <seg n="4e159d96">
              Denna brottslighet utgör alltså ett stort samhällsproblem i Sverige
              i dag. Det behövs ytterligare åtgärder för att komma till rätta
              med problemet.
            </seg>
            <seg n="318c1f5b">
              Dessutom föreslås att effekterna av dessa lagändringar ska utvärderas.
            </seg>
            <seg n="22137dce">
              Fru talman! Med denna korta inledning överlämnar jag betänkandet
              till debattörerna.
            </seg>
          </u>
          <note n="b88b52dc">
            Propositionen innehåller tre förslag till lagändringar, nämligen
          </note>
          <note n="d48b2b97">
            Lagändringarna föreslås träda i kraft den 1 januari 2004.
          </note>
          <note type="speaker" n="02834aa6">
            Anf. 80 ALICE ÅSTRÖM (v):
          </note>
          <u who="alice_astrom_5d697c" xml:id="i-5c631b78a739d747-1" n="1984f19a">
            <seg n="c8847b09">
              Fru talman! När vi nu debatterar betänkandet Åtgärder mot klotter
              och annan skadegörelse vill jag säga att skadegörelse, bland annat
              i form av klotter och oönskad graffiti, är ett allvarligt problem.
              Det kostar både samhället och enskilda personer pengar. Och det
              är givetvis något som kan skapa otrivsel i vår närmiljö. Vi är
              helt eniga om att det här är någonting som vi faktiskt måste kunna
              bekämpa gemensamt, och vi måste få redskap för att förhindra det.
            </seg>
            <seg n="0455d9e1">
              Det förslag som nu presenteras för att komma till rätta med klotter
              och annan skadegörelse är inget nytt förslag, utan det har egentligen
              varit i riksdagen en gång tidigare. Vid förra tillfället som förslaget
              presenterades för riksdagen avstyrkte Lagrådet förslaget. Riksdagens
              justitieutskott beslöt enhälligt, efter det att man hade hört
              med konstitutionsutskottet, att avstyrka förslaget.
            </seg>
            <seg n="b53280fa">
              Även det nu föreliggande förslaget det tidigare förslaget kom
              ju för ett antal år sedan har avstyrkts av Lagrådet. Lagrådet
              anser att det är alldeles för långtgående i förhållande till det
              starka skyddet av den kroppsliga integriteten i bland annat regeringsformen.
              Förslaget har också avstyrkts av ett antal remissinstanser som
              JO, Justitiekanslern, Brottsförebyggande rådet, Sveriges Advokatsamfund.
              Även Ungdomsstyrelsen, som är den myndighet som jobbar mest med
              den här typen av frågor, har avstyrkt förslaget.
            </seg>
            <seg n="9f5f352c">
              För att en inskränkning av skyddet mot kroppsvisitation ska vara
              acceptabel krävs det att det, utöver att det finns ett godtagbart
              ändamål, finns ett påtagligt behov av att använda just de här
              tvångsmedlen, att en mindre ingripande åtgärd inte är tillräcklig.
              Tvångsåtgärden ska stå i rimlig proportion till vad som kan vinnas
              med åtgärden. Då är vi återigen tillbaka till debatten om att
              kraven på effektivitet måste vägas mot kravet på skydd för den
              personliga integriteten, och skyddet för vår kroppsliga integritet
              betonas väldigt starkt i regeringsformen.
            </seg>
            <seg n="2c3d8043">
              Vi anser att regeringen i den här propositionen inte har underlag
              för att det skulle vara omöjligt att bekämpa klotter och skadegörelse
              på något annat sätt. Även om kostnaderna för brottsligheten har
              ökat och antalet anmälda brott har ökat, konstaterar man i propositionen
              att man inte är säker på om det beror på en ökad anmälningsbenägenhet
              eller om det beror på en ökad brottslighet.
            </seg>
            <seg n="5cde70d9">
              Vi i Vänsterpartiet är kritiska mot att man just öppnar upp för
              mer kroppsvisitation, för det handlar också om vilka grupper det
              är som drabbas. Man ser i propositionen att det här är ett utpräglat
              ungdomsfenomen. Cirka en fjärdedel av alla utredningar som görs
              i dag läggs ned på ett tidigt stadium för att de misstänkta är
              under 15 år, och är den misstänkte under 15 år får man faktiskt
              inte använda tvångsmedel i samma utsträckning som på vuxna.
            </seg>
            <seg n="4b78ede8">
              Nästan alla är ju faktiskt, enligt regeringens egen proposition,
              under 19 år. Det här är en grupp väldigt unga människor, och vi
              tar faktiskt ifrån dem deras regeringsformsskyddade personliga,
              kroppsliga integritet.
            </seg>
            <seg n="c4fb93de">
              I den tidigare debatt som vi hade om hemliga tvångsmedel och
              hemlig telefonavlyssning pratade vi om den grova, organiserade
              brottsligheten, narkotikabrottsligheten, människosmugglarna. Det
              är den oerhört stora, farliga, grova brottsligheten, och där ska
              man använda tvångsmedel. Men där fanns det ändå en kritik hos
              väldigt många mot att man skulle få använda sig av sådana medel.
              Tyvärr är det när det gäller den här propositionen enbart Miljöpartiet
              och Vänsterpartiet som är tveksamma till att gå emot Lagrådet,
              tveksamma till att öppna för att skyddet för den kroppsliga integriteten
              i regeringsformen faktiskt kränks.
            </seg>
            <seg n="68cb8c29">
              Det är också oerhört viktigt att titta på att Lagrådet faktiskt
              säger att den föreslagna åtgärden är ett alldeles för trubbigt
              instrument för att komma åt klottrare eftersom det riskerar att
              träffa en mängd andra människor. Det kan faktiskt användas på
              ett godtyckligt sätt. Det enda sätt regeringen bemöter kritiken
              på är att säga: Ja, den är även tänkt att träffa andra grupper,
              till exempel stenkastare. Det finns ingen analys i propositionen
              när man säger att det här kan träffa andra, också stenkastare
              av vilka gränser man egentligen kommer att sätta för att polisen
              ska få använda sig av kroppsvisitation. Det här tycker vi är väldigt
              långtgående, och det finns ingen analys på det området.
            </seg>
            <seg n="0d01342d">
              Nästa fråga, som också behandlas i propositionen, är ju straffskärpningen
              och det här att man även kriminaliserar ett förberedelsebrott.
              Då ska alla vara medvetna om att förberedelsebrottet egentligen
              är något som vi enbart använder för väldigt grov brottslighet.
              Att man kriminaliserar försök till sådana här brott är faktiskt
              ett ganska stort problem.
            </seg>
            <seg n="dd246e2f">
              När det gäller straffskärpning är det ganska viktigt att tänka
              på vilken grupp det är vi talar om. Där delar vi i Vänsterpartiet
              Statens institutionsstyrelses analys i deras remissvar, att det
              är olämpligt att utdöma den här typen av påföljd för den typ av
              brottslighet som klotter handlar om.
            </seg>
            <seg n="c1846235">
              Vi i Vänsterpartiet anser att man måste följa upp det här. Vi
              är väldigt positiva till att BRÅ får ett uppdrag, men vi tror
              inte att vi bekämpar klottret genom straffskärpningar. Vi bekämpar
              inte klottret genom att ta ifrån människor deras rätt till sin
              personliga integritet, sin kroppsliga integritet, framför allt
              inte när det gäller så här unga människor. Därför yrkar jag bifall
              till reservationen och avslag på propositionen, under punkt 1.
            </seg>
          </u>
          <note type="speaker" n="71aa0a6e">
            Anf. 81 KERSTIN ANDERSSON (s):
          </note>
          <u who="kerstin_andersson_06a1cf" xml:id="i-3b6654fac9515dde-0" n="8c903056">
            <seg n="1122545d">
              Fru talman! Jag vill börja med att yrka bifall till förslaget
              i betänkandet och avslag på reservationen.
            </seg>
            <seg n="561d91a5">
              Under de senaste tio femton åren har ett aktivt och engagerande
              brottsförebyggande arbete mot klotter och annan skadegörelse pågått
              runtom i våra kommuner. Trots detta ökar antalet anmälda skadegörelsebrott.
              De anmälda klotterbrotten har tredubblats mellan åren 1996 och
              2002.
            </seg>
            <seg n="27dfeb69">
              Skadegörelse både i form av klotter och i andra former är ett
              stort samhällsproblem. De ekonomiska konsekvenserna av skadegörelse
              på allmänna platser, privata fastigheter och gemensamma färdmedel
              är oerhört kännbara. Men det är också kränkande. Det skapar en
              känsla av otrygghet och otrivsel för oss som dagligen passerar,
              arbetar eller bor i dessa områden.
            </seg>
            <seg n="86c452c9">
              Mycket allvarligare är dock att de ungdomar som klottrar eller
              gör sig skyldiga till annan skadegörelse drar på sig stora bötes-
              och skadeståndsbelopp. Det försätter dem i svåra personliga och
              ekonomiska situationer som de får bära med sig i många år. Det
              är en tung börda att bära för en ung människa.
            </seg>
            <seg n="bd9aaef9">
              Att förhindra brott bland ungdomar är en av de viktigaste politiska
              frågorna men framför allt en av de viktigaste medmänskliga frågorna.
              Vi måste göra vad som står i vår makt för att förhindra skadegörelse
              och förhindra att unga människor förstör sina liv. Det är mot
              den bakgrunden vi måste se propositionens förslag. Vi kan ju inte
              blunda för verkligheten.
            </seg>
            <seg n="1b88d033">
              Fru talman! Jag vill ge en bild av hur vi socialdemokrater resonerar
              kring de här frågorna. Jag vill också kommentera reservationen
              från Miljöpartiet och Vänsterpartiet lite grann.
            </seg>
            <seg n="e88be286">
              Det brottsförebyggande arbete som utförs runtom i Sverige, i
              våra kommuner, är mycket viktigt. Det framförs också i propositionen.
              Men kommunerna behöver ytterligare stöd och hjälp i detta arbete.
              Vi är överens med Miljöpartiet och Vänsterpartiet om att det brottsförebyggande
              arbetet ska fortsätta utvecklas. Därför har också Brottsförebyggande
              rådet nu ett uppdrag att ta fram och se över vad som har gjorts
              ute i kommuner och vilka effekter detta har fått. De ska också
              gå vidare och se hur man kan komma framåt med åtgärder, se över
              hur andra länder har arbetat med det här och se om vi kan starta
              ett projekt i någon kommun. Det här uppdraget kommer att redovisas
              redan i december i år.
            </seg>
            <seg n="265bdaf3">
              När det gäller den analys av omfattningen av klotter och annan
              skadegörelse som Vänsterpartiet och Miljöpartiet efterlyser talar
              ju verkligheten redan om för oss att en stor ökning har skett.
              Hittills har inte de åtgärder som vidtagits minskat skadegörelsen.
              Att då vänta och se ytterligare några år innan man tar vara på
              de möjligheter som den här propositionens förslag ger vore att
              politiskt inte ta ett ansvar och framför allt att inte ta ett
              gemensamt ansvar för våra barn och ungdomar.
            </seg>
            <seg n="70f17fc9">
              Ett brottsförebyggande samhälle tar strid både mot segregation
              och sociala orättvisor. Det är också ett samhälle som ger alla
              människor goda livschanser, trygghet och delaktighet. Det är ett
              samhälle där våra barn och ungdomar inte ska svikas av oss vuxna.
              Det är ett svek att inte våga sätta gränser, gränser kan vara
              till räddning, som kan reparera och som också kan ge trygghet.
            </seg>
            <seg n="73760f9d">
              Det är aldrig oväsentligt vad en vuxen människa säger till en
              ung människa förutsatt att jag som vuxen bryr mig om och menar
              något med vad jag säger. Vuxna finns, ser och vågar bry sig. Det
              måste ungdomar kunna lita på oavsett om det är fråga om en förälder,
              lärare, fältassistent eller polis.
            </seg>
            <seg n="5f6d5b2a">
              Fru talman! Rättsväsendet måste ge tydliga signaler om vilka
              normer och gemensamma spelregler som gäller i vårt demokratiska
              samhälle. Det är ett samhällsintresse att skapa goda möjligheter
              för polisen att förebygga brott. Det är särskilt viktigt om den
              som har för avsikt att begå det här brottet är ung. När någon
              som ung aktualiseras i domstolsväsendet och kriminalvården är
              det ett misslyckande från samhällets sida. Men det är också en
              mycket olycklig start på vuxenlivet för den unga människan.
            </seg>
            <seg n="f8717186">
              I dag har polisen möjlighet att kroppsvisitera för att söka efter
              ett föremål som kan användas vid skadegörelse först då det finns
              anledning att misstänka att ett brott redan har begåtts. Fönsterrutan
              till affären är redan sönder, klottret på affärens vägg finns
              redan där.
            </seg>
            <seg n="d1ce2ef4">
              För att polisen ska kunna bedriva ett effektivt brottsförebyggande
              arbete är det viktigt att de också har möjlighet att stoppa de
              här händelseförloppen i tid. Det förslag som vi nu har att ta
              ställning till kommer att ge polisen ökade möjligheter om än med
              en restriktiv tillämpning. Det är viktigt att säga detta. Det
              rör sig inte om någon rutinmässig kroppsvisitation. Denna kroppsvisitation
              ger inte heller samma möjligheter som exempelvis den som finns
              i dag att söka efter vapen eller andra farliga föremål.
            </seg>
            <seg n="a930f5b5">
              I utskottets betänkande tas också upp att det är självklart att
              polisen far fram varsamt med de unga människorna i kontakten med
              dem. Vi har också sagt att det är viktigt att vi nu följer upp
              hur polisen kommer att använda den här kroppsvisitationen, vilka
              utbildningsinsatser som görs för polisen och att vi måste utvärdera
              den här lagändringen och se om den har förbättrat polisens möjlighet
              att förebygga brott. Därför får Rikspolisstyrelsen också ett uppdrag
              här.
            </seg>
            <seg n="16f8a386">
              Fru talman! Ska vi komma till rätta med klotter och skadegörelse
              behövs det engagemang. Det behövs insatser på många plan, och
              det behövs vuxna som vågar sätta gränser.
            </seg>
            <seg n="56c9718c">
              Vi socialdemokrater står bakom de överväganden som görs i propositionen,
              och vi välkomnar särskilt att de föreslagna ändringarna stärker
              de förebyggande insatserna. Vi hoppas och tror att den nya lagen
              ska förhindra att unga personer hamnar i kriminalitet. Vi vet
              också att det kommer att ge en mer effektiv möjlighet att bryta
              det liv som den unge hamnar i.
            </seg>
            <seg n="774aeb7a">
              Avslutningsvis: Att ge tydliga signaler från samhället är också
              att visa att vi vuxna tar avstånd från en oacceptabel handling
              men att vi aldrig tar avstånd från den unge.
            </seg>
          </u>
          <note type="speaker" n="a6452f6e">
            Anf. 82 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-5c631b78a739d747-2" n="1984f19a">
            <seg n="e3e0a1eb">
              Fru talman! Jag vill ställa en fråga utifrån vad man kan läsa
              i propositionen.
            </seg>
            <seg n="b868a4d0">
              När man gör denna förändring krävs det för att kroppsvisitation
              ska vara acceptabel utöver ett godtagbart ändamål att det finns
              ett påtagligt behov av att använda just detta tvångsmedel, att
              en mindre ingripande åtgärd inte är tillräcklig och att tvångsåtgärden
              står i rimlig proportion till vad som kan vinnas med åtgärden
              kravet på effektivitet måste alltså vägas mot kravet på skydd
              för den personliga integriteten. Det krävs alltså egentligen oerhört
              tunga skäl för att man ska få gå in på detta.
            </seg>
            <seg n="6486a93b">
              Läser man i propositionen kan man konstatera att regeringen säger
              att en hel del av de åtgärder som har vidtagits för att komma
              till rätta med olika typer av skadegörelse varken har utvärderats
              eller på något annat sätt följts upp. Hur ska man kunna veta om
              andra åtgärder är möjliga och ger någon effekt om man samtidigt
              säger att man inte ens har kunnat göra någon samlad utvärdering?
            </seg>
            <seg n="30ad5324">
              Regeringen säger också att man inte vet om det egentligen handlar
              om ökad brottslighet eller om det är en ökad anmälningsbenägenhet.
              Det är bara ett allmänt antagande. Det är också väldigt vagt om
              man ser till vad regeringsformen egentligen kräver för att man
              ska få vidta andra åtgärder.
            </seg>
            <seg n="e21cb892">
              Vi i Vänsterpartiet är helt överens om att vi måste göra allt
              vi kan för att se till att unga människor inte hamnar i kriminalitet
              och brottslighet. Men vi i Vänsterpartiet anser också att man
              inte ska kunna kränka ungdomars rätt till personlig integritet
              på ett lättare sätt än vuxnas. Vi anser inte att regeringen har
              sett tillräckligt allvarligt på det här.
            </seg>
          </u>
          <note type="speaker" n="7eefd4e9">
            Anf. 83 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-3b6654fac9515dde-1" n="8c903056">
            <seg n="400c0605">
              Fru talman! Statistiken är tydlig. Alla kan se, Alice Åström,
              att kostnaderna har ökat och att brotten har ökat. Det är sanningen.
            </seg>
            <seg n="8ab50165">
              Låt mig uppehålla mig lite vid kroppsvisitationerna. När vi som
              lagstiftare går in måste vi alltid göra särskilda överväganden
              om i vilka situationer man vill ge möjlighet till kroppsvisitation.
              Vi vet ju, och jag håller med Alice om det, att en kroppsvisitation
              ofta innebär en integritetskränkning för den som utsätts för den.
              Men det är också viktigt att polisen ges effektiva möjligheter
              att ingripa mot ett misstänkt brott eller kan förebygga att det
              äger rum. Båda dessa aspekter är oerhört viktiga i vårt samhälle.
            </seg>
            <seg n="e0e588b5">
              När vi nu genom denna lag får ett medel att försöka minska denna
              ökande brottslighet är jag övertygad om att det i vårt demokratiska
              samhälle är ett godtagbart skäl att göra ett undantag från grundlagsskyddet.
              Visst måste man göra en avvägning mellan intresset av att motverka
              skadegörelse och intresset av att skydda den personliga integriteten.
            </seg>
            <seg n="35bd41bc">
              Jag måste ändå få ställa en fråga till Alice Åström. Om jag som
              17-årig yngling är på väg att begå ett brott och jag på ett värdigt
              och respektfullt sätt får genomgå en kroppsvisitation, vilket
              gör då mest ont, tror Alice Åström: Att jag begår mitt brott och
              får betala ett skadestånd på 10 000 kr, vilket inte alls är omöjligt,
              eller att genomgå en kroppsvisitation? Vilket gör mest ont i själen
              på denna unga människa?
            </seg>
          </u>
          <note type="speaker" n="f34c9c9f">
            Anf. 84 ALICE ÅSTRÖM (v) replik:
          </note>
          <u who="alice_astrom_5d697c" xml:id="i-5c631b78a739d747-3" n="1984f19a">
            <seg n="32056aa0">
              Fru talman! Med en sådan debatteknik och utifrån argumentationen
              om vilket som skulle göra mest ont att man hamnar i kriminalitet
              och får betala skadestånd eller att man blir kroppsvisiterad skulle
              man kunna vidta vilka åtgärder som helst för att förhindra att
              unga begår brott.
            </seg>
            <seg n="bf5cffaf">
              Jag är helt övertygad om att man måste bemöta ungdomar med respekt.
              Man måste försöka hitta åtgärder som inte kränker och marginaliserar
              de här ungdomarna, så att man inte kriminaliserar dem ännu mer
              än i dag. Det tror vi snarare skulle kunna ge ökade möjligheter
              att faktiskt få en dialog med dessa grupper och få in dem i samhället.
              Nu riskerar vi snarare att skjuta dem ifrån oss ännu mer med det
              här lagförslaget, vilket vi ser som problematiskt.
            </seg>
            <seg n="a552d7e1">
              Jag tror att vi är helt överens om att man ska bekämpa detta.
            </seg>
            <seg n="92f36676">
              Återigen vill jag ta upp frågan utifrån vilka analyser och på
              vilken grund man säger att inga andra åtgärder är möjliga. Det
              krävs faktiskt en grund för att man ska få gå ifrån regeringsformen.
              I propositionen säger regeringen själv att man inte vet. Man säger
              att antalet anmälda brott har ökat och att kostnaden har ökat,
              men man konstaterar vidare att man inte vet huruvida antalet anmälda
              brott är ett resultat av ökad anmälningsbenägenhet eller en faktisk
              ökning av brottsligheten.
            </seg>
            <seg n="24836d23">
              Om regeringen själv beskriver det på det sättet finns det ingen
              glasklar analys av detta. Vi anser att det här förslaget saknar
              många av de grundläggande saker som måste finnas för att man ska
              få frångå regeringsformen och använda tvångsmedel. Uppenbarligen
              är man inte lika noga med analysen bara för att det till större
              delen är unga människor som träffas av detta.
            </seg>
            <seg n="42d8f9d8">
              Jag hoppas att de debattörer som var kritiska i det förra ärendet
              och såg till den personliga integriteten när det handlade om grov
              brottslighet också kan se det när det gäller det här.
            </seg>
          </u>
          <note type="speaker" n="51dd27a7">
            Anf. 85 KERSTIN ANDERSSON (s) replik:
          </note>
          <u who="kerstin_andersson_06a1cf" xml:id="i-3b6654fac9515dde-2" n="8c903056">
            <seg n="9d311741">
              Fru talman! Det var mycket på en gång.
            </seg>
            <seg n="f4090844">
              Vad gäller det brottsförebyggande arbetet, Alice, tror jag att
              vi är fullständigt överens om att vi kan göra betydligt mer i
              kommunerna. Vi hoppas att vi får lite underlag för det nu i december
              så att vi kan gå vidare i det arbetet. Men samtidigt behövs det
              tydliga signaler från samhället om att detta är något oacceptabelt.
            </seg>
            <seg n="c0841db9">
              Jag har full respekt för våra barn och ungdomar i dag. Fattas
              bara annat! På något vis får du det att låta som om vi inte har
              respekt. Tvärtom vill jag inte att de ska hamna på kriminalitetens
              väg. Jag vill inte att en enda ska hamna där. Kan denna lagstiftning
              hindra en enda ung människa från att begå ett brott, som den människan
              sedan har med sig långt in i framtiden, tycker jag att mycket
              är vunnet.
            </seg>
            <seg n="31ab62e6">
              Ingen vet effekterna av denna lagstiftning. Därför är det viktigt
              att vi utvärderar den. Därför ska vi också se på hur polisen kommer
              att använda den. Men låt oss vänta och se och under tiden göra
              allt som står i vår makt för att hitta olika vägar att förebygga
              skadegörelse.
            </seg>
            <seg n="b9d4b6d7">
              Det är ju ändå så, Alice, att ingen har lov att utan lov klottra
              på någon annans egendom, oavsett om det är privat egendom eller
              vår gemensamma egendom. Så är det. Man har heller inte rätt att
              göra annan skadegörelse, krossa fönster eller slå sönder lekplatser.
              Det måste vi väl ändå vara överens om.
            </seg>
            <seg n="b30f7a66">
              Om vi genom denna lagstiftning kan ge polisen ett verktyg att
              försöka förhindra skadegörelse, så låt oss pröva det. Det är en
              väg bland alla i det brottsförebyggande arbetet.
            </seg>
          </u>
          <note type="speaker" n="6f8c85d0">
            Anf. 86 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-9eb0e79ec9b850ce-0" n="8053aef4">
            <seg n="583dcd53">
              Fru talman! Först vill jag bara säga något om kroppsvisitation.
              Det är ju betydande värden som går förlorade. Det är inte bara
              fråga om att den unge ska skyddas. Det är också fråga om att kunna
              beivra brott och få personer lagförda för brott.
            </seg>
            <seg n="dc441e47">
              Jag tycker att själva ordet klotter för tanken fel. Klotter låter
              nästan lite oskyldigt något spännande och lite kul och så är det
              ju absolut inte.
            </seg>
            <seg n="cdb0d859">
              I Svenska Dagbladet fanns det en helsida den 18 oktober som handlade
              om klottret i Helsingfors. Det är tyvärr inte bara i Helsingfors
              som klottret har blivit ett mycket större och allvarligare problem
              utan överallt i vårt samhälle. Det finns uppgifter i tidningen
              och på andra håll som talar om att de här klottrarna, de som förstör,
              dokumenterar skadegörelsen på film och i böcker och tidningar
              som säljs och marknadsförs på Internet. Där kan man läsa ett reklamerbjudande
              som säger vad en film handlar om: Mycket bra målningar på både
              tunnelbana och pendel, samt ett par schyssta actions gör ingen
              graffitiintresserad besviken. En annan film som marknadsförs lockar
              med artister som visar att pendeltågen inte på något sätt är omöjliga
              att måla. Artister jag skulle snarare vilja kalla dem för vandaler.
              Den här verksamheten innebär, förutom att den skadar på många
              sätt, också att man tjänar pengar på själva skadegörelsen genom
              att sälja dokumentationen, vilket är allvarligt.
            </seg>
            <seg n="058a0954">
              Vi ser att skadegörelsen och klottret ökar väsentligt, både på
              privat och allmän egendom. Om man sätter på sig klotterglasögonen
              och verkligen ser sig omkring upptäcker man att nästan inga ytor
              är förskonade från denna förstörelse. Ja, det skulle vara i det
              här huset, för här har jag aldrig upptäckt något klotter, och
              det är väl välgörande det, men det är inte bara i Riksdagshuset
              som man har rätt att slippa se det här eländet. Det har alla medborgare
              rätt till, både utomhus, i sin arbetsmiljö och runtom i samhället.
              Att få vistas i en miljö på bussar, tåg och stationsområden utan
              förstörelse, förslumning och nedsmutsning är viktigt för alla,
              bland annat för att öka tryggheten.
            </seg>
            <seg n="0838b979">
              En orsak till den ökade förstörelsen är bland annat att det finns
              en väldigt liten risk för upptäckt. Polisen har tvingats nedprioritera
              denna brottsbekämpning på grund av bristande resurser. Inom Helsingforsspolisen
              till exempel har man tvingats lägga ned den grupp inom tunnelbanepolisen
              som ägnat sig åt det här eftersom man inte har resurser. Men om
              en person ändå så att säga har oturen att bli haffad är milda
              straff i form av böter det man kan förvänta sig att få, förutom
              att betala för det man har gjort.
            </seg>
            <seg n="6fa01d75">
              Bara i Helsingfors kostar klotter och skadegörelse skattebetalarna
              mer än 100 miljoner kronor, alltså mer än 2 miljoner kronor i
              veckan. Det är ofattbara summor som kunde användas på ett betydligt
              bättre sätt. Och det här är bara i Helsingfors. Då kan ni tänka
              er vad det handlar om om man räknar ihop kostnaderna för förstörelse
              i hela landet.
            </seg>
            <seg n="b02a2a0c">
              Förutom att förslumma ett område skapar klottret otrygghet och
              otrivsel. När man inte sanerar direkt verkar det som om det är
              fritt fram att förstöra ännu mer, och vem vill bo eller vistas
              i ett otrivsamt område? Det tycker inte jag att någon ska behöva
              göra.
            </seg>
            <seg n="ee7fabef">
              Jag själv fick en väldigt stark upplevelse av det negativa slaget
              när jag tillbringade en dag med tunnelbanepolisen här i Helsingfors
              och SL. Vi var några politiker som åkte runt på en så kallad klottersafari
              i innerstaden och förorterna. Det vi upplevde var en skrämmande
              förslumning i form av skadegörelse på husfasader, brofundament,
              gång- och vägtunnlar, trafikmärken ja, allt man över huvud taget
              kan tänka sig var nedsprejat. De allra värsta exemplen fanns i
              områden i Helsingforss södra förorter som jag tror att kanske
              väldigt få i den här kammaren har besökt. Det såg helt enkelt
              bedrövligt ut. En del fastighetsägare hade uppenbarligen gett
              upp och avstått från att sanera.
            </seg>
            <seg n="892b084a">
              Förutom att det ser bedrövligt ut innebär nedsprejningen av brofundament
              och annat att betongen eroderar fortare och att hållfastheten
              sjunker, vilket också innebär att stora samhällsvärden står på
              spel.
            </seg>
            <seg n="0b1fa6a6">
              Poliserna vi pratade med vittnade om den vanmakt som finns när
              de inte har effektiva verktyg att möta och bekämpa brotten med.
              När poliserna patrullerar i en tågtunnel och ser ett gäng kända
              klottrare stå med sprejburkar i händerna kan de med nuvarande
              lagstiftning inte göra särskilt mycket. I dag har polisen inga
              möjligheter att ingripa innan ett brott är fullbordat. Polisen
              måste ta klottraren på bar gärning, vilket sällan är fallet.
            </seg>
            <seg n="b5186977">
              I den här propositionen tar regeringen ett initiativ mot klottret
              som vi tycker är bra. Något måste definitivt göras, och vi tror
              att det här kan vara ett effektivt verktyg bland andra. Självklart
              löser inte en ändrad lagstiftning alla problem som finns, men
              det är ändå en viktig signal att straffet för skadegörelse höjs
              till ett års fängelse. Vi har sett väldigt många milda domar på
              det här området.
            </seg>
            <seg n="cfc00678">
              I skadegörelsens och klottrets kölvatten har det växt fram en
              stor mängd företag: Clean-Up, Klotter Off, Klotterkonsulten, Klottrets
              fiende No 1 med flera, och klottersanering utförs ofta av frivilligorganisationer
              som Länkarna och Bastakollektivet. Jag skulle vilja säga att det
              är väldigt sällan som vi moderater säger nej till ökad tillväxt,
              men vad gäller den här branschen vågar jag påstå att vi inte på
              något sätt vill att den ska expandera! Det får inte bli på samma
              sätt som med väktarbranschen, det vill säga att väktare och ordningsvakter
              ersätter en fungerande polisverksamhet. Vi moderater accepterar
              aldrig att det blir bara de som har gott om pengar som kan skydda
              sig själva och sin egendom mot brott, som klottret är ett exempel
              på.
            </seg>
            <seg n="0d88aeb5">
              Det finns numera så kallade gör-det-själv-kit mot klotter, som
              man kan köpa för 800 kr plus moms och frakt. Man kanske till och
              med har råd att anlita ett företag som har certifierade klottersanerare
              med särskild utbildning i materialkunskap, färgkunskap med mera.
              Sedan kan man klotterskydda en fastighet eller en vägtunnel med
              en särskild behandling som gör att färgen i ett senare skede är
              lättare att ta bort, eller man kan teckna klotteravtal mot en
              viss kostnad eller varför inte en klotterförsäkring som innebär
              att klottret tas bort inom 36 timmar mot betalning, förstås. Har
              man ännu mer pengar kan man anlita speciella företag som erbjuder
              klotterpatrullering. Då åker företagets personal runt och besiktar
              fastigheten och sanerar på löpande räkning.
            </seg>
            <seg n="76c4a83b">
              Det inte bara klotter som är ett problem. Det finns ett nytt
              påfund som heter scratchitti , och det innebär att man repar eller
              ristar i glas för att förstöra så mycket som möjligt, vilket också
              är väldigt dyrbart att sanera.
            </seg>
            <seg n="e06fce7f">
              Fru talman! Antingen väljer vi att ingenting göra det är bra
              som det är eller också ser vi förslagen till den här förändrade
              lagstiftningen som en möjlighet att tillsammans med andra åtgärder
              försöka få bukt med skadegörelsen. I propositionen finns ju också
              skrivningar om att effekterna ska utvärderas när lagen har varit
              i kraft ett tag.
            </seg>
            <seg n="bd043590">
              Det är också viktigt att understryka de regler som gäller för
              kroppsvisitation och de inskränkningar som finns. Den här lagändringen
              innebär ju inte att polisen får en godtycklig rätt att visitera
              oskyldiga personer. Om fru Karlsson till exempel har köpt sprejfärg
              för att måla om någonting hemma löper hon ju ingen risk att bli
              kroppsvisiterad eller att bli ställd till ansvar. Nej, en sådan
              här tvångsåtgärd är viktig, och den måste hanteras varsamt av
              polisen och dokumenteras. Jag litar på att polisen kan hantera
              det här på ett professionellt och rättssäkert sätt.
            </seg>
            <seg n="8fc1e9fd">
              Som jag tidigare sade räcker inte den förbättrade lagstiftningen,
              utan det fordras också att det finns poliser som faktiskt kan
              arbeta mot klottret. Vi moderater är inte nöjda förrän det finns
              fler poliser ute på gator och torg som kan ingripa mot den här
              verksamheten.
            </seg>
          </u>
          <note type="speaker" n="fb86edc7">
            Anf. 87 JOHAN PEHRSON (fp):
          </note>
          <u who="johan_pehrson_2d741c" xml:id="i-84d0bd3ce0ff991d-5" n="14cef853">
            <seg n="65167ed1">
              Fru talman! Vi i justitieutskottet får till och från sopa upp
              där andra åtgärder har gått bet. När andra insatser har misslyckats
              blir det tyvärr så att det som återstår är lagstiftning där man
              tycker att annat borde ha hjälpt. Jag håller verkligen med Kerstin
              Andersson som tidigare talade om att det är det brottsförebyggande
              arbetet i övrigt som så trist har misslyckats. Hon tog upp orättvisor
              och integration. Jag skulle gärna lägga till skolan och inte minst
              föräldraansvar. Det är någonting som saknas och inte har satts
              in mot de ungdomar som har hamnat så snett.
            </seg>
            <seg n="ce082602">
              Tyvärr tycker jag att regeringen är något av ett sammelsurium
              av åsikter på det här området. Nu får vi det här från Justitiedepartementet.
              På annat håll har vi en barn- och ungdomsminister som är rätt
              ny som heter Lena Hallengren. Hon säger att det man har gjort
              i Helsingfors i form av en klotterkommission och så vidare är
              dåligt, och det finns minsann inga samband mellan klotter och
              övrig brottslighet. Det är för mig ett mysterium hur man kan komma
              fram till det.
            </seg>
            <seg n="ead2ba77">
              Nu tvingas vi skärpa lagstiftningen för att andra misslyckats,
              för att vi tror att poliser kan förebygga brott på ett bra sätt,
              vilket flera har lyft fram tidigare. Man får inte försöka göra
              skada. Man får inte ägna sig åt försök till skadegörelse. Det
              är ett steg framåt. Däremot kriminaliserar vi inte förberedelse.
              Vi vill att den människa som har okloka tankar ska kunna komma
              på kloka tankar och avbryta detta. Det ska vara lätt att stiga
              tillbaka och vid eftertanke förstå att det man gör är fel.
            </seg>
            <seg n="5bf54235">
              Vi gör det också möjligt för poliser att plocka bort sprejburkar
              som med all sannolikhet skulle användas för brott, då det finns
              starka misstankar.
            </seg>
            <seg n="f69a2dd4">
              Det är riktigt att vi pratar mycket om ungdomar. Vi pratar om
              unga människors behov, behov som alla ungdomar har och som vi
              ska bejaka, som bygger ett bra samhälle. Det handlar om ungdomars
              längtan efter uppmärksamhet, ungdomars behov av spänning och deras
              skaparlust. Det är något vi ska bejaka. Vi ska se till att alla
              ungdomar får utlopp för detta på ett vettigt sätt. Men klotter,
              skadegörelse, är inte ett bra sätt att få utlopp för det.
            </seg>
            <seg n="a8d76600">
              Det är i mycket en social fråga, något som inte är frikopplat
              från annan brottslighet som egendomsbrott i övrigt, drogmissbruk
              och så vidare. Det var jag också inne på tidigare. Dessa saker
              hänger faktiskt ihop, och det är ganska tydligt. Effekterna är
              brutala. Bara i Helsingforss stad kostar den totala klottersaneringen
              200 miljoner per år. Det är pengar som skulle kunna användas betydligt
              bättre än i dag.
            </seg>
            <seg n="db00f25b">
              Jag har en stor tilltro till svensk polis. Den enskilde polismannen
              som jag möter ute i vardagen har i regel ett mycket bra omdöme.
              Det är en person som har stor empati och vill att unga människor
              inte ska komma tillbaka på gatan igen i olika former av kriminalitet.
              Man vill göra insatser för att det ska upphöra.
            </seg>
            <seg n="b05d9f62">
              Jag har ett stort förtroende för att man kan tillämpa den nya
              regeln på ett bra sätt. Man har ju i propositionen ändrat sitt
              ursprungliga förslag, att det ska finnas en särskild anledning
              att misstänka förberedelse för brott. Annars är det som att vi
              underkänner alla poliser, att vi inte tror att de kan göra någonting.
              Om de inte kan göra det här borde vi också tro att det finns mycket
              annat som den enskilda polismannen eller patrullen inte heller
              skulle kunna göra.
            </seg>
            <seg n="68de8524">
              Man ska komma ihåg att straffskärpningen gör det möjligt att
              anhålla och häkta. Det kan vara viktigt för att markera allvaret
              i brottsligheten. Det blir också lättare att rulla upp omfattande
              klotterhärvor.
            </seg>
            <seg n="be10875b">
              Avslutningsvis vill jag understryka att det krävs en sammanhållen
              politik inte minst från regeringen. Vi har här kommit till det
              yttersta, att vi måste använda straffrätten. Det finns så mycket
              som ska användas innan, som inte fungerar. Det är en vädjan till
              er, mina kolleger från framför allt Socialdemokraterna, att tala
              med regeringen och se till så att det som sägs från olika ministrar
              hänger ihop, när till exempel justitieministern kommer med tuffare
              förslag för att bekämpa brotten. Tidiga reaktioner är mycket viktigt.
              Det är tråkigt att se att regeringen är så splittrad.
            </seg>
          </u>
          <note type="speaker" n="ee9bbc01">
            Anf. 88 PETER ALTHIN (kd):
          </note>
          <u who="peter_althin_61d03b" xml:id="i-0123b167b2c819db-3" n="239e4800">
            <seg n="7e0855a5">
              Fru talman! Jag känner inte någon överdriven glädje över att
              stå här och hålla med det som sägs i en socialdemokratisk proposition.
              Det tar emot lite, men det går. Varför går det då? Jo, det här
              är saker som Kristdemokraterna har motionerat om ganska länge.
              Det gör saker och ting lite lättare.
            </seg>
            <seg n="f75da61e">
              Man ska ju förbereda sig för sådana här övningar. 1998 var det
              en debatt här i kammaren. Det är rätt länge sedan. Det var en
              debatt mellan Ragnwi Marcelind för Kristdemokraterna och Morgan
              Johansson, numera statsråd, där de diskuterade just klotter. Då
              sade Ragnwi Marcelind ungefär så här: Vi kan fortfarande inte
              rycka på axlarna åt detta klottret, alltså utan vi tycker att
              det är viktigt att klottret ska stävjas. För fem år sedan fanns
              det alltså en stor sympati från Kristdemokraterna för att försöka
              stävja klotter och skadegörelse.
            </seg>
            <seg n="cc357453">
              Morgan Johansson svarade då: Vi är alltid öppna för att diskutera
              lagparagrafer och för att ändra på någonting om det behövs. Men
              i det här fallet är jag inte säker på att det behövs.
            </seg>
            <seg n="ac403787">
              Jag har bara ryckt ut lite ur debatten. Jag återger inte alltsammans,
              för då hade min tid varit ute för länge sedan.
            </seg>
            <seg n="6e1a8051">
              Sedan fick det gå fem år, och så behövs det plötsligt. Då tycker
              vi kristdemokrater att det hade varit bättre om man lyssnat redan
              då, så hade det sluppit ta den tiden, i det här sammanhanget till
              mindre nytta.
            </seg>
            <seg n="5981a623">
              Vad är då poängen med detta? Det har framgått från flera håll
              här att polisen ska få möjlighet att i förebyggande syfte kroppsvisitera
              personer för att söka efter föremål som är ägnade att användas
              som hjälpmedel vid brott som innefattar skada på egendom och så
              vidare. Det är alltså en förebyggande åtgärd. Det får man inte
              släppa. Sedan vill man höja straffmaximum för normalgraden, från
              sex månader till ett års fängelse. Försök till skadegörelse ska
              dessutom kriminaliseras det sades fel någonstans.
            </seg>
            <seg n="173f9830">
              Fru talman! Skadegörelse är ett jätteproblem. Det sprutas färg
              överallt. Jag försvarade en konstnär som sprutade färg på Moderna
              Museet därför att han inte fick ställa ut där. I den processen
              försökte jag säga att om det i stället hade varit Miró som hade
              målat på er fasad så kanske ni hade tyckt att det var jättefint.
              Nu togs det i domstolen inte riktigt på det sätt som jag hade
              hoppats, utan han blev fälld för skadegörelse till ett ganska
              stort belopp.
            </seg>
            <seg n="4ea804aa">
              Detta är något som ligger Kristdemokraterna mycket varmt om hjärtat,
              att försöka få stopp på klotter och skadegörelse i övrigt. Europakonventionens
              artikel 8 ger skydd för de mänskliga rättigheterna när det gäller
              den enskildes rätt till respekt för privatlivet. Det är en viktig
              del. Sedan finns undantag om det finns lagstöd och det är nödvändigt
              i ett demokratiskt samhälle för att förebygga brott.
            </seg>
            <seg n="649aaa15">
              Jag ska inte gå in på en massa siffror, för det har redan gjorts.
              Men jag såg en siffra, att 43 000 klotterbrott polisanmäldes 2002.
              Ni kan ju räkna själva. Det är oerhört mycket. Dessutom konstateras
              en konstant ökning. En tiondel, alltså 10 % av alla brottsanmälningar
              utgör skadegörelse. Då måste man göra någonting för att komma
              till rätta med situationen.
            </seg>
            <seg n="7e17b91a">
              När det gäller kroppsvisitation är det viktigt att man verkligen
              är försiktig. Det ska användas med oerhört gott omdöme och stor
              försiktighet. Bakgrunden har lästs upp av Alice Åström tidigare,
              att man först ska försöka med alla andra möjligheter. Det är viktigt
              att man gör det och inte bara kastar sig över gamla fru Johansson
              som ska hem och spreja köket och länsar henne på sprejburkarna.
              Det är inte säkert att det är poängen med själva lagstiftningen.
              Det ska göras väldigt försiktigt.
            </seg>
            <seg n="e0cf59c3">
              Jag har stort förtroende och respekt för polisen. Men det finns
              ägg där också, som kan utnyttja detta. Man får vara väldigt vaksam.
              Men, och det är en av poängerna, det gäller i stor utsträckning
              ungdomar. Då kan det vara bra att försöka stoppa dem innan de
              har begått något brott. Det är en stor poäng. Det är förebyggande
              arbete, i den svåra balansakten mellan integriteten och att minska
              skadegörelsen. Man måste vara försiktig i den balansakten. Det
              kan i slutändan vara så att vi visar respekt för ungdomar genom
              att förhindra dem att begå brott.
            </seg>
            <seg n="63b1269b">
              Jag ska avsluta detta med att säga att jag i mångt och mycket
              ser det här som en kristdemokratisk proposition även om jag förstår
              att det inte är så eftersom det i botten finns idéer från oss.
            </seg>
          </u>
          <note n="1b36d54d">
            Jag yrkar bifall till utskottets förslag.
          </note>
          <note type="speaker" n="1205db1c">
            Anf. 89 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-5d48516954c6347e-0" n="5a3f2407">
            <seg n="be169a64">
              Fru talman! Den här frågan har debatterats förr inte bara i detta
              utskott utan även i andra. Trots att propositionen talar om klotter
              och annan skadegörelse handlar det också mycket om graffiti. Klotter
              och graffiti är varandras förutsättningar. Inte alla klottrare
              målar graffiti, men alla graffitimålare har klottrat.
            </seg>
            <seg n="644bdc8a">
              Frågan är inte särskilt enkel i alla fall inte för mig som kommer
              från ett parti som brukar framhålla friheten och den personliga
              integriteten. Jag gillar konstnärligt nytänkande, och jag förstår
              ungdomar inte minst deras behov av spänning och uppmärksamhet.
            </seg>
            <seg n="630cedbd">
              Som journalist, och sedan ett år som politiker, har jag försökt
              förstå detta. Jag har träffat dem som kallar sig graffitikonstnärer.
              Jag har intervjuat redaktören för Underground Productions. Jag
              har gått på utställningar. Jag har läst böcker som den som jag
              håller upp för kammaren. Ni får gärna låna den av mig. Boken heter
              Overground och handlar om nio nordiska graffitimålare.
            </seg>
            <seg n="3633bd38">
              Detta är, som sagt, inte enkelt. De som för debatten är inte
              alltid de personer vars verk, om jag får kalla dem så, upprör
              människor. Flera av även de mest entusiastiska målarna medger
              också mellan skål och vägg att det finns en hel del sociala problem
              förknippade med det vi kallar graffiti eller klotter.
            </seg>
            <seg n="4a0b1da8">
              Om vi ska kunna leva tillsammans, fru talman, måste vi respektera
              vissa regler. Om en majoritet av svenskarna tyckte om att se klotter
              på väggar, skyltar, parkbänkar, bussar och tåg skulle detta inte
              vara något problem. Men det är inte så. De flesta människor blir
              väldigt upprörda när de ska åka till jobbet på morgonen i en nedbombad
              tunnelbanevagn, stå i en busskur som är nedslagen eller försöka
              se ut genom ristade rutor, eller för den delen får se sin husfasad
              nedklottrad.
            </seg>
            <seg n="8cbe9a3c">
              Jag vet inte om ni känner till det, men man håller på att bygga
              om på baksidan av riksdagshuset. På planket hade någon före sommaren
              skrivit med stora bokstäver: Graffiti är inte ett brott det är
              en livsstil. Bara fascister kan förbjuda ett sätt att leva. Det
              var förmodligen riktat till oss här.
            </seg>
            <seg n="fb0e47bc">
              Förvisso är det en livsstil, och den är lika stark som en drog,
              vilket också framkommer av i stort sett alla intervjuer som görs
              med graffitimålare eller klottrare.
            </seg>
            <seg n="3e509e26">
              Johan Pehrson talade om den lite kluvna inställning som finns
              i regeringen. Det kan jag understryka efter att ha haft en del
              diskussioner med Lena Hallengren som, senast i olika debattartiklar,
              sagt att graffiti är god ungdomskultur. Jag håller inte riktigt
              med om det.
            </seg>
            <seg n="b5f78f37">
              En bekant till mig berättade att i hans bostadsrättsförening
              på Söder i Helsingfors har klottret ökat markant, och i fjol sanerade
              de för 70 000 kr. Det är mycket pengar för de boende, för det
              är de som får betala detta. Jag är inte så säker på att han skulle
              vilja beteckna sig som fascist när han inte tycker att det är
              särskilt roligt att ha klotter på väggarna.
            </seg>
            <seg n="c70f257e">
              På Söder finns många bostadshus, liksom på Norrmalm i Helsingfors
              och i alla andra svenska städer. Många har fått sina fasader nedklottrade
              eller prydda av denna icke önskade konst. Seriösa konstnärer ger
              sig inte på andra konstnärers verk. Vi har sett många exempel
              på sådan skadegörelse.
            </seg>
            <seg n="04f41907">
              Fru talman! Andra i kammaren har talat om de ekonomiska och juridiska
              aspekterna på graffiti, och jag tänker därför tala om de sociala.
              Det är ganska få personer som klottrar, men de som gör det är
              desto mer aktiva.
            </seg>
            <seg n="f28030c7">
              I en helt färsk rapport från Helsingforss stads klotterkommission
              skriver forskaren Knut Sundell, en mycket erfaren person, att
              4 % av eleverna i årskurs 9 och 2 % av eleverna i gymnasiets årskurs
              2 har klottrat mer än tio gånger. Rapporten är nu ute på remiss.
            </seg>
            <seg n="5dcfef33">
              Av slutsatserna i rapporten framgår också att klottrarna som
              grupp är avsevärt mer kriminella än övriga elever. Det gäller
              alla typer av brott, mängden brott, andel som debuterar tidigt
              med brottslighet och andel som åker fast för polisen.
            </seg>
            <seg n="321b99bf">
              Klottrarna är också en grupp som själva ofta är offer för brottslighet.
              De är dessutom i högre utsträckning än andra högkonsumenter av
              tobak, alkohol, lösningsmedel, narkotika och dopning. De har på
              grund av sitt missbruk i högre utsträckning än andra haft professionella
              kontakter med Maria Ungdom, socialtjänsten, ungdomsmottagningarna
              och sjukvården.
            </seg>
            <seg n="9eb3186b">
              De trivs något sämre i skolan, upplever sig ha mindre kontroll
              över sin situation i skolan, har mindre uthållighet, är oftare
              arga och irriterade, skolkar och fuskar oftare i skolan samt mobbar
              andra och blir själva ofta mobbade.
            </seg>
            <seg n="56a7c360">
              Tror någon här i salen, eller möjligen på läktaren, att det här
              kan lösas med legala väggar? Jag tror inte det.
            </seg>
            <seg n="ff8c8a51">
              Klottrarna säger i intervjuerna också att det som möjligen avhåller
              dem från att klottra är att åka fast för polisen eller få böter.
              Detta får framför allt föräldrarna att reagera, för många av föräldrarna
              till klottrare säger: Jaja, men se bara upp så att du inte åker
              fast för polisen.
            </seg>
            <seg n="2fb5695b">
              Jag tror att om man skärpte straffet skulle kanske fler föräldrar
              vakna upp och inse att det inte är fråga om något litet brott.
              Det handlar om begynnande sociala problem på sikt kanske allvarliga
              problem. Målandet är kanske inte alls en lösning utan ett symtom
              på att det är något annat som är fel.
            </seg>
            <seg n="00c2a02c">
              Det som jag nu säger gäller inte för alla. Det finns också en
              konstnärlig grupp som är mycket skicklig och på sikt kanske kan
              försörja sig på detta. Det gäller dock inte majoriteten av dem
              som dras till den här kulturen.
            </seg>
            <seg n="dafec850">
              Jag är skeptisk till lagliga väggar. Jag tror inte att de fungerar
              mer än som övningsområde. Men jag kan inte helt utesluta den möjligheten.
            </seg>
            <seg n="00f2b84f">
              I Norrköping finns, vad jag förstår, en vägg nere i hamnen som
              fungerat under cirka tio år. Den är öppen för graffitimålare.
              Men även där målas rätt duktigt utanför det tillåtna området naturligtvis.
              Graffiti handlar ju om att tänja gränser, att inte hålla sig innanför
              gränserna.
            </seg>
            <seg n="4e649f1c">
              Norrköping är, med all respekt, en ganska liten stad. Den har
              ungefär 120 000 invånare. Man vet rätt väl vilka killar det rör
              sig om och som behöver fångas upp för det rör sig om killar. För
              dem handlar det om att synas och bli beundrad, vilket förespråkaren
              Malcolm Jacobsson också säger i boken Overground . Norrköping
              har tolv ungdomsgårdar, trots att staden egentligen inte är mycket
              större än stadsdelen Södermalm alldeles här i närheten.
            </seg>
            <seg n="2c9e8410">
              Det finns en dikt av Hjalmar Söderberg som i den nämnda boken
              används som försvar för målarna. Ni känner alla igen den.
            </seg>
            <seg n="2f11370a">
              Dikten används av dem som vill försvara graffitin. Den handlar
              om att blir sedd. Jag tycker att den lika väl kan användas för
              dem som inte tror att graffitin är en framkomlig väg.
            </seg>
            <seg n="8bde347b">
              Jag tror egentligen inte att lösningen på klotterproblematiken
              ligger i en tuffare straffskala, även om det också behövs, eftersom
              klottrarna inte är en homogen grupp tvärtom. I stället tror jag
              att lösningen framför allt ligger i förebyggande, social och kulturell
              verksamhet och i samarbete med skola, föräldrar, polis, studieförbund,
              köpmän, kyrkor och föreningar. Därför är det viktigt att också
              utvärdera effekterna av lagen.
            </seg>
          </u>
          <note type="speaker" n="59cfb846">
            Anf. 90 LARS ÅNGSTRÖM (mp):
          </note>
          <u who="lars_angstrom_56ae08" xml:id="i-891f24c553dc9367-0" n="c7b3a4f4">
            <seg n="33b8f7d0">
              Fru talman! Ärade ledamöter i kammaren! Protokolläsarna! TV-tittarna!
              Inledningsvis vill jag säga att det är viktigt att göra skillnad
              mellan å ena sidan seriösa graffitikonstnärer och å andra sidan
              klottrare.
            </seg>
            <seg n="83d78431">
              Med det sagt vill jag säga att samhällets slöhet gentemot klottrare
              har varit förödande. Jag representerar Miljöpartiet i Helsingforss
              län. I våra 25 kommuner i länet kostar klottret ungefär 1 miljard
              kronor varje år. Det är pengar som vi har långt större behov av
              inom andra områden, fru talman. Jag kan bara nämna nedskärningen
              inom landstinget och sjukvårdens behov så förstår vi vad pengarna
              skulle kunna användas till.
            </seg>
            <seg n="3d3c4ffb">
              Den nuvarande lagstiftningen innebär att klottrare som ses av
              polisen ofta släpps på plats. Så fort poliserna lämnat platsen
              kan de omedelbart fortsätta med klottret. Jag menar att detta
              är ett svek gentemot unga människor, fru talman. För det första
              är det för många en väg in i grövre kriminalitet. Det är vanligt
              att återfallsklottrare i dag döms för andra brott som narkotikainnehav,
              olaga vapeninnehav, hot och misshandel.
            </seg>
            <seg n="e371f124">
              Det innebär också att de när de så småningom åker fast kan dömas
              till stora skadestånd. Det finns många som har skadestånd och
              skulder som kommer att vara resten av livet. De kommer aldrig
              att bli skuldfria. Det är ett svek gentemot dessa unga människor
              att de kan fortsätta klottret.
            </seg>
            <seg n="77443875">
              Därför är det med stor tillfredsställelse jag ser att regeringens
              proposition tillgodoser det förslag som jag själv lade fram i
              en motion för ett år sedan, Bort med klottrarna , och att man
              nu skärper straffskalan. Det är viktigt, fru talman. Det är en
              tydlig signal på brottsplatsen till dem som klottrar.
            </seg>
            <seg n="0a46937f">
              En förhöjd straffskala innebär att polisen måste ta en klottrare
              som grips på bar gärning. De måste föra den personen till polisstation
              för förhör. Åklagaren måste kontaktas, brottet måste prövas mot
              häktningsreglerna, och man skapar möjlighet för husrannsakan.
            </seg>
            <seg n="e0d5ba51">
              Det är viktigt att vi skapar de möjligheterna för ett förebyggande
              arbete för att förhindra både skadegörelse och att ungdomar hamnar
              i och riskerar att hamna i långt grövre kriminalitet. Det är också
              viktigt att samhället använder ändamålsenliga straffpåföljder.
              Det är inte säkert att fängelse är det bästa straffet, även om
              vi nu skapar möjlighet för ett längre fängelsestraff. Vi känner
              alla till risken att komma i kontakt med grövre kriminalitet på
              anstalterna.
            </seg>
            <seg n="0d140b7e">
              Jag tror att man ska använda sig mer av de möjligheter som står
              till buds som samhällstjänst. Varför inte låta en klottrare själv
              ta hand om det tunnelbanetåg som han, det är oftast en han, har
              förstört? Det handlar om att med hink, borste och såpa tvätta
              rent tunnelbanetåg man själv har förstört, oavsett hur lång tid
              det tar. Tar det ett halvår att göra rent ett tunnelbanetåg så
              tar det ett halvår. Jag skulle vilja se den klottrare som går
              ut direkt efteråt och klottrar ned ett nytt tunnelbanetåg.
            </seg>
            <seg n="79a44e52">
              Det är viktigare med en konsekvent straffpåföljd där klottraren
              får ta konsekvensen av sin egen handling. Vi ska också försöka
              att korta tiden mellan att man har gripits och man faktiskt får
              sitt straff utdömt. I dag kan det ta ett eller två år. Det är
              alldeles för lång tid mellan brott och straffpåföljd. Det är inte
              bra.
            </seg>
            <seg n="ad84190a">
              Fru talman! Jag kommer därför att rösta bifall till propositionen.
            </seg>
          </u>
          <note type="speaker" n="645b6366">
            Anf. 91 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-92be6634cc13253f-0" n="2228d262">
            <seg n="1bd1de3b">
              Fru talman! Jag vill yrka bifall till den reservation vi har
              om kroppsvisiteringen och det av flera skäl. Det handlar om unga
              människor, precis som jag hörde när jag kom in i kammaren. I det
              fallet har vi en särskild bestämmelse som säger att de ärendena
              ska behandlas skyndsamt. Det är viktigt att man gör det. Men det
              förvånar mig att man ska ge möjlighet att kroppsvisitera människor
              innan ett brott är begånget.
            </seg>
            <seg n="66c99048">
              Här kommer en ung man som har köpt sig sex sprejburkar i färgaffären.
              Han lägger dem i ryggsäcken och traskar vidare. Han går förbi
              ett ställe som är ganska nyklottrat. En polis upptäcker det, tycker
              att killen ser ut som en potentiell klottrare och stoppar honom.
              Vad gör polisen med färgburkarna? Kan polisen ta dem i beslag?
              Han har inte deltagit i något brott. Han ska använda dem för att
              spreja sina hjulnav på bilen som står hemma i garaget.
            </seg>
            <seg n="d2c0fc36">
              Detta känns väldigt konstigt. När vi diskuterade tidigare talade
              vi om rättssäkerhet och tydlighet. Jag tycker inte att det finns
              tydlighet. Jag funderar nästan att sätta på mig en huva en kall
              dag och springa runt med fyra sprejburkar i en påse, och så får
              vi se vad som händer. Jag har aldrig sprejat eller klottrat någonstans,
              om man inte kallar min lagårdsmålning för det, men det är en annan
              sak.
            </seg>
            <seg n="322649c4">
              Det känns rättsosäkert att man ska börja föra in sådana diffusa
              bestämmelser. I övrigt vill jag inte försvara klotter på något
              sätt. Det är viktigt att man når dessa människor och bringar dem
              till insikt om att det är en allvarlig skadegörelse som kan betyda
              otroliga kostnader för dem. Det är väldigt viktigt. Jag delar
              i det fallet min vördade partikamrat Lars Ångströms idé.
            </seg>
            <seg n="e47156e1">
              Det är ganska viktigt att åtgärden gentemot dessa unga människor
              måste ha en direkt anknytning till det brott de har gjort så att
              de verkligen får se det. Det känns väldigt viktigt. Det skulle
              jag vilja se också i många andra fall. Man ska direkt för unga
              människor knyta samman den påföljd de får med det brott de har
              gjort så att de tydligt ser ett samband. Det handlar väldigt ofta
              om mycket unga människor.
            </seg>
            <seg n="6ce7536e">
              Då kommer vi fram till den konstiga historien: Hur ung får man
              vara för att bli kroppsvisiterad? Det känns väldigt konstigt att
              man ska börja kroppsvisitera väldigt unga människor bara därför
              att man tror att de eventuellt kan antas ha klottrat. Visserligen
              ska det vara särskilda och synnerliga skäl. Men det gäller personer
              som redan har begått brott. Då är polisen i varje fall inte förhindrad
              att agera.
            </seg>
            <seg n="a679e076">
              Jag yrkar bifall till den enda reservation som finns.
            </seg>
          </u>
          <note type="speaker" n="a163e5a0">
            Anf. 92 TOMAS HÖGSTRÖM (m):
          </note>
          <u who="tomas_hogstrom_930587" xml:id="i-a0189bcc32d86535-0" n="87b5c6c6">
            <seg n="362de182">
              Fru talman! Jag har inte begärt att få ta till orda i debatten
              med anledning av att jag kommer att yrka bifall till motion. Jag
              tycker däremot att jag bör klargöra den argumentation jag har
              med mitt förslag att kriminalisera förberedelse till skadegörelse.
            </seg>
            <seg n="26e8ddf1">
              Jag vet, vilket framgår av betänkandet, att jag är ganska ensam
              om den uppfattningen, åtminstone i utskottet. Men jag tror dock
              att det är en nödvändig åtgärd på sikt. Låter vi tiden verka kommer
              utskottets majoritet i en framtid att samla sig kring ett sådant
              förslag.
            </seg>
            <seg n="5819ed8e">
              Det vi diskuterar är klotter och skadegörelse av den typen. Det
              är ett betydligt större problem än vad vi tror. Det är ett problem
              i den meningen att vi möter det på olika ställen, offentliga byggnader,
              privat egendom och nationella monument. Vi möter det i form av
              sönderslagna servicefunktioner som vi alla vid något tillfälle
              vill använda oss av. Det är den ena delen, den vi möter utan att
              vara direkt utsatta.
            </seg>
            <seg n="1aa86fc1">
              Vi har också den andra delen. Det är det perspektivet som jag
              tycker att man ska lyfta fram mer. Det är de som drabbas av det,
              vars egendom slås sönder, vars egendom förstörs. Det är privatpersoner,
              egenföretagare, myndigheter och vi gemensamt. Det är så mycket
              mer. Det är det perspektivet vi ska ha när vi diskuterar hur vi
              får stopp på denna olägenhet. Det är en betydligt större olägenhet
              än vad vi tror.
            </seg>
            <seg n="8e407abb">
              Vi har här hört resonemang om hur många hundra miljoner det kostar
              årligen. Det kostar hundratals miljoner kronor. Miljöpartisten
              herr Ångström sade att det kostar 1 miljard enbart i Helsingforssområdet.
              Jag tvivlar inte ett ögonblick på det. Jag tror att vi har kommit
              dithän i dag att folk ser så lite resultat för att förhindra detta
              så att de slutar att anmäla. Man bryr sig inte, för ingen tar
              det på allvar. Och de som säger sig ta det på allvar har inte
              verktygen som gör det möjligt att få stopp på dem som utför det
              här.
            </seg>
            <seg n="79fd8c72">
              Var och varannan har här vittnat om att det handlar om ett litet
              fåtal väl kända, om man bor i Norrköping, för att ta ett exempel.
              Likadant ser det ut i Västerås, Linköping och Uppsala vi kan nämna
              vilka städer som helst. Det är samma sak i stora städer som Malmö,
              Göteborg och Helsingfors. De här personerna är väl kända, för
              det är en liten grupp. De är kända av sociala myndigheter och
              de är kända av polis och andra. Jag menar att om de är kända så
              finns det förutsättningar att identifiera dem utifrån att de förbereder
              skadegörelse, inom ramen för vad som är accepterat som integritetsintrång
              för enskilda personer.
            </seg>
            <seg n="5ad284e6">
              Vi vet vilka de är, säger polismyndigheterna. Om vi vet det låt
              oss då skaffa de verktyg som vi behöver för att kunna få stopp
              på dem innan de utför detta! Det är vad min motion syftar till.
              Man avslår den med hänvisning till att detta ska vara förbehållet
              brottslighet av allvarligare slag. Jag är inte ute efter att skärpa
              straffskalorna mer än vad som framgår av propositionen och betänkandets
              förslag. Jag vill kunna använda mig av en möjlighet där förberedelse
              till skadegörelse ska kunna användas i de här fallen. Men det
              vill inte ni, trots att vi vet vilka de här är. Låt mig då konstatera
              att det är ett välkommet förslag som återfinns i betänkandet men
              att det i vanlig ordning är för lite och på tok för sent.
            </seg>
          </u>
          <note n="3ca407f9">
            Föredrogs
          </note>
          <note n="d1a2ba7e">
            Överläggningen var härmed avslutad.
          </note>
          <note n="60db4665">
            11 § Behandling av personuppgifter inom socialförsäkringens administration
          </note>
          <note type="speaker" n="32422f79">
            Anf. 93 ANNA LILLIEHÖÖK (m):
          </note>
          <u who="anna_lilliehook_63216f" xml:id="i-a4fd776239a7cf2f-0" n="68cf3b6c">
            <seg n="8a477461">
              Fru talman! Ärendet som vi nu ska diskutera gäller en proposition
              om regler för hantering av personuppgifter inom socialförsäkringen.
              Det rör sig om mycket känsliga uppgifter i stora register. Åtkomsten
              till uppgifterna måste därför omgärdas med tydliga regler om ändamål
              och sekretesskrav. Därom råder inga delade meningar.
            </seg>
            <seg n="7120a26b">
              Vi moderater vänder oss emellertid emot en specifik aspekt av
              förslaget, nämligen att de konkurrerande försäkringsbolag som
              betalar ut kommunala pensioner behandlas enligt helt olika principer
              och att förslaget i denna del snedvrider förutsättningar och konkurrens
              på ett oacceptabelt sätt dessutom helt obehövligt om rimliga övergångsregler
              hade utarbetats.
            </seg>
            <seg n="0728b4d4">
              Konkurrensfrågan förefaller för majoriteten vara en detalj vid
              sidan av huvudärendet. Vi moderater anser emellertid att det är
              viktigt att slå vakt om konkurrens och likabehandling i allt lagstiftningsarbete
              oavsett område och att konkurrensfrågorna måste få väga tungt.
            </seg>
            <seg n="3ecd981c">
              De kommunala avtalspensionerna administreras i dag i huvudsak
              av två försäkringsbolag: KPA Pension AB, som är ett dotterbolag
              till Folksam, och SPP Pensionstjänst AB, som är ett dotterbolag
              till Handelsbanken. För att beräkna de kommunala bruttopensionerna
              korrekt behövs det uppgifter från RFV Riksförsäkringsverket. De
              två aktörerna behandlas emellertid efter helt olika principer
              i propositionen och majoritetsskrivningen i betänkandet vad gäller
              möjligheten att få uppgifter från Riksförsäkringsverket. KPA ges
              direktåtkomst så att man kan få information för att snabbt kunna
              betala ut pensioner. I fallet SPP förs motsatt argumentation och
              man medges inte längre direktåtkomst med hänvisning till integritetsskyddet.
            </seg>
            <seg n="7301b15a">
              Vi menar att det är oacceptabelt att konkurrerande försäkringsbolag
              behandlas helt olika i denna lag. Det enda rimliga hade varit
              att majoriteten hade bestämt sig för en av principerna och tillämpat
              den lika för båda aktörerna. Antingen borde både KPA och SPP ges
              möjlighet till nuvarande hanteringsordning med direktåtkomst till
              dess att annan teknik utvecklats eller så borde varken KPA eller
              SPP ges sådan möjlighet. Detsamma gäller för övrigt eventuella
              nya aktörer på marknaden.
            </seg>
            <seg n="e4dc6d23">
              Att KPA Pension AB förutom huvudägaren Folksam delägs av de politiskt
              styrda kommun- och landstingsförbunden borde ha lett till särskild
              aktsamhet. Speciellt känsligt borde detta vara i dessa dagar när
              hela försäkringsbranschen diskuteras, inte minst vad gäller intressekonflikter
              och sittande på dubbla stolar.
            </seg>
            <seg n="2dce8e5d">
              Beräkningen av kommunala bruttopensioner kräver att pensionen
              från RFV och avtalspensionen från försäkringsbolaget läggs ihop.
              Problemet är nu att Riksförsäkringsverket ännu inte har utarbetat
              det alternativa system som behövs för att snabbt lämna ut tillräckliga
              uppgifter för beräkning av avtalspensionen. Alla pensionärer måste
              så långt det är möjligt kunna vara säkra på att de snabbt och
              korrekt får sina pensioner. Därför, fru talman, anser vi att regeringen
              borde ha utformat övergångsregler som innebär att nuvarande hanteringsordning
              gäller med lika förutsättningar fram till dess att Riksförsäkringsverket
              utvecklat en väl fungerande teknisk lösning dock längst till och
              med utgången av 2004. Det som också motiverar en sådan övergångslösning
              är att lagen ska träda i kraft redan om en månad, den 1 december,
              vilket gör det svårt att hinna ordna ens temporära lösningar för
              pensionsutbetalningarna.
            </seg>
            <seg n="28d829fb">
              Detta framgår av det särskilda yttrande som vi moderater har
              skrivit tillsammans med Centerpartiet. Vi hade tyvärr inte motionerat
              om detta, då vi inte i tid upptäckte problemet eftersom lagtexten
              är mycket kryptiskt utformad. KPA Pension AB nämns nämligen inte
              vid namn, utan betecknas som det för kommunerna och landstingen
              gemensamma organet för administration av personalpensioner, vilket
              för den oinvigde snarast ger ett intryck av en myndighet.
            </seg>
            <seg n="ca546e8a">
              Ett liknande bruttopensionssystem tillämpas för Svenska kyrkans
              prästpensioner. Också i detta fall bör nuvarande hanteringsordning
              kunna gälla övergångsvis. Alla pensionärer måste kunna få sin
              pension snabbt och korrekt, även präster och pensionärer som har
              arbetat i Helsingforss stad.
            </seg>
            <seg n="07988a62">
              Med detta yrkar jag bifall till den moderata reservationen.
            </seg>
          </u>
          <note type="speaker" n="ea6c2fce">
            Anf. 94 BIRGITTA CARLSSON (c):
          </note>
          <note n="715a0920">
            Fru talman! Jag börjar mitt anförande med att yrka bifall till
            reservation nr 2.
          </note>
          <u who="birgitta_carlsson_996489" xml:id="i-be8221b123b4b5ca-0" n="977398b7">
            <seg n="4fb5d3dc">
              I socialförsäkringsutskottets betänkande kan vi läsa om att skälen
              till den föreslagna förändringen av behandling av personuppgifter
              inom socialförsäkringens administration är en övergångslösning.
              Enligt vårt betänkande pågår det hos Riksförsäkringsverket ett
              omfattande arbete med att bygga ut ett system för utlämnande av
              uppgifter på medium för automatiserad behandling så att direktåtkomst
              helt kan ersättas av detta nya system.
            </seg>
            <seg n="ee396f0b">
              Då finns det anledning att ställa sig frågan: Är det nödvändigt
              med denna förändring? Och måste den genomföras nu och på det sätt
              som nu sker? Övergångslösningar har ofta en benägenhet att bli
              långvariga och kan ställa till med större problem än vad som är
              behövligt.
            </seg>
            <seg n="5d93d6c4">
              Vi har också uppmärksammats på det problem som kan uppstå för
              andra aktörer på detta område. Den föreslagna lagstiftningens
              bestämmelser kan komma att innebära att vissa administratörer
              av tjänstepensioner för det kommunala området inte får direktåtkomst
              till specificerade uppgifter ur socialförsäkringsdatabasen. Tillgång
              till sådana uppgifter genom direktåtkomst erfordras för att kunna
              genomföra så kallad bruttosamordning i samband med beräkning och
              utbetalning av vissa kommunala pensioner.
            </seg>
            <seg n="0c01a74a">
              Lagtextens formuleringar kan leda till tolkningsproblem och kan
              komma att särskilt gynna en av flera konkurrerande aktörer på
              marknaden för administration av kommunala tjänstepensioner. I
              propositionen omnämns KPA Pension AB som den aktör som ska ha
              direktåtkomst till personuppgifter i socialförsäkringens administration.
            </seg>
            <seg n="bc390136">
              Ur konkurrenssynpunkt verkar detta märkligt. KPA Pension AB ägs
              till 60 % av Folksam och resterande 40 % ägs av Kommunförbundet
              genom Förenade Kommunföretag, FKF, och Landstingsförbundet. Det
              finns andra aktörer, som till exempel SPP Pensionstjänst AB, som
              också i ganska stor utsträckning sedan 1996 administrerat kommunala
              pensioner åt kommuner, landsting och kommunala bolag. Hur rättvist
              är det ur konkurrenssynpunkt att endast KPA Pension AB och inte
              SPP Pensionstjänst AB eller annan aktör på marknaden får direktåtkomst
              till registren?
            </seg>
            <seg n="cfadbf7d">
              Fru talman! När riksdagen beslutade om nya relationer mellan
              staten och Svenska kyrkan 1999 fästes stor vikt vid tryggandet
              av de anställdas och de tidigare anställdas intjänade pensionsförmåner.
              På initiativ av Svenska kyrkans församlingsförbund och i samverkan
              med Stiftelsen för rikskyrklig verksamhet och Kyrkofonden bildades
              1999 Svenska kyrkans försäkringsförening. Det är en försäkringsförening
              enligt lagen om understödsföreningar.
            </seg>
            <seg n="a267825f">
              Föreningen administrerar både äldre pensionsavtal och nu gällande
              pensionsavtal, vilket innebär att man på samma sätt som SPV och
              KPA Pension AB har behov av direktåtkomst till socialförsäkringsdatabasen,
              detta för att på ett effektivt och tryggt sätt fullgöra det uppdrag
              som gavs i samband med beslutet om relationsändringen.
            </seg>
            <seg n="ac1bbfac">
              Inte minst för de enskilda är det av stor betydelse att erhålla
              korrekta förmåner enligt ingångna kollektivavtal. Försäkringsföreningen
              anlitar SPV för att administrera ifrågavarande pensioner, och
              även detta visar att direktåtkomst till information är viktig
              och naturlig för både SPV och föreningen. Det bör inte göras någon
              skillnad mellan de båda organen.
            </seg>
          </u>
          <note n="0f513748">
            Jag föreslår därför att Svenska kyrkans försäkringsförening,
            på samma sätt som SPV och KPA Pension AB, medges direktåtkomst
            för samordning av tjänstepensioner med socialförsäkringsförmåner
            och i enlighet härmed en ändring i 19 § första stycket lagen om
            behandling av personuppgifter inom socialförsäkringens administration.
          </note>
          <note type="speaker" n="2530a7be">
            Anf. 95 LENNART KLOCKARE (s):
          </note>
          <u who="lennart_klockare_c10b8a" xml:id="i-8f69f04fc9047512-0" n="56af5c02" next="i-827ad84ad74efe26-0">
            <seg n="19d1e4b2">
              Fru talman! Nu diskuterar vi, precis som tidigare talare sagt,
              personuppgifter inom socialförsäkringens administration. Den föreslagna
              lagen är en registerlag som utgör ett komplement till personuppgiftslagens
              bestämmelser om skydd för den personliga integriteten vid behandling
              av personuppgifter. Propositionen har bland annat tillkommit för
              att pröva behovet av direktåtkomst till uppgifter som i många
              fall är sekretessbelagda och som finns i socialförsäkringssystemet.
            </seg>
          </u>
          <note n="31425930">
            Den föreslagna lagen innehåller i huvudsak följande: Lagen ska
            tillämpas vid behandling av personuppgifter hos Riksförsäkringsverket,
            de allmänna försäkringskassorna och Premiepensionsmyndigheten.
            I lagen anges ändamålen för behandlingen av personuppgifter, och
            ändamålen delas upp i primära och sekundära ändamål. De primära
            ändamålen avser behandling av personuppgifter för att tillgodose
            behovet inom socialförsäkringens administration, till exempel
            vid ärendehandläggning. De sekundära ändamålen avser utlämnade
            av personuppgifter från myndigheterna inom socialförsäkringen
            till andra utanför socialförsäkringen för behov av samordning
            och så vidare.
          </note>
          <u who="lennart_klockare_c10b8a" xml:id="i-827ad84ad74efe26-0" n="56af5c02" prev="i-8f69f04fc9047512-0">
            <seg n="36f41e2a">
              Fru talman! Som redovisas i propositionen, vilket också utskottets
              majoritet ställer sig bakom, föreslås att SPV och KPA Pension
              AB ska medges direktåtkomst till personuppgifter i socialförsäkringsdatabasen
              i princip på samma sätt som sker redan i dag. Det finns enligt
              utskottet inte någon anledning att medge direktåtkomst för kommuner
              eller andra samordnare av tjänstepensioner. Direktåtkomsten innebär
              att någon sekretessprövning inte sker vid utlämnande av uppgifter
              i det enskilda fallet.
            </seg>
            <seg n="110e2637">
              Det mesta av uppgifterna som lämnas till SPV och KPA görs redan
              i dag på medium för automatisk behandling, det vill säga det vi
              i dagligt tal kallar filöverföring. Men filöverföringen fyller
              inte riktigt alla de behov som föreligger. Den direktåtkomst som
              SPV och KPA har i dag får närmast ses som ett komplement till
              den filöverföring som förekommer.
            </seg>
            <seg n="92c85772">
              Fru talman! Riksförsäkringsverket har upplevt att skrivningarna
              i propositionen har varit något otydliga när det gäller direktåtkomsten.
              Jag har haft samtal med dem, och i det sammanhanget har jag informerat
              om att utskottet har skärpt skrivningarna i förhållande till propositionen
              genom att skriva att nuvarande ordning måste ses som en övergångslösning
              i avvaktan på att systemet med filöverföring skyndsamt färdigställs.
            </seg>
            <seg n="59612c22">
              När nu riksdagen fattar beslut kommer arbetet hos Riksförsäkringsverket
              att intensifieras för att komma fram till en bra lösning med ett
              system för utlämnande av uppgifterna på ett medium för automatisk
              behandling. På min direkta fråga om det är troligt att ett system
              kan tas i bruk fullt ut redan under kommande år svarade man att
              man trodde att det skulle vara möjligt, men man ville naturligtvis
              inte ge mig någon garanti för att så blir fallet. Men med tanke
              på att det redan i dag finns ett så pass utvecklat system ska
              det inte vara någon omöjlighet att klara av det under det kommande
              året.
            </seg>
            <seg n="fef8f5e1">
              Fru talman! Det finns två reservationer i betänkandet, en från
              Centerpartiet och en från Moderaterna. Centerpartiet har i sin
              reservation framhållit att Svenska kyrkans försäkringsförening
              ska få direktåtkomst till socialförsäkringsdatabasen. SPV administrerar
              kyrkans personalpensioner fram till årsskiftet eller längre in
              på nästa år, som Birgitta Carlsson var inne på. Innan jag gick
              hit fick jag bekräftat, även om avtalet inte är underskrivet,
              att SPV ska sköta kyrkans pensioner fram till den sista juni då
              ett större IT-bolag, välkänt i Sverige, kommer att ta över och
              sköta administrationen för Svenska kyrkan.
            </seg>
            <seg n="48b10a94">
              Moderaterna yrkade under behandlingen i utskottet, precis som
              Anna Lilliehöök sade, att SPP också borde få direktåtkomst till
              databasen på samma sätt som man har i dag. Man ville att det skulle
              bli ett utskottsinitiativ, vilket utskottet avslog. Jag vill redan
              nu säga till Anna Lilliehöök att SPP aldrig har haft någon direktåtkomst
              till systemet. Jag har kollat det med Riksförsäkringsverkets data,
              och de har inte haft det.
            </seg>
            <seg n="2aa458c3">
              Vår ambition har inte varit att vi ska öppna för fler aktörer
              att komma åt de känsliga uppgifter, som jag tyckte att Anna Lilliehöök
              också poängterade, som finns i våra socialförsäkringsregister
              utan någon form av sekretesskontroll. Jag tycker inte att det
              är en tillfredsställande lösning.
            </seg>
            <seg n="c7ed169d">
              I Moderaternas reservation framför man att nuvarande ordning
              ska gälla, och den uppfattningen delar utskottets majoritet. Men
              Moderaterna har en begränsning när det gäller direktåtkomsten,
              som skiljer sig från Centerpartiets reservation. Moderaterna vill
              att detta ska gälla, dock längst till och med slutet av nästa
              år. Det kan väl vara riktigt, men i slutet av sin reservation
              säger Moderaterna att regeringen bör återkomma med ett förslag
              som möjliggör att nuvarande ordning ska gälla för Svenska kyrkans
              försäkringsförening.
            </seg>
            <seg n="2dbdc634">
              Om vi gör som Moderaterna säger i sin reservation innebär det
              att vi öppnar upp för ytterligare aktörer att få tillgång till
              registren, och det tycker vi inte känns bra. Det är därför som
              vi har skärpt skrivningarna i betänkandet i förhållande till regeringens
              proposition. Skälet är att det är så viktiga frågor. Vi vill inte
              att man ska komma åt detta hur som helst. Och hur ska man då klara
              av att göra avgränsningar mot alla andra som har samma önskemål?
            </seg>
            <seg n="3da8d787">
              Jag är övertygad om att den filöverföring som fungerar i dag
              kommer att utvecklas ytterligare och vara en tillgång och ett
              medel när det gäller samordningen av pensionerna.
            </seg>
            <seg n="9d44aeeb">
              Fru talman! Med det vill jag yrka bifall till förslaget i utskottets
              betänkande och avslag på reservationerna.
            </seg>
          </u>
          <note type="speaker" n="ab976303">
            Anf. 96 BIRGITTA CARLSSON (c) replik:
          </note>
          <u who="birgitta_carlsson_996489" xml:id="i-55d1d2bc3b4db5bc-0" n="977398b7">
            <seg n="6384dfb3">
              Fru talman! Jag tror att vi alla är överens om att vi inte vill
              öppna upp hur som helst när det gäller ett register som detta.
              Det ska vara ett säkert integritetsskydd för alla. Att man har
              löst detta för Svenska kyrkan fram till den 1 juli nästa år låter
              också bra. Vi kan hoppas och tro att detta kan förlängas så att
              man får den tillgänglighet man behöver fram till dess att det
              nya system som är tänkt fungera i framtiden tas i bruk. Det vet
              vi ingenting om ännu, men vi kan hoppas och tro att det blir så.
            </seg>
            <seg n="2d801c27">
              Men jag måste ändå ställa en fråga: Känner Lennart Klockare tillfredsställelse
              över att ett försäkringsbolag som faktiskt äger 60 % är en av
              de aktörer som får fri tillgänglighet? Är det rätt att en aktör
              ägd av ett försäkringsbolag, närstående till ditt eget parti,
              ensam får den möjligheten? Vi har ju flera aktörer, till exempel
              SPP, som hanterar många kommuner och landsting och även kommunala
              bolag när det gäller de här frågorna. Är det rätt att bara en
              aktör på marknaden får den tillgängligheten och inte de andra?
            </seg>
          </u>
          <note type="speaker" n="2b02a72c">
            Anf. 97 LENNART KLOCKARE (s) replik:
          </note>
          <u who="lennart_klockare_c10b8a" xml:id="i-d6b8b46fb86d9dc2-0" n="56af5c02">
            <seg n="13bfc600">
              Fru talman! Jag börjar med aktören. Det är faktiskt fyra aktörer
              som har direktåtkomst i dag. Det är SPV och KPA. Dessutom är det
              CSN och a-kassorna när det gäller samordning av sjukpenning och
              a-kassa.
            </seg>
            <seg n="22c434bc">
              Det finns inte någon ambition med den här propositionen och vårt
              betänkande att öppna upp för ytterligare aktörer på den marknaden,
              utan den skrivning vi nu har gjort innebär att vi i stället stramar
              åt det här. När systemet är fullt utbyggt kommer det väl att prövas
              om de över huvud taget ska ha kvar den direktåtkomst som de har
              i dag.
            </seg>
            <seg n="f9c7aa64">
              Jag kan säga att jag har inte varit blyg när jag har pratat med
              de här aktörerna. Jag har talat om vad jag tycker. Jag vet inte
              vad de har tyckt, men jag har i alla fall framfört hur utskottets
              majoritet har sett på den här frågan.
            </seg>
            <seg n="deb9c389">
              När det gäller integritetsskyddet är jag och Birgitta Carlsson
              väldigt överens. Jag tycker att vi ska värna om det även i fortsättningen.
              Jag skulle nog vara lite orolig, Birgitta Carlsson, om vi skulle
              ge direktåtkomst till ett av de större dataföretagen, som ska
              handlägga kyrkans pensioner i fortsättningen. Det skulle jag ställa
              mig ytterst tveksam till jag ska inte nämna något namn.
            </seg>
          </u>
          <note type="speaker" n="621dd8ac">
            Anf. 98 BIRGITTA CARLSSON (c) replik:
          </note>
          <u who="birgitta_carlsson_996489" xml:id="i-55d1d2bc3b4db5bc-1" n="977398b7">
            <seg n="4d30f11f">
              Fru talman! Det var det organ man hade bildat i Svenska kyrkan
              som skulle ha tillgänglighet, inga stora dataföretag. Det har
              inte varit min ambition heller.
            </seg>
            <seg n="9a25add4">
              Sedan gäller det det här med att flera aktörer har varit inne
              tidigare. Lennart Klockare måste vara medveten om att SPV tidigare
              har samarbetat med flera inom området. SPP har varit sammankopplat
              med SPV. Det är verksamheter som har knoppats av från SPV eller,
              rättare sagt, man ska enbart vara aktör för de statliga pensionerna,
              medan det tidigare har funnits andra branscher hos SPV. Kommunala
              pensioner har också funnits med där, fast nu har man skilt dessa
              åt. Det är ju där man känner oron. Tidigare fanns man med i systemet,
              men nu blir man avknoppad.
            </seg>
            <seg n="f186acdd">
              Oron är stor hos SPP där man menar att det här i framtiden kommer
              att innebära att grunden för verksamheten rycks undan, och det
              kan ställa till problem i framtiden för den verksamheten.
            </seg>
          </u>
          <note type="speaker" n="66c7aaf7">
            Anf. 99 LENNART KLOCKARE (s) replik:
          </note>
          <u who="lennart_klockare_c10b8a" xml:id="i-d6b8b46fb86d9dc2-1" n="56af5c02">
            <seg n="a7b0a02b">
              Fru talman! När det gäller att grunden rycks undan kan jag säga
              något på en gång. Jag pratade med flera på SPV i går, och i dag
              ringde en till mig som jag hade sökt. Då klarade jag ut det här.
            </seg>
            <seg n="ddfb13dc">
              Det var då jag fick bekräftat det finns inget avtal undertecknat
              än, men en muntlig överenskommelse att det här ska lösas, att
              SPV hanterar kyrkan under det första halvåret. Sedan blir det
              ett dataföretag på den privata marknaden som ska ta hand om det
              här. Det gör mig lite oroad om vi ska driva det så, för vi kommer
              att få gränsdragningsproblem.
            </seg>
            <seg n="a855618b">
              När man får ett utvecklat system med filöverföring kanske man
              till och med, som det står skrivet i propositionen, kan lägga
              in de begärda uppgifterna så att de, när det blir förändringar,
              med automatik kan gå till dem som har behov av dem för att kunna
              samordna pensionerna.
            </seg>
            <seg n="71cd357d">
              Jag vet inte om jag missförstår, men kyrkan har inte själv samordnat
              någon pension. Det är SPV som har gjort det åt dem hittills, och
              fortfarande, som vi redan har varit inne på. Därför har man aldrig
              haft direktåtkomst förut heller, lika lite som SPP har haft det.
            </seg>
            <seg n="a042ce36">
              Jag tror att det här kommer att bli en bra lösning. Det är min
              ambition i alla fall.
            </seg>
          </u>
          <note type="speaker" n="4c4715b7">
            Anf. 100 ANNA LILLIEHÖÖK (m) replik:
          </note>
          <u who="anna_lilliehook_63216f" xml:id="i-a4fd776239a7cf2f-1" n="68cf3b6c">
            <seg n="cecb64c2">
              Fru talman! Vi vill hävda att det här är en helt onödig diskriminering
              av en aktör på marknaden. Man hade kunnat utforma ordentliga övergångsregler
              som också hade tydliggjort lagen på den här punkten. Det är faktiskt
              ett bolag som nämns utan någon begränsning i form av övergångslösning,
              som för evigt ska ha direktåtkomst, och inte andra.
            </seg>
            <seg n="9153ff11">
              Vad vi föreslår är alltså en övergångslösning som skulle medföra
              lika villkor under en övergångsperiod nästa år tills man har löst
              problemen på Riksförsäkringsverket. Det innebär att SPV, Statens
              pensionsverk, även i fortsättningen Lennart Klockare anser tydligen
              att det fungerar bra när det gäller kyrkan skulle kunna sköta
              administrationen när det gäller pensionärerna i Helsingforss stad,
              som får sin pension via SPP. Det är nämligen så att även SPP:s
              pensioner administreras via Statens pensionsverk.
            </seg>
            <seg n="c4363875">
              Varför anser inte Lennart Klockare att man ska ha en sådan övergångslösning,
              och varför har man i utskottet icke specificerat det här?
            </seg>
            <seg n="eec4172d">
              Anser Lennart Klockare att den här lagtexten medger att SPV kan
              fortsätta med sina avtal med Svenska kyrkan och SPP?
            </seg>
          </u>
          <note type="speaker" n="0458d5f4">
            Anf. 101 LENNART KLOCKARE (s) replik:
          </note>
          <u who="lennart_klockare_c10b8a" xml:id="i-d6b8b46fb86d9dc2-2" n="56af5c02">
            <seg n="15836a62">
              Fru talman! Jag måste säga att jag är lite överraskad över Moderaternas
              agerande. Moderaterna har varit väldigt noga med integritetsskälen.
            </seg>
            <seg n="3c568063">
              Det som skiljer majoriteten i utskottet från Moderaterna är ju
              att vi vill strama åt medan Moderaterna vill öppna upp.
            </seg>
            <seg n="cfe13537">
              Det är det som jag ser som något konstigt med den moderata politiken.
              Man har haft en helt annan uppfattning förut.
            </seg>
            <seg n="9aedecb5">
              Det system som finns i dag med direktöverföring är bara ett komplement.
              Jag fick ta om det flera gånger med människor på SPV och RFV.
              De uppfattade att direktåtkomst bara är en marginell del i det.
              Det mesta är, som jag redan har sagt i mitt anförande, det som
              går via filöverföringen. Det fungerar utmärkt. Men det behöver
              förbättras. Det är det arbete som nu Riksförsäkringsverket ska
              intensifiera. Det är oerhört viktigt att man får tillgång till
              det man behöver.
            </seg>
            <seg n="ad934f86">
              Det som Anna Lilliehöök talar om är att om man har direktåtkomst
              så kommer man åt alla uppgifter, även sekretesskyddade. Det sker
              ingen prövning. Jag tror inte att Anna Lilliehöök vill att någon
              ska gå in och titta på uppgifter som rör henne eller mig eller
              någon annan. Men det finns uppgifter som inte är sekretessbelagda
              och som man kan få. De uppgifter som har betydelse för pensionssystemet
              och samordningen kommer även SPP och andra organisationer att
              få när de ska samordna pensionerna.
            </seg>
          </u>
          <note type="speaker" n="959a7d9f">
            Anf. 102 ANNA LILLIEHÖÖK (m) replik:
          </note>
          <u who="anna_lilliehook_63216f" xml:id="i-a4fd776239a7cf2f-2" n="68cf3b6c">
            <seg n="3295c0a3">
              Fru talman! Varför anser Lennart Klockare att KPA Pension AB
              bör ha tillgång till detta om det redan i dag finns en sådan utmärkt
              lösning?
            </seg>
          </u>
          <note type="speaker" n="135f2c6c">
            Anf. 103 LENNART KLOCKARE (s) replik:
          </note>
          <u who="lennart_klockare_c10b8a" xml:id="i-d6b8b46fb86d9dc2-3" n="56af5c02">
            <seg n="757073ac">
              Fru talman! Jag kanske inte uppfattade frågan riktigt. Men KPA
              har ju det i dag. Vi har sagt att vi ser det som en övergångslösning
              för KPA i avvaktan på att det blir ett fullfjädrat system. Vi
              i majoriteten i utskottet har sagt att vi inte kan se att det
              finns några som helst skäl att öka tillgängligheten av sådana
              här viktiga sekretessbelagda uppgifter, varken hos kommuner, något
              annat försäkringsbolag eller på den privata marknaden som i fallet
              då man från kyrkan kommer att anlita en privat entreprenör.
            </seg>
          </u>
          <note type="speaker" n="6967521d">
            Anf. 104 SVEN BRUS (kd):
          </note>
          <u who="sven_brus_b4c1bc" xml:id="i-9af0940b19c1df93-0" n="02a1ec7b" next="i-9136e134a473fc44-0">
            <seg n="20e38cb7">
              Fru talman! Det här är ett ärende som kan uppfattas som tekniskt
              och administrativt. Det rymmer många förkortningar och begrepp
              som kan verka förvirrande. Vi kristdemokrater har sett det från
              en annan mer principiell dimension. Det handlar om den personliga
              integriteten vid behandling av personuppgifter. Vi har anledning
              att komma tillbaka gång på gång till integritetsfrågorna i den
              utveckling som vi ser mot allt större och effektivare system inom
              olika samhällsområden. Det som vi behandlar i dag är ett exempel.
            </seg>
            <seg n="fe364ada">
              Fru talman! Den personliga integriteten finns det anledning att
              ta på största allvar. I det här fallet handlar det om att direkt
              komma åt viktiga och känsliga uppgifter i socialförsäkringsdatabasen.
            </seg>
            <seg n="5543d56b">
              Det är viktigt att stryka under det som sägs i utskottets ställningstagande,
              nämligen att det finns starka skäl att vara återhållsam med att
              tillåta myndigheter eller andra utanför socialförsäkringens administration
              att ha direktåtkomst. Det är en omfattande och känslig databas
              med många integritetsnära uppgifter. Direktåtkomst innebär att
              det inte görs sekretessprövning vid varje uppgiftshämtning. Till
              en sådan hantering känner större delen av utskottet stor tveksamhet.
            </seg>
            <seg n="2c1e6db8">
              Alternativet är att lämna uppgifterna på medium för automatiserad
              behandling. Det är att föredra ur integritetssynpunkt men också
              med tanke på användbarheten. Uppgifterna i den formen kan bearbetas
              av användaren vilket i de flesta fall måste ses som en fördel.
            </seg>
            <seg n="8c4bd8c3">
              Vi erfar att det pågår ett arbete inom RFV för att bygga ut ett
              system för att lämna ut uppgifterna på sådant medium. Arbetet
              bör skyndas på. Det säger också utskottet i betänkandet. Under
              tiden föreslås SPV och KPA Pension ha direktåtkomst. Men jag stryker
              under det som utskottet säger. Det ska ses som en övergångslösning.
            </seg>
            <seg n="07506a4c">
              Svenska kyrkans försäkringsförening föreslås i en motion få direktåtkomst.
              Vi kristdemokrater har förståelse för önskemålet i det specifika
              fallet. Men vi ser det ur en mer övergripande principiell aspekt.
              Vi ser en fara i att öppna dörren för en aktör vilken den än må
              vara. Vi har svårt att se hur man i framtiden på ett rättvist
              sätt ska kunna möta liknande krav på hantering från andra aktörer.
            </seg>
            <seg n="c4135533">
              Med grundprincipen att ta integritetsaspekten på stort allvar
              vill vi kristdemokrater yrka bifall till utskottsmajoritetens
              förslag i betänkandet. Med hänvisning till det pågående arbetet
              ser vi inte heller behov av en tidsbegränsad tillgång som har
              föreslagits.
            </seg>
            <seg n="a8a4b38c">
              Fru talman! Arbetet på RFV för att finna former för överföring
              på medium för automatiserad behandling bör bedrivas snabbt och
              leda fram till former för att föra över uppgifterna både effektivt
              och sekretesskyddat. Vi litar på att det sker snabbt såsom vi
              har önskat. Vi förutsätter att det sker så och kommer att bevaka
              att det gör det. Med den ansatsen yrkar Kristdemokraterna bifall
              till lagförslaget.
            </seg>
          </u>
          <note n="3ca407f9">
            Föredrogs
          </note>
          <note n="d1a2ba7e">
            Överläggningen var härmed avslutad.
          </note>
          <note n="2e1ed64a">
            Ajournering
          </note>
          <note n="4ffbe3c7">
            Kammaren beslutade kl. 14.16 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="sven_brus_b4c1bc" xml:id="i-9136e134a473fc44-0" n="02a1ec7b" prev="i-9af0940b19c1df93-0">
            <seg n="4b2d89ba">
              Återupptagna förhandlingar
            </seg>
            <seg n="1d6980a7">
              Nikos Papadopoulos
            </seg>
            <seg n="ed42a6db">
              Torsten Lindström
            </seg>
            <seg n="abe92078">
              Luciano Astudillo
            </seg>
            <seg n="ed42a6db">
              Torsten Lindström
            </seg>
          </u>
          <note n="12172e63">
            Förhandlingarna återupptogs kl. 16.00.
          </note>
          <note n="3c5e3fac">
            12 § Beslut om ärenden som slutdebatterats vid dagens sammanträde
          </note>
          <note n="a97a0710">
            Punkt 1
          </note>
          <note n="12cd8bc9">
            Punkt 4
          </note>
          <note n="769b56bb">
            Punkt 20
          </note>
          <note n="8bfdf5c1">
            Övriga punkter
          </note>
          <note n="a97a0710">
            Punkt 1
          </note>
          <note n="e3d71f51">
            Punkt 2
          </note>
          <note n="efa06377">
            Punkt 3
          </note>
          <note n="cd788bff">
            Punkt 5
          </note>
          <note n="14a398f0">
            Punkt 6
          </note>
          <note n="e3ee8c1e">
            Punkt 7
          </note>
          <note n="8bfdf5c1">
            Övriga punkter
          </note>
          <note n="a97a0710">
            Punkt 1
          </note>
          <note n="8beb46a7">
            Punkterna 24
          </note>
          <note n="0cdfef2e">
            13 § Bordläggning
          </note>
          <note n="ce378312">
            Anmäldes och bordlades
          </note>
          <note n="110061f4">
            14 § Anmälan om interpellation
          </note>
          <note n="8cf0b70a">
            Anmäldes att följande interpellation framställts
          </note>
          <note n="2696e1e5">
            den 29 oktober
          </note>
          <note n="3be796e1">
            Per Landgren
          </note>
          <note n="ff9825d4">
            Interpellationen redovisas i bilaga som fogats till riksdagens
            snabbprotokoll tisdagen den 11 november.
          </note>
          <note n="2ec047c4">
            15 § Anmälan om frågor för skriftliga svar
          </note>
          <note n="8e86e166">
            Anmäldes att följande frågor för skriftliga svar framställts
          </note>
          <note n="2696e1e5">
            den 29 oktober
          </note>
          <note n="fa359fae">
            Annika Qarlsson
          </note>
          <note n="aba295a7">
            Gustav Fridolin
          </note>
          <note n="5488fa6d">
            Lars-Ivar Ericson
          </note>
          <note n="d24489bc">
            Hans Unander
          </note>
          <note n="5488fa6d">
            Lars-Ivar Ericson
          </note>
          <note n="5488fa6d">
            Lars-Ivar Ericson
          </note>
          <note n="203f1914">
            Kenneth Johansson
          </note>
          <note n="5488fa6d">
            Lars-Ivar Ericson
          </note>
          <note n="60fa448d">
            Tasso Stafilidis
          </note>
          <note n="34cac38e">
            Rolf Gunnarsson
          </note>
          <note n="208fcfae">
            Åsa Torstensson
          </note>
          <note n="566ffc27">
            Christer Engelhardt
          </note>
          <note n="d44d4dd6">
            Johan Linander
          </note>
          <note n="b4dfd261">
            Frågorna redovisas i bilaga som fogats till riksdagens snabbprotokoll
            tisdagen den 11 november.
          </note>
          <note n="22f177a2">
            16 § Anmälan om skriftliga svar på frågor
          </note>
          <note n="90a540be">
            Anmäldes att skriftliga svar på följande frågor inkommit
          </note>
          <note n="2696e1e5">
            den 29 oktober
          </note>
          <note n="f0b2e0e8">
            Åsa Domeij
          </note>
          <note n="29a1059a">
            Anita Sidén
          </note>
          <note n="a251c8b9">
            Ulrik Lindgren
          </note>
          <note n="13858296">
            Axel Darvik
          </note>
          <note n="aba295a7">
            Gustav Fridolin
          </note>
          <note n="38bb2db2">
            Ronny Olander
          </note>
          <note n="a6d60878">
            Carina Adolfsson Elgestam
          </note>
          <note n="40e8380c">
            Göran Hägglund
          </note>
          <note n="20486c35">
            Mats Odell
          </note>
          <note n="10389b0b">
            Marietta de Pourbaix-Lundin
          </note>
          <note n="29a1059a">
            Anita Sidén
          </note>
          <note n="a5559549">
            Ragnwi Marcelind
          </note>
          <note n="10389b0b">
            Marietta de Pourbaix-Lundin
          </note>
          <note n="cb22fb7d">
            Jan Ertsborn
          </note>
          <note n="10389b0b">
            Marietta de Pourbaix-Lundin
          </note>
          <note n="6fcbb3e0">
            Anita Brodén
          </note>
          <note n="b1925dfe">
            Hans Backman
          </note>
          <note n="ee76ba0a">
            Claes Västerteg
          </note>
          <note n="d5867fcb">
            Britta Rådström
          </note>
          <note n="a0b9c856">
            Anders Wiklund
          </note>
          <note n="290d2490">
            Svaren redovisas i bilaga som fogats till riksdagens snabbprotokoll
            tisdagen den 11 november.
          </note>
          <note n="b2fec61a">
            17 § Kammaren åtskildes kl. 16.15.
          </note>
          <note n="44b77a00">
            Förhandlingarna leddes
          </note>
          <note n="d3c35d9f">
            /Monica Gustafson
          </note>
        </div>
      </body>
    </text>
  </TEI>
</teiCorpus>
