<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--129</head>
          <docDate when="2003-06-16">2003-06-16</docDate>
        </div>
      </front>
      <body>
        <div>
          <note n="aa7460a4">
            ﻿
          </note>
          <note n="e106b0e0">
            Riksdagens protokoll
          </note>
          <note n="e0afd8b4">
            2003/04:129
          </note>
          <note type="date" n="6eab0b7c">
            Onsdagen den 16 juni
          </note>
          <note n="0c62618e">
            Kl. 09:00 - 20:16
          </note>
          <note n="9a86d554">
            1 § Avsägelse
          </note>
          <note n="605044c2">
            Förste vice talmannen meddelade att Anders Sundström (s) anhållit
            om entledigande från uppdraget som ledamot av riksdagen från och
            med den 1 augusti.
          </note>
          <note n="bc1011b8">
            Kammaren biföll denna anhållan.
          </note>
          <note n="4a264791">
            2 § Ledighet
          </note>
          <note n="4bc0ffa3">
            Förste vice talmannen meddelade att Per Bill (m) ansökt om föräldraledighet
            under tiden den 131 oktober.
          </note>
          <note n="fdf96af8">
            Kammaren biföll denna ansökan.
          </note>
          <note n="441ca5a2">
            Förste vice talmannen anmälde att Ulrika Karlsson (m) skulle
            tjänstgöra som ersättare för Per Bill.
          </note>
          <note n="ad5abdf8">
            3 § Meddelande om ändring i frågestunden
          </note>
          <note n="c2a3f098">
            Förste vice talmannen meddelade att vid frågestunden torsdagen
            den 17 juni kl. 14.00 skulle följande statsråd närvara:
          </note>
          <note n="64f58171">
            Statsrådet Pär Nuder, statsrådet Lars-Erik Lövdén, statsrådet
            Berit Andnor, försvarsminister Leni Björklund och statsrådet Carin
            Jämtin.
          </note>
          <note n="aaca79d6">
            4 § Anmälan om inkommen faktapromemoria om förslag från Europeiska
            kommissionen
          </note>
          <note n="6da4c71b">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="ed303113">
            KOM(2003)644
          </note>
          <note n="a5e5b28f">
            5 § Anmälan om fördröjda svar på interpellationer
          </note>
          <note n="bdee5471">
            Till riksdagen hade inkommit följande skrivelser:
          </note>
          <note n="121ca587">
            Interpellation 2003/04:532
          </note>
          <note n="8e05d8f0">
            Interpellation 2003/04:532 av Kerstin-Maria Stalin (mp) om rättvist
            stödsystem för glutenintoleranta
          </note>
          <note n="d7ec44cc">
            Interpellationen kommer att besvaras fredagen den 18 juni 2004.
          </note>
          <note n="1cbaebde">
            Skälet till dröjsmålet är ett missförstånd i arbetsfördelningen.
          </note>
          <note n="bbe3a451">
            Birgitta Löfgren
          </note>
          <note n="192d8abc">
            Interpellation 2003/04:535
          </note>
          <note n="ecb8c976">
            Interpellation 2003/04:535 av Marie Wahlgren (fp) om farmakologisk
            kompetens inom sjukvården
          </note>
          <note n="d7ec44cc">
            Interpellationen kommer att besvaras fredagen den 18 juni 2004.
          </note>
          <note n="1cbaebde">
            Skälet till dröjsmålet är ett missförstånd i arbetsfördelningen.
          </note>
          <note n="bbe3a451">
            Birgitta Löfgren
          </note>
          <note n="048caabc">
            Interpellation 2003/04:536
          </note>
          <note n="f9ba49ee">
            Interpellation 2003/04:536 av Christer Winbäck (fp) om vårdhem
            för anorexipatienter
          </note>
          <note n="d7ec44cc">
            Interpellationen kommer att besvaras fredagen den 18 juni 2004.
          </note>
          <note n="1cbaebde">
            Skälet till dröjsmålet är ett missförstånd i arbetsfördelningen.
          </note>
          <note n="bbe3a451">
            Birgitta Löfgren
          </note>
          <note n="0dfce708">
            6 § Hänvisning av ärenden till utskott och beslut om förlängd
            motionstid
          </note>
          <note n="da3b286b">
            Föredrogs och hänvisades
          </note>
          <note n="c237cd2b">
            Kammaren biföll talmannens förslag att motionstiden för ovanstående
            ärende skulle förlängas till fredagen den 17 september.
          </note>
          <note n="ce5f9d2b">
            7 § Förnyad bordläggning
          </note>
          <note n="699ad3d7">
            Föredrogs och bordlades åter
          </note>
          <note n="a3892aab">
            8 § Trängselskatt
          </note>
          <note type="speaker" n="ebd0eb4a">
            Anf. 1 CATHARINA BRÅKENHIELM (s):
          </note>
          <u who="catharina_brakenhielm_fd6ab8" xml:id="i-536a9d0615959c6f-0" n="92386f5e" next="i-61a121f3c5b71e07-0">
            <seg n="19bf09bf">
              Herr talman! I dag ska vi debattera införandet av trängselskatt,
              som är något nytt och alldeles oprövat i vårt land. Regeringen
              föreslår, i syfte att öka framkomligheten och minska trafikens
              miljöpåverkan, införandet av trängselskatt.
            </seg>
            <seg n="31c8baec">
              Lagen är utformad så att den kan tillämpas i olika tätorter.
              Det är alltså en lag för hela Sverige, men den kommer inledningsvis
              bara att tillämpas vid passage av betalstationer i Helsingforss
              innerstad.
            </seg>
          </u>
          <note n="6f81b3e2">
            Lagen om trängselskatt och övriga lagförslag utom bilagan till
            lagen föreslås träda i kraft från och med den 1 januari 2005.
            Bilagan ska vara tidsbegränsad och gälla till och med den 31 juli
            2006, alltså till försöksperiodens slut. Det avgörs genom en folkomröstning
            om det ska vara mer än ett försök.
          </note>
          <u who="catharina_brakenhielm_fd6ab8" xml:id="i-61a121f3c5b71e07-0" n="92386f5e" prev="i-536a9d0615959c6f-0">
            <seg n="3cd3d9a3">
              1865 provades den första bilen med bensinmotor. Den blev inte
              någon höjdare, men följdes raskt av mer kända ingenjörsnamn som
              Benz, Daimler och Peugeot. Sedan kom vardagsbilarnas produktion
              i gång på allvar. Den mest kända är kanske Bubblan från Volkswagen,
              som hittills har tillverkats i över 22 miljoner exemplar.
            </seg>
            <seg n="a8986855">
              Det här lade grunden till det vi i dag ska debattera problemet
              med för många bilar på samma yta vid samma tillfälle. På 70-talet
              började man observera att det inte var enbart positivt med bilar,
              utan även de negativa konsekvenserna med alla utsläpp som blev
              av bilarna kom i fokus.
            </seg>
            <seg n="6e7d9a59">
              Vi kör stora bilar i Sverige. I snitt drar de en liter bensin
              per mil och släpper ut två kilo koldioxid för varje mil som vi
              kör. När vi har kört upp en tank har vi släppt ut två gånger vår
              egen vikt i koldioxid.
            </seg>
            <seg n="40f17165">
              Herr talman! Den som kör 1 500 mil om året bidrar till tre ton
              växthusgaser i atmosfären. Kör man i stället en stadsjeep, vilket
              är vanligt här i Helsingfors, är utsläppen de dubbla. Om man tittar
              på antalet fordon som passerar in och ut genom det tänkta trängselskatteområdet
              i Helsingfors, där trafiken till och från innerstaden brukar mätas
              i en ring runt innerstaden tullsnittet ser man att antalet passager
              över detta tullsnitt ett vardagsdygn är ungefär 560 000. Då har
              man även räknat lastbilar, bussar och taxibilar. Någon minskning
              av trafiken har inte skett, utan siffran har legat stilla de senaste
              tio åren.
            </seg>
            <seg n="e39a9176">
              Nu görs ett försök att förändra det här genom att införa en skatt
              vid passage av angivna betalstationer. Beloppets storlek kommer
              att variera mellan 10 och 20 kr utifrån vilken tid på dagen man
              passerar. Skatten tas ut från kl. 6.30 på morgonen till kl. 18.29
              på kvällen på vardagar. Den sammanlagda skatten per bil och dygn
              får uppgå till högst 60 kr. Skattskyldig är man som ägare till
              bilen. Lagen om trängselskatt innehåller dessutom en rad följdbestämmelser,
              bland annat den om att lagen om allmän kameraövervakning ändras
              på så sätt att det inte krävs tillstånd eller anmälan för att
              använda kameraövervakningen vid betalstationer där trängselskatten
              tas ut.
            </seg>
            <seg n="cd73556c">
              Herr talman! Jag vill poängtera att det här är en skatt som gäller
              hela landet. Den ska därför beslutas om på nationell nivå. Det
              är inte en avgift som man kan besluta om lokalt. Kommuner eller
              landsting kan efter beslut göra en propå om att införa trängselskatt
              för att komma till rätta med trafikens trängsel och miljöproblem.
              Regeringen bereder frågan, som kan leda till en överenskommelse
              mellan stat och kommuner eller regioner.
            </seg>
            <seg n="c28e88f8">
              Avslutningsvis kan jag berätta att det med anledning av betänkandet
              har skrivits sex följdmotioner. Det finns också åtta motioner
              från den allmänna motionstiden.
            </seg>
            <seg n="9b062cd7">
              Herr talman! Jag lämnar nu över betänkandet om trängselskatt
              till skatteutskottets ledamöter och övriga anmälda ledamöter för
              en stunds givande debatt den här sommarmorgonen.
            </seg>
          </u>
          <note type="speaker" n="e6b85664">
            Anf. 2 BJÖRN HAMILTON (m):
          </note>
          <u who="bjorn_hamilton_019a00" xml:id="i-88da97a4e74a129c-0" n="b59c612e" next="i-4f7b9c2dbbc8d6ac-0">
            <seg n="85ce61b7">
              Herr talman! I den trafikpolitiska debatten före valet 2002 i
              TV:s nyhetsprogram ABC deklarerade den dåvarande socialdemokratiska
              oppositionsledaren Annika Billström: Vi kommer inte att införa
              biltullar under kommande mandatperiod. Detta är ett vallöfte från
              oss socialdemokrater, lovade hon.
            </seg>
            <seg n="a02641c7">
              Herr talman! Vad var det värt?
            </seg>
            <seg n="a27074fc">
              I en annan intervju, i Svenska Dagbladet i söndags, sade samma
              Annika Billström: Svika kan man göra en gång, men inte två, för
              då är det lika bra att lämna politiken. Det var därför det var
              så viktigt för mig i våras att Helsingfors skulle få behålla pengarna
              från miljöavgifterna. Så jag fick gå över bron till Rosenbad och
              veva med handväskan.
            </seg>
            <seg n="2d252bb8">
              Regeringen var tydligen inte beredd att återföra pengarna till
              Helsingfors som man lovat från början, och Annika Billström tycker
              att det är okej att svika sina väljare. Det är inte konstigt att
              politiker har lågt förtroende hos väljarna. Jag uppfattar resultatet
              av söndagens val som en klar protest mot oss etablerade politiker.
              En av orsakerna, herr talman, är säkert att det har svikits både
              här och där och mer än en gång.
            </seg>
            <seg n="5e552830">
              Ingen fråga har engagerat så många stockholmare på sistone som
              frågan om trängselskatter. En maktelit bestående av socialdemokrater,
              vänsterpartister och miljöpartister kämpar för att införa trängselskatterna
              över stockholmarnas huvud. Man genar i den demokratiska beslutsordningen.
              I riksdagen har vi på grund av tidsbrist inte kunnat bereda ärendet
              på ett tillräckligt noggrant sätt. I trafikutskottet gjorde tre
              partier en protokollsanmälan om den bristfälliga hanteringen.
              Vi konstaterade att regeringens senfärdighet med att avlämna propositioner
              till riksdagen återigen har lett till att riksdagen inte har givits
              erforderlig tid att bereda ärendet enligt riksdagsordningen. Det
              saknas analyser av en rad frågor, bland annat effekterna på miljön
              och på arbetsmarknaden. Regeringen har inte heller utrett eller
              redovisat alternativ till trängselskatter. Detta, herr talman,
              tycker jag är ytterligt allvarligt.
            </seg>
            <seg n="dbf852f6">
              Nu senast underkände kammarrätten Helsingforss kommuns sätt att
              sköta upphandlingen av det tekniska systemet. Annika Billström
              uttryckte återigen i en tidningsintervju att det var en storm
              i ett vattenglas. Den socialdemokratiska makteliten tar lagar
              och demokratiska spelregler med en axelryckning.
            </seg>
            <seg n="43631ce3">
              I folkomröstningar och opinionsmätningar har en stor majoritet
              av Helsingforssregionens invånare avvisat biltullar. I söndags
              sade även värmdöborna nej. Trots det insisterar regeringen och
              kommer med ett förslag till riksdagen som innebär att man vill
              lagstadga om att trängselskatter kan användas i Sverige och att
              ett första försök ska göras i Helsingfors före nästa val.
            </seg>
            <seg n="3ed72367">
              Opinionsyttringarna har varit många. Man kunde till exempel läsa
              i Svenska Dagbladet den 28 maj att biltullar är ett dråpslag för
              ungdomsidrotten. Hammarby IF räknade med en merkostnad på 400
              000 kr bara för pojkfotbollen. Föräldrarna drabbas av merkostnaden
              och risken är stor att barn till ensamstående föräldrar inte kan
              fortsätta att spela för Hammarby eller andra klubbar som drabbas
              av motsvarande kostnader.
            </seg>
            <seg n="c99ce6b2">
              Herr talman! London tas ofta som exempel i debatten om trängselskatter.
              Innan skatten eller avgiften infördes var en majoritet av näringslivet
              i London positiv det ska erkännas. Men efter införandet sade 67
              % av samma näringsliv nej till ett förslag om fördubbling av avgiftszonens
              yta. Att erfarenheterna blev så negativa berodde på att näringslivet
              drabbades mycket hårdare än förväntat. Många konsumenter avstod
              från att göra sina inköp i centrala London. Londons handelskammare
              uppger att nära en tredjedel av detaljhandlarna överväger att
              flytta ut ur avgiftszonen. Nästan 80 % redovisade minskad omsättning.
              Är det detta vi vill tvinga affärerna i Helsingforss innerstad
              till? Knappast, herr talman.
            </seg>
            <seg n="8dea0499">
              Om trängselskatterna införs i Helsingfors innebär det att man
              monterar upp nya barriärer mellan redan segregerade delar av staden.
              De norra delarna skärs av från de södra, och integrationen mellan
              olika delar av regionen uteblir eller försvåras betydligt. Det
              är låginkomsttagarna som kommer att ha problem med att betala
              trängselskatterna. Det är familjer som behöver bilen till att
              köra hem Pamperspaket från stormarknaden, skjutsa barnen till
              fotbollen eller ta sig till jobbet så att tiden räcker till. Är
              det detta vi vill ska drabba stockholmarna? Knappast, herr talman.
            </seg>
            <seg n="624066fe">
              Regeringens politik har under senare år medfört en kraftigt ökad
              beskattning av Helsingforssområdet. Kommunal- och fastighetsskatterna
              har höjts mer än i övriga delar av landet. Stigande fastighetspriser
              har medfört att fastighetsskatten ökat dramatiskt och att låg-
              och medelinkomsttagare i helt vanliga småhus numera drabbas av
              förmögenhetsskatt. Dessutom innebär den kommunala skatteutjämningen
              att regionen får lämna ifrån sig betydande belopp, både på kommunalskatten
              och landstingsskatten, till övriga landet. Sammantaget har detta
              medfört att tillväxtmotorn Helsingfors har stannat av. Ännu en
              Helsingforssskatt, nämligen trängselskatten, skulle förvärra situationen
              ytterligare.
            </seg>
            <seg n="6a1b87ab">
              En grundläggande princip i skattesystemet är att utgifter för
              inkomstens förvärvande är avdragsgilla liksom att kostnader i
              företag kan dras av. Men detta ska enligt förslaget inte gälla
              trängselskatter, vilket i första hand kommer att drabba låginkomsttagare
              och småföretagsamheten. Dessutom drabbas du bara om du tar din
              egen bil till jobbet. Om du har en leasingbil eller en lånad bil
              går du fri.
            </seg>
            <seg n="b7c322c1">
              Man tror att de föreslagna trängselskatterna kan ge ungefär 900
              miljoner kronor i intäkter. Det kommer att kosta närmare 2 miljarder
              att bygga upp och driva verksamheten. Det blir ett dyrt försök
              som drabbar de skattebetalare som redan har sagt ifrån att de
              inte vill genomföra projektet. Är det på det sättet vi ska hantera
              våra skattepengar? Knappast, herr talman.
            </seg>
            <seg n="855d0d30">
              Om försöket permanentas vid ett eventuellt fortsatt rödgrönt
              styre i landet är risken stor att trängselskatter kan komma att
              ingå i Helsingforssregionens anslag för investeringar i vägar
              och kollektivtrafik. På det sättet får stockholmarna själva betala
              vad andra får finansierat ur den gemensamma skattekistan. Majoriteten
              i trafikutskottet strök nämligen följande mening under trafikutskottets
              slutsatser vid slutjusteringen av betänkandet: Detta innebär att
              även investeringar i infrastrukturen såsom spår och vägar, i vissa
              fall förlagda i tunnlar, är nödvändiga för att på sikt komma till
              rätta med rådande trafikproblem i Helsingforssregionen och andra
              storstadsområden.
            </seg>
            <seg n="b549123b">
              Detta kloka konstaterande godkändes inte av majoriteten. Man
              kan frestas att dra slutsatsen att då får stockholmarna själva
              stå för de här nödvändiga investeringarna via trängselskatterna.
              Är det så vi vill behandla Helsingforssregionen? Knappast, herr
              talman.
            </seg>
            <seg n="15dd4e0e">
              När man slog upp tidningen i morse möttes man av en artikel om
              trängselskatterna med rubriken Skammens dag. Låt oss se till att
              det inte blir någon skammens dag i dag!
            </seg>
            <seg n="0bd58d8b">
              Därför yrkar jag att ärendet återförvisas till skatteutskottet
              för fortsatt beredning och riksdagsbeslut i höst. Jag åberopar
              de skäl jag har anfört här tidigare. Skulle inte återförvisning
              av ärendet vinna gehör yrkar jag bifall till den gemensamma reservationen
              från de borgerliga partierna som innebär avslag på propositionen.
              Dessutom stöder jag naturligtvis de moderata motionerna i ärendet.
            </seg>
          </u>
          <note n="cdd45674">
            I detta anförande instämde Ewa Björling, Carl-Axel Roslund, Elizabeth
            Nyström, Jan-Evert Rådhström, Henrik Westman och Ulla Löfgren
            (alla m).
          </note>
          <note n="7d91efbe">
            Anf. 3 GUNNAR ANDRÉN (fp):
          </note>
          <u who="bjorn_hamilton_019a00" xml:id="i-4f7b9c2dbbc8d6ac-0" n="b59c612e" prev="i-88da97a4e74a129c-0">
            <seg n="604d073f">
              Herr talman! Demokratins pris är högt. Det kan aldrig bli för
              högt. Samtidigt är demokratin oskattbar, av oskattbart värde.
              Demokratin måste alltid vårdas. Det har vi alla ansvar för i och
              utanför riksdagen.
            </seg>
            <seg n="4afa3ee9">
              Herr talman! Så lockade dem makten att de lovade väljarna. Men
              det är värre än så. Så frestade dem makten att de sveko sig själva.
              De sveko sina egna vallöften. Och det är än värre. Så älskade
              de makten att de bedrogo väljarna.
            </seg>
            <seg n="a459938a">
              Herr talman! Frågan om införandet av en ny skatt, numera benämnd
              trängselskatten, har två dimensioner, dels demokratifrågan, dels
              själva sakfrågan. Jag börjar med demokratifrågan.
            </seg>
            <seg n="70162d6e">
              Vi har just nu haft ett allmänt val till EU-parlamentet. Resultatet
              var nedslående dels vad gäller valdeltagandet, dels vad gäller
              uppslutningen kring själva projektet. Det måste föranleda en demokratidiskussion.
              Den fråga vi måste ställa oss är: Hur förankras viktiga politiska
              beslut i människors sinne, vilket är något mycket mer än i denna
              kammare?
            </seg>
            <seg n="1b97adc9">
              I dag kommer riksdagsmajoriteten sannolikt att låta stockholmarna
              betala priset för 121-punktsuppgörelsen den 4 oktober 2002 mellan
              Socialdemokraterna, Vänsterpartiet och Miljöpartiet. Låt oss tala
              klartext! Priset är en skatt, men det är också en form av bestraffning.
              Det handlar ytterst om hur man hanterar makt och ansvar.
            </seg>
            <seg n="88ca7168">
              Vänsterpartiet och Miljöpartiet gick 2002 till val på att införa
              en miljöavgift i Helsingfors, och om deras engagemang för den
              saken finns således föga att säga. Socialdemokraterna, som ju
              i grunden är goda demokrater något annat finns det ingen anledning
              att hävda eller ens påstå lovade motsatsen: att inte under innevarande
              mandatperiod införa trängselavgifter i Helsingfors. Socialdemokraterna
              vann med detta löfte framgångar i riket; i Helsingforss läns landsting,
              i Helsingforss stad och i många andra kommuner. Men löftet visade
              sig vara intet värt. Makten gick före ärligheten. Man lät sig
              korrumperas för att nå hela härligheten. Demokratin blev en handelsvara
              som såldes ut.
            </seg>
            <seg n="7688273d">
              Demokratin är i sig beständig, om den vårdas väl. Makten är däremot
              förgänglig, ty politisk makt har man i en demokrati bara till
              låns. Vid nästa val utkrävs ansvar från väljarnas sida. Hela denna
              process, herr talman, som har lett fram till att riksdagen nu
              ska anta denna skatt, är inte annat än en demokratisk fars.
            </seg>
            <seg n="11a17fa1">
              Mina politiska vänner och motståndare! Så här får det inte gå
              till. Att på detta sätt göda politikerföraktet är inget mindre
              än oförsvarligt dumt, och räkenskapens dag kommer. Den kommer
              inte bara för Helsingforss finansborgarråd Annika Billström, vilken,
              som Björn Hamilton sagt, i valrörelsen har lovat att motsätta
              sig biltullar. Också flera andra kommer att utveckla detta från
              Folkpartiets sida. Annika Billström svek ett av de vallöften som
              förde henne till makten, men räkenskapens dag kommer framför allt
              för statsministern och ordföranden i det socialdemokratiska partiet
              Göran Persson, som sitter kvar vid makten på en demokratisk eftergivenhetspolitik
              gentemot språkröret Peter Eriksson i Kalix och dåvarande vänsterledaren
              Gudrun Schyman i Simrishamn. Denna skatt ska därför med rätta
              egentligen kallas Harpsundsskatten. Låt Harpsundsskattens demokratiska
              pris bli mycket högt i 2006 års val!
            </seg>
            <seg n="b1044563">
              I sakfrågan: Vad vi nu diskuterar är införandet av en helt ny
              skatt i Sverige. Det är sällan så sker. Kanske kan man säga att
              valpskatten för ett antal år sedan, numera dessbättre avskaffad
              efter att ha flyttat nästan all aktiehandel till London, var en
              annan form av en sådan skatt.
            </seg>
            <seg n="24235e03">
              Jag tror faktiskt att man får gå tillbaka till 19591960 för att
              hitta en motsvarande ny skatt. Omsättningsskatten infördes då
              genom proposition nr 1959:168 Förordning om allmän varuskatt.
              Den behandlades av dåvarande bevillningsutskottet, motsvarande
              skatteutskottet, och av konstitutionsutskottet. Det var en väldig
              skillnad mellan införandet av denna skatt och dagens nya skatt,
              områdesskatten, nämligen att finansministern i valrörelse hade
              gått ut och pläderat för denna skatt. Han deltog själv i kammardebatterna,
              både i första och i andra kammaren, medan dagens finansminister
              inte ens är här.
            </seg>
            <seg n="d243f3ed">
              Jag måste säga att jag tycker att detta är illa när man inför
              en principiellt helt ny skatt, denna områdesskatt, men jag kan
              förstå honom. Arbetarekommunen i Helsingforss stad, där finansministern
              är ordförande, vann makten i Helsingfors genom att lova att inte
              införa en sådan här skatt.
            </seg>
            <seg n="557ca3d0">
              Folkpartiet anser att den skatt som nu föreslås inte är en skatt
              utan att om den ska införas ska det vara en avgift. Staten tar
              redan ut vägtrafikskatt. Om miljöstyrande avgifter ska införas
              är det en sak för kommuner att efter samråd och samverkan med
              andra kommuner besluta detta. Vi förkastar därför hela detta förslag,
              inte bara därför att 80 % av medborgarna tycker att skatten är
              orättfärdig. Häromdagen var det, som också Björn Hamilton nämnde,
              folkomröstning i Värmdö kommun där 79 % 4 väljare av 5 motsatte
              sig skatten.
            </seg>
            <seg n="6a1c20c7">
              Förra ledamoten av denna kammare Ingela Thalén är bosatt där,
              och hon slipper detta elände genom att ha lämnat riksdagen i går.
              Hon behöver alltså inte rösta mot vad man hade lovat.
            </seg>
            <seg n="147bc384">
              Sättet att införa denna skatt korrumperar hela tanken på miljöstörande
              avgifter. Genom detta nyttjande av demokratin som täckmantel solkas
              för lång tid tanken på verkliga miljöförbättringar. Det är en
              tragisk fars som vi nu ser.
            </seg>
            <seg n="7ff37bb4">
              Vad vill då vi, herr talman, som motsätter oss detta spektakel?
              I går var jag tillsammans med några goda vänner från hela Sverige
              på Skansen. På väg till Högloftet passerade vi Solliden. Det var
              Lars Tysklind från Strömstad, Eva Flyborg från västkustens pärla
              Göteborg, Nina Lundström bördig från Haparanda, Anita Brodén från
              Sollebrunn och Allan Widman från Malmö.
            </seg>
            <seg n="fbe2c72d">
              Nedanför oss bredde hela Helsingfors ut sig i sin prakt stolta
              stad, som Carl Michael Bellman en gång skaldade. Med var också
              Jan Björklund, borgarrådet i Helsingfors som är från samma bygd
              som jag och likaledes inflyttad till denna region. Vi kommer båda
              från platser söder om Borås, nämligen Viskafors och Skene, men
              vad vi är stolta över denna vackra stad! Vi delar denna inställning
              med alla andra som har flyttat till Helsingfors eller som är bosatta
              här. Vi är överens om att alla i hela Sveriges land vill att Helsingfors
              ska vara inte bara Sveriges huvudstad utan Europas och helst hela
              världens vackraste huvudstad.
            </seg>
            <seg n="922f1959">
              Jag vill absolut inte förneka att Helsingfors i all sin skönhet
              i dag har problem. När jag flyttade till denna region hade den
              400 000 färre invånare. Det är nästan ett helt nytt Göteborg som
              har kommit till sedan början av 70-talet, men sedan dess har det
              inte skett några stora kollektivtrafikutbyggnader ingenting i
              vägnätet och lite på tunnelbanan. Tågspåren, herr talman, från
              Helsingforss central söderut invigdes 1875.
            </seg>
            <seg n="856ffe06">
              Vänsterpartiet och Miljöpartiet vill inte ens se problemen. De
              drar bara ned rullgardinen, blundar och tror att avgifter löser
              problemen, men de bara flyttar och förvärrar dem. Det blir fullt
              på bussar och i tunnelbana i den mån det inte redan är det. Snart
              kan man faktiskt ta ut avgifter på kollektivtrafiken i tunnelbanan.
              Avgifterna är en skenlösning utan nya skenor.
            </seg>
            <seg n="bbb8f749">
              Herr talman! Miljöpartiet och Vänsterpartiet har också avgivit
              ett särskilt yttrande om trängselskatt där man i praktiken säger
              att detta är fel lösning. Det är en för alla åhörare till detta
              god läsning. Jag ska inte läsa upp det eftersom jag nu inte har
              tid till det.
            </seg>
            <seg n="d6a3e3f1">
              En konsumentjournalist i TV, Sverker Olofsson i Umeå, leder ett
              debattprogram som är känt för en tunna. Symboliskt, herr talman,
              placerar jag nu regeringens proposition och utskottsbetänkandet
              i denna tunna. Där hör dessa handlingar hemma. Jag yrkar avslag
              på hela eländet och bifall till vår reservation.
            </seg>
          </u>
          <note n="790b0d74">
            I detta anförande instämde Helena Bargholtz, Martin Andreasson,
            Nina Lundström och Anna Grönlund Krantz (alla fp).
          </note>
          <note type="speaker" n="e1109bdb">
            Anf. 4 LARS GUSTAFSSON (kd):
          </note>
          <u who="lars_gustafsson_3ee01d" xml:id="i-a9de70a46b46ac36-0" n="49c89261">
            <seg n="b80815e9">
              Herr talman! Det är många turer och vinklingar på denna proposition
              och detta betänkande. Jag tänker föra in ännu en vinkling.
            </seg>
            <seg n="852662da">
              Kristdemokraterna anser att frågan om trängselskatter har varit
              ett gott exempel på hur illa det är ställt med det kommunala självstyret
              i Sverige. Riksdagen har nu att fatta ett beslut om ett regionalt
              trafikproblem som inte direkt berör alla Sveriges invånare i allmänhet.
              Däremot berörs invånare i Helsingfors och dess kranskommuner påtagligt.
              Det är inget mindre än ett systemfel att denna regionala fråga
              är föremål för den typen av beslut i riksdagen.
            </seg>
            <seg n="dc8c4f09">
              Regeringens hantering av problematiken är under all kritik. När
              en majoritet i en kommun eller region uppstått för en trängselskatt
              låter man införa dessa genom riksdagsbeslut. Men vad händer utifall
              att den rådande majoriteten genom kommunala val eller andra omständigheter
              förbyts i en minoritet? Den nya majoriteten kanske då beslutar
              att avskaffa trängselskatten som riksdagen infört. Kommer riksdagen
              då automatiskt att besluta om ett avskaffande eller kommer man
              att motsätta sig den nya kommunala majoriteten?
            </seg>
            <seg n="8b6a18a5">
              Herr talman! Det nämnda exemplet visar på hur viktig den kommunala
              självstyrelsen är. Kristdemokraterna inser att kommunerna genom
              grundlagen inte har rätt att besluta om uttag av så kallade trängselskatter.
              Parkeringsavgifter beslutar kommunfullmäktige om enligt lagen.
              Detta kan ske eftersom lagen stiftades innan några bilar fanns,
              då 1809 års regeringsform fortfarande gällde, och i övergångsbestämmelserna
              till den nya regeringsformen undantogs nämnda lag, enligt sjätte
              punkten.
            </seg>
            <seg n="21ff35a4">
              Kristdemokraterna anser att det finns stora principiella likheter
              mellan å ena sidan parkeringsplatser och å den andra vägyta som
              tillåter rörliga fordon. Om bägge dessa borde därför kunna beslutas
              av kommunfullmäktige.
            </seg>
            <seg n="eb2d77cc">
              Inom kort tillsätts en författningsutredning. Den förväntas ta
              upp frågorna om kommunernas grundlagsmässiga kompetens. Detta
              torde innefatta också kommunernas kompetens inom avgifts- och
              skatteområdet.
            </seg>
            <seg n="dfcd4d67">
              Herr talman! Vi kristdemokrater förutsätter att kommunernas grundlagsmässiga
              kompetens vad avser trängselavgifter eller eventuell skatt blir
              föremål för analyser i denna utredning.
            </seg>
            <seg n="cb07dae5">
              Biltrafiken behövs för ett fungerande samhälle men utgör också
              en belastning för människans livsmiljö genom hälsovådliga utsläpp,
              intrång i naturmiljön, buller samt olyckor. Alla dessa faktorer
              måste få stor betydelse vid planeringen av infrastruktur. Kommunerna
              bör ha rätt att själva bestämma om de vill införa trängselavgifter
              för biltrafiken för att bättre fördela trafiken över tid och minska
              trängsel. Skattesystem och miljöavgifter ska utformas så att de
              samhällsekonomiskt och miljömässigt mest effektiva kommunikationssystemen
              stimuleras.
            </seg>
            <seg n="1c4b26c4">
              Köerna och trängseln i våra största städers vägtrafik är ett
              stort problem för ekonomin likaväl som för miljön. Kraftfulla
              satsningar på infrastrukturen och kollektivtrafiken är därför
              nödvändiga. Om en kommun eller region vill förbättra miljön och
              finansiera en förbättrad infrastruktur och utvecklad kollektivtrafik
              genom att använda trängselavgifter bör kommuner och regioner ha
              rätt att själva besluta om införandet av sådana avgifter för biltrafiken.
            </seg>
            <seg n="446b01db">
              Detta kan exempelvis ske i samband med genomförandet av större
              infrastrukturprojekt som förbättrar storstadstrafiken som helhet.
              En förutsättning för trängselavgifter är att de medel som inkommer
              ska stanna i regionen liksom att kostnaderna för systemets införande
              bärs av kommunen eller regionen.
            </seg>
            <seg n="7fba2501">
              Vid införande av trängselavgifter är den kommunala självstyrelsen
              central. Trängselavgifter ska beslutas av en kommun eller region.
              Det är ett allvarligt demokratiskt problem om beslutsordningen
              är den omvända, att trängselavgifter först utnyttjas som lockbete
              i regerings- och budgetförhandlingar på nationell nivå och därefter
              blir en sak för kommunpolitiker att presentera förslag om.
            </seg>
            <seg n="b6898da5">
              Herr talman! Väl fungerande transporter inom Helsingforssregionen
              är en avgörande förutsättning för en positiv utveckling i Sverige
              som helhet. Regionen svarar för en fjärdedel av landets totala
              bruttonationalprodukt. Helsingfors har dessutom en stark koncentration
              av myndigheter, huvudkontor och institutioner. Det gäller att
              ta till vara de möjligheter som här bjuds, och då ligger det i
              hela landets intresse att Helsingforssregionen kan utvecklas.
              Transportsystemet spelar i det sammanhanget en avgörande roll.
            </seg>
            <seg n="fadcdd3f">
              Kollektivtrafiken i Helsingforssregionen är mycket hårt ansträngd.
              Olika former av kapacitetsbrist hämmar pendeltågen, tunnelbanan,
              bussarna med flera. Vi kristdemokrater anser att det är av största
              betydelse att Helsingforssberedningens förslag till insatser genomförs.
              På så vis kan vi uppnå en ökad samordning mellan de olika trafikslagen,
              ökad effektivitet i det befintliga transportsystemet, en tillräcklig
              vägkapacitet mellan norra och södra Helsingfors och minskade negativa
              effekter av biltrafiken.
            </seg>
            <seg n="1bd901ae">
              Herr talman! I fråga om trängselavgifter har Helsingforss stad
              bedrivit ett mycket påskyndat och forcerat arbete för att ta fram
              ett underlag för beslut som inte haft som målsättning att skapa
              så bred samstämmighet som möjligt, märkligt nog. I stället har
              Helsingforss stad medvetet drivit en linje som står i bjärt kontrast
              till intresset hos länets övriga kommuner. Det är ett allvarligt
              problem att motsättningar mellan stad och län är så stora i frågan
              om trängselavgifter.
            </seg>
            <seg n="ff12cb59">
              Hanteringen av trängselavgiftsfrågan brister också i fråga om
              den kommunala självstyrelse som Kristdemokraterna slår vakt om.
              Trängselavgifter ska enligt nu gällande regler beslutas av en
              kommun eller region och därefter möjliggöras av regering och riksdag.
            </seg>
            <seg n="34535bb8">
              Vad gäller försöket i Helsingfors är det uppenbart att initiativordningen
              varit den omvända. Socialdemokraterna har på nationell nivå utnyttjat
              frågan som lockbete i regerings- och budgetförhandlingar och därefter
              uppdragit åt kommunpolitiker att presentera förslag som går stick
              i stäv med partiets vallöften. Kristdemokraterna anser därför,
              i likhet med flera här, att regeringens förslag bör avslås. Därför
              yrkar jag bifall till reservationen.
            </seg>
          </u>
          <note type="speaker" n="d47801ef">
            Anf. 5 ROGER TIEFENSEE (c):
          </note>
          <u who="roger_tiefensee_178395" xml:id="i-8fe74e5bbd139aee-0" n="e3762e84">
            <seg n="da8280b4">
              Herr talman! Varför har vi den här debatten? Ytligt sett handlar
              det om att införa en trängselskatt som ett sätt att lösa trafikproblemen
              i Helsingfors. Men en sådan debatt borde inte hållas här i Sveriges
              riksdag utan i Helsingforss stadshus. Frågan borde debatteras
              och beslutas där.
            </seg>
            <seg n="34a3ecc1">
              Bakgrunden till att vi har den här debatten och att riksdagen
              står i begrepp att besluta om trängselskatter för stockholmarna,
              var betalningsstationerna ska ligga, vilka taxor som ska tas ut
              och under vilka tider, vilka som ska slippa betala, hur betalning
              ska ske, hur övervakning ska ske, hur förseningsavgifterna ska
              se ut och hur stora de ska vara rubbet är makt.
            </seg>
            <seg n="4d30055e">
              Det är en direkt följd av nattliga förhandlingar om regeringsunderlaget
              mellan Socialdemokraterna, Miljöpartiet och Vänsterpartiet. I
              det här fallet är det målstyrning in i detalj där det primära
              målet är regeringsmakten. Det är en process som är ovärdig en
              demokrati. Det är skäl nog att avvisa förslaget.
            </seg>
            <seg n="f5e46b5d">
              Herr talman! Jag vill ändå understryka att Centerpartiet och
              jag personligen tror på ekonomiska styrmedel som ett sätt att
              lösa trafikproblem i Helsingfors och andra större städer. Vägavgifter
              kan vara en del i en samlad strategi där utbyggnad av infrastruktur
              och utbyggnad av kollektivtrafik är självklara ingredienser. Vår
              huvudinvändning är var och hur beslutet fattas.
            </seg>
            <seg n="b6a5cc8b">
              Beslut om ekonomiska styrmedel i Helsingfors ska beslutas av
              de förtroendevalda som stockholmarna själva har valt. Det är ett
              lokalt problem, och beslut ska fattas lokalt.
            </seg>
            <seg n="57b1b681">
              Det är orimligt att lägga den typen av beslut här i Sveriges
              riksdag. För vad händer om man inser att man behöver ändra tiden
              när taxorna ska tas ut? Vad händer om man vill ändra nivåerna?
              Jo, då måste det till ett nytt riksdagsbeslut. Det tycker jag
              praktiskt är ett otroligt trögt system.
            </seg>
            <seg n="c44b0aaf">
              Herr talman! Problemet är att regeringsformen inte ger kommuner
              eller regioner möjlighet att besluta om ekonomiska styrmedel av
              den här karaktären, exempelvis trängselavgifter. Det är ett tydligt
              exempel på hur otroligt centralstyrd nationalstaten Sverige är.
              Minns väl att vi har lyckats att med ett centralt beslut prångla
              ut att vi har enhetliga taxor i barnomsorgen i kommunerna! Det
              är den andra delen av centralstyret.
            </seg>
            <seg n="3e1af397">
              Centerpartiet vill ha en federal uppbyggnad av Sverige. Vi tycker
              att lokala och regionala beslutsfattare ska kunna ta ett sådant
              här beslut. Vi vill att makten ska utgå från folket och byggas
              underifrån. Makt och befogenheter ska vara på rätt nivå, helt
              enkelt.
            </seg>
            <seg n="be27676d">
              Det är uppenbart att det är fler som tycker som vi, kanske inte
              som uttryck för en federalistisk princip. Men Folkpartiet, Kristdemokraterna,
              Vänstern och Miljöpartiet resonerar alla i särskilda yttranden
              kring möjligheten att fatta den här typen av beslut lokalt.
            </seg>
            <seg n="749fbc07">
              Herr talman! Jag tycker att det är bra att vi får en diskussion
              om vilka beslut som ska fattas på vilken nivå. Vi behöver ha en
              diskussion om demokrati, om hur demokratin kan vitaliseras och
              utvecklas. Men Vänsterpartiet och Miljöpartiet hycklar i sitt
              särskilda yttrande, eftersom de själva varit med och drivit fram
              den här propositionen utnyttjat centralstyret. Att sedan slänga
              in en brasklapp och säga att beslutsordningen borde vara en annan
              är verkligen att hyckla. Vänsterpartiet har förvisso ett ideologiskt
              arv av centralstyre, och därför tycker jag att Miljöpartiet är
              den värsta hycklaren. De säger sig vara för ett lokalt självstyre,
              men konsekvent återigen för att hålla sig till makten agerar de
              tvärtom.
            </seg>
            <seg n="82a9515a">
              Man kan göra en jämförelse med det nyss avslutade EU-valet. Flera
              har tagit upp det, vilket jag tycker är relevant, för där handlar
              det i stor utsträckning om vilka beslut som ska fattas på vilken
              nivå. I valrörelsen var Miljöpartiet för överstatliga beslut på
              miljöområdet, samtidigt som de ville lämna unionen. Det är en
              principlös hållning. Det är väldigt motsägelsefullt att å ena
              sidan vilja gå mycket långt i ett centralstyre och samtidigt å
              andra sidan vilja lämna den förening där centralstyret skulle
              utövas.
            </seg>
            <seg n="a43f6622">
              Men när jag förberedde mig för den här debatten insåg jag att
              man i Miljöpartiet åtminstone är konsekvent i sin inkonsekvens.
              I EU-valrörelsen handlade det nämligen om att man ville lämna
              EU, samtidigt som man ville fatta överstatliga beslut. Här handlar
              det i stället om att man hotar med att lämna regeringssamarbetet
              för att på nationell nivå därigenom tvinga fram ett lokalt beslut.
              På så sätt är man konsekvent i sin inkonsekvens.
            </seg>
            <seg n="caa6b7b4">
              När det gäller socialdemokratin har jag slutat förvånas. Där
              har principlösheten blivit norm. Man är beredd att göra vad som
              helst med vem som helst för att få behålla regeringsmakten.
            </seg>
            <seg n="73f1bb3d">
              Avslutningsvis vill jag yrka bifall till reservationen.
            </seg>
          </u>
          <note type="speaker" n="d24e28db">
            Anf. 6 BÖRJE VESTLUND (s):
          </note>
          <u who="borje_vestlund_7895a4" xml:id="i-83927081a68d59d9-0" n="ae0013a5">
            <seg n="614c9f1b">
              Herr talman! Den här propositionen handlar dels om en lagstiftning
              som gör det möjligt för kommuner och regioner att införa trängselskatt,
              dels om den bilaga som avser Helsingforss stad.
            </seg>
            <seg n="32759b16">
              Inledningsvis måste jag säga att jag naturligtvis tycker att
              vi bör dra slutsatser av det som hände vid helgens EU-omröstning.
              Jag tror att det behövs ett långsiktigt arbete där vi i respektive
              parti behöver ha ett ordentligt djupt samtal. Men att dra hur
              långtgående slutsatser som helst och jämföra med dagens debatt
              är att gå lite väl långt. Någon annan ordning i kammaren tycker
              jag att vi ska ha än att göra sådana jämförelser. Partier har
              så att säga mist halva sitt väljarunderlag några har mist mer,
              andra lite mindre men att dra sådana slutsatser i den här debatten
              tycker jag är att gå väl långt, herr talman.
            </seg>
            <seg n="7bbb306a">
              Den nu aktuella propositionen är en skatteproposition. Den handlar
              dels om vilka bilar som är skattepliktiga och vilka fordon som
              ska undantas, dels om när skattskyldigheten inträder, vilka som
              är skattskyldiga och när betalningen av skatten ska ske. Den handlar
              också om vilka sanktioner man ska ha, om möjligheten till överklagande,
              avdragen för skatten, införande i Helsingforss kommun samt undantaget
              för Lidingö kommun. Lagförslaget tar också upp frågor om sekretess
              och kameraövervakning.
            </seg>
            <seg n="6855b1dd">
              Dessutom tar propositionen upp en del om hur man återför medlen
              till regionen, vilket varit en förutsättning för att vi ska kunna
              genomföra detta. En annan viktig förutsättning för oss socialdemokrater
              har varit att man ska kunna åka förbi Helsingforss innerstad utan
              att behöva betala någon skatt. Därför har man inte lagt någon
              avgift på Essingeleden.
            </seg>
            <seg n="bc36b5da">
              Med tanke på den karaktär propositionen har skulle den rimligtvis
              ha behandlats inte av skatteutskottet utan av trafikutskottet
              eller något annat utskott som hanterar den här typen av frågor.
              Men nu är det så att detta är en skatt.
            </seg>
            <seg n="b860eaef">
              I det sammanhanget skulle jag vilja ta upp att det ibland har
              sagts att den här frågan inte blivit tillräckligt utredd. Jag
              vill därför peka på att det redan 1994 tillsattes en utredning
              om just vägtullar i Helsingforssregionen. 1996 hade en särskild
              utredare i uppdrag att utreda frågan om miljöstödjande avgifter
              i tätort. 1996 bedömde Lagrådet i sitt betänkande om vägtullar
              i Helsingforssregionen att de var att betrakta som skatt. Och
              2003 hade vi den utredning som ligger till grund för dagens betänkande,
              nämligen Helsingforssberedningens delbetänkande om trängselavgifter.
              Även den konstaterar att det är fråga om en skatt.
            </seg>
            <seg n="5f343eb3">
              Det är alltså grunden för det hela. Vi är ett antal partier,
              inte minst Centerpartiet men även Moderata samlingspartiet och
              Folkpartiet, som står bakom det grundlagsbeslut som vi i dag grundar
              vår riksdag på. Det är grunden för det hela. Vi har breda koalitioner
              just för att hantera vår grundlag, och vår grundlag säger på vilket
              sätt vi ska ta ut skatt. Och det här är alltså en skatt.
            </seg>
            <seg n="2b4e4682">
              När man påstår att den här propositionen är hophafsad, att den
              kommit fram i en hast, vill jag, herr talman, säga att jag inte
              förstår det resonemanget. Det måste ha sagts bara för att få säga
              emot. Det här är ingenting som kommit fram i en hast. Det här
              har man arbetat med under flera år. Det påvisas också i både utredningen
              och, inte minst, i propositionen.
            </seg>
            <seg n="d4317588">
              Att man lämnade in propositionen efter att inlämningstiden för
              propositioner vid årets riksmöte gått ut berodde på att man diskuterade
              under vilka tidpunkter försöket skulle genomföras ingenting annat.
            </seg>
            <seg n="3ce6c406">
              I det här sammanhanget tycker jag också att man lite grann måste
              beakta demokratiaspekterna. Det påstås att Helsingforss kommun
              påtvingas försöket av den hemska regeringen som är så makthungrig
              att den till varje pris vill sitta kvar. Jag vill påstå följande:
              Det är väl ingen hemlighet. Före det senaste valet satt jag i
              Helsingforss stadshus, och det är väl ingen hemlighet, herr talman,
              att Miljöpartiet och Vänsterpartiet som ett av sina viktigaste
              krav inför förhandlingarna förde fram just frågan om trängselavgifter.
              Det var ett av deras viktigaste krav.
            </seg>
            <seg n="378c4440">
              Jag kan väl avslöja för kammaren att socialdemokratin i Helsingfors
              hade en viss strategi för hur frågan skulle hanteras, men man
              kan nog säga att de inte lyckades med det andra alternativet.
            </seg>
            <seg n="2fb57c89">
              Jag vill påstå att det här bara är ett sätt för oppositionen
              att slippa ställa upp på förslaget. Sanningen är ju den att trafikutskottet
              i sina uttalanden ett antal gånger sagt att just trängselavgifter
              är något som man ser positivt på. Det är ett led i att uppnå en
              långsiktigt hållbar transportförsörjning, för att kunna finansiera
              infrastrukturen så att storstaden som helhet kan förbättras, och
              nu genomförs det på det sätt som vår grundlag tillåter. Det kan
              väl ändå inte, Roger Tiefensee och Folkpartiet, vara något som
              kan sägas vara negativt?
            </seg>
            <seg n="6731b84d">
              Det kan väl ändå inte vara någonting som man ser negativt på,
              att man genomför det riksdagen har uttalat ett antal gånger? Därför
              menar jag att det är ett hyckleri från dessa partier att påstå,
              när man genomför någonting som man har uttalat flera gånger från
              ett antal partier i stor enighet, att det skulle vara felaktigt.
              Trängselskatter är ett sätt att hantera en fråga inom ramen för
              den grundlag vi har. Om man anser att det är felaktigt och ett
              problem får man fundera över hur man ska hantera frågor inom ramen
              för en grundlag.
            </seg>
            <seg n="bb54c1d5">
              Det finns också en annan hantering av detta. Självklart måste
              man också redovisa problemet med trängselskatter för den nuvarande
              beredningen för grundlagsfrågor som vi har tillsatt i Sveriges
              riksdag. Jag kommer för min del att uppmärksamma den på dessa
              frågor. Att utreda det skulle innebära att man skulle få vänta
              i flera år att genomföra det. Tycker man att det är någonting
              som är bättre än att klara miljöfrågorna i en region som har just
              de problemen?
            </seg>
            <seg n="203d1824">
              I varje fall för Centerpartiet har detta varit en av de avgörande
              frågorna för hur man ska lösa trafikproblemen i Helsingforssregionen.
              Hur det är för Kristdemokraterna är jag lite mer tveksam inför.
              Helt plötsligt när man genomför det tycker Centerpartiet att det
              är ett felaktigt sätt att genomföra det.
            </seg>
            <seg n="b254e708">
              Herr talman! Jag vill också kommentera detta med parkeringsavgifter.
              Det är precis som har sagts här från Kristdemokraterna. Det var
              utifrån den tidigare grundlagen man genomförde det. Det är en
              möjlighet man har. På det sätt som man har genomfört parkeringsavgifter
              i dag skulle man inte kunna genomföra det med nuvarande grundlag.
              Det är helt rätt. Därför är jämförelsen med parkeringsavgifter
              irrelevant i sammanhanget.
            </seg>
            <seg n="2b9b2125">
              Herr talman! Vi fick också ett yrkande här i sista minuten som
              vi i varje fall från vår sida inte kände till. Det har inte redovisats
              i utskottet. Det yrkas att frågan ska återförvisas. Av vilket
              skäl det görs har Moderaterna inte redovisat. Det yrkar vi naturligtvis
              avslag på. Vi yrkar också bifall till förslaget i propositionen
              och avslag på samtliga motioner.
            </seg>
          </u>
          <note type="speaker" n="8db213cf">
            Anf. 7 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-211b7e30d42e37f9-0" n="b59c612e">
            <seg n="c4c6e83d">
              Herr talman! Visst angav jag en förfärlig massa skäl till att
              ärendet borde återförvisas, Börje Vestlund. Jag ska inte upprepa
              dem. I så fall skulle jag upprepa hela mitt anförande, och det
              vore onödigt. Däremot vill jag ta upp en sak.
            </seg>
            <seg n="01af4ea2">
              Det gäller EU-valet och politikerföraktet som breder ut sig i
              landet. Resultatet i EU-valet är en kombination av en hel del
              saker. En viktig ingrediens är att våra väljare i dag inte har
              förtroende för oss etablerade politiker. Man väljer nya ansikten,
              nya människor och så vidare.
            </seg>
            <seg n="36350adf">
              Vad beror det på? Jo, det beror på att vi upplevs som att vi
              inte håller våra löften. Vi talar inte sanning. Vi glider runt
              och har oss. Sådana människor vill man inte välja. Jag återkommer
              till Socialdemokraternas hantering av det problemet.
            </seg>
            <seg n="2c9c5aaa">
              När det gäller trängselskatter har man i valrörelsen upprepade
              gånger stått och lovat: Vi kommer aldrig att införa trängselskatter,
              trängselavgifter, biltullar, eller kalla det vad du vill, i Helsingfors.
              Vad händer? Det går inte mer än ett halvår så har man gjort upp
              om att man ska införa det. Sådant föder misstänksamhet inte bara
              mot er utan mot alla politiker. Det tycker jag är hemskt tråkigt.
            </seg>
            <seg n="bb30f9df">
              Jag återgår till behandlingen av ärendet. Visst har man stressat
              ärendet genom riksdagen. Regeringen kom för sent med förslaget.
              Man har velat forcera det genom riksdagen. Vi har ett flertal
              gånger bett att få göra utredningar och kompletteringar. Svaret
              har varit: Vi har inte tid. Vi måste fatta beslut då och då. Det
              här måste beslutas före sommaren.
            </seg>
            <seg n="41aabf7d">
              Självklart måste det beslutas före sommaren för att man ska hinna
              med tidsplanen som Socialdemokraterna har lagt upp. Men det är
              en nonchalans mot vårt demokratiska styrelsesätt.
            </seg>
          </u>
          <note type="speaker" n="b11aa673">
            Anf. 8 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-83927081a68d59d9-1" n="ae0013a5">
            <seg n="40c69d08">
              Herr talman! Får jag göra kammaren och kanske Björn Hamilton
              i synnerhet uppmärksam på ett faktum i det här sammanhanget. Socialdemokraterna
              har inte egen majoritet i kammaren. Vi innehar makten tillsammans
              med två andra partier. Naturligtvis måste också vi träda tillbaka
              på en del krav som vi har. Det är precis som Moderaterna fick
              göra när de hade en koalition med tre andra partier. Så är det
              politiska livet.
            </seg>
            <seg n="8f996c09">
              Det är möjligt att vi ska ha en bredare diskussion om detta.
              Jag kan hålla med om att det kanske ger en viss otydlighet i politiken
              ibland att man inte till fullo kan uppfylla de löften man ger
              i ett val. Så är det. Men så är det också för Moderaterna. Moderaterna
              har inte heller någon majoritet i Sveriges riksdag, någon majoritet
              någon annanstans, eller har någonsin haft en majoritet i Sveriges
              riksdag. Det är bara att konstatera att så är det.
            </seg>
            <seg n="c4de198a">
              Jag måste fråga: På vilket sätt har den här propositionen hanterats
              annorlunda tidsmässigt från det att den kom till riksdagen än
              andra propositioner? Har det inte varit motionstid, Björn Hamilton?
              Har man hanterat den annorlunda i skatteutskottet? På vilket sätt
              har det skett? Nämn någon annan proposition där man har hanterat
              det på något annat sätt. Jag förstår inte vad Björn Hamilton menar.
              Det är väl inte så att riksdagen utreder? Det görs väl i så fall
              innan förslaget kommer till riksdagen.
            </seg>
          </u>
          <note type="speaker" n="69e85f46">
            Anf. 9 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-211b7e30d42e37f9-1" n="b59c612e">
            <seg n="df2b6ead">
              Herr talman! Både i trafikutskottet och i skatteutskottet ville
              vi höra folk och ha längre tid för att bereda ärendet. Det angavs
              som skäl: Det har vi inte tid med. Visst har man haft en annan
              tågordning än den normala. Det är väl rätt uppenbart. Vi gjorde
              också en protokollsanteckning i trafikutskottet om det. Det står
              i protokollet. Det var inte bara Moderaterna, utan det var tre
              borgerliga partier som gjorde det.
            </seg>
            <seg n="af04e1a4">
              Jag vill ta upp en annan sak som belyser orimligheten i förslaget,
              om det nu skulle gå igenom och vi i Danderyd ville införa trängselskatter.
              Vi har verkligen möjlighet att hävda att vi har trängsel på E
              18 på infartsvägen till Helsingfors. Det är där trängseln finns.
            </seg>
            <seg n="026343ec">
              Vi inför trängselskatter. Vi behöver inte lyssna på omvärlden.
              Vi bara går till regeringen, och regeringen ska enligt lagen i
              princip säga att det är okej. Pengarna tillfaller, om man får
              tro regeringen, Danderyd. Vi skulle kunna sätta kommunalskatten
              till noll. Det kan jag försäkra Börje Vestlund. Täbybor, Vallentunabor,
              Österåkersbor och så vidare skulle betala för Danderyds omsorg,
              skola och allt vad vi har kommunal verksamhet till.
            </seg>
            <seg n="b349115a">
              Är det rimligt? Jag tycker naturligtvis inte att det är rimligt.
              Men effekten av den här lagen är sådan att det skulle kunna hända.
              Värmdö var faktiskt på väg, fast de sade nej. De var på väg att
              stänga ute badjävlarna, som de uttryckte sig, från Värmdö på det
              sättet. De hade säkert fått ett bra tillskott i sin kommunkassa
              genom att göra så.
            </seg>
            <seg n="17c9a7f4">
              Hela lagstiftningen och upplägget är fullständigt barockt. Det
              måste även Börje Vestlund förstå.
            </seg>
          </u>
          <note type="speaker" n="81b4cd67">
            Anf. 10 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-dd007ffbdb2efc73-0" n="ae0013a5" next="i-aba50843715e0d49-0">
            <seg n="bd0da177">
              Herr talman! Såvitt jag kan se och bedöma finns det en stor majoritet
              i den här kammaren för principen om trängselavgifter. Det är i
              så fall Björn Hamilton och hans parti som är ensamma i kammaren
              om att avstyrka det.
            </seg>
            <seg n="28dcb018">
              Oaktat hur man gör det här kan man konstatera att varje kommun
              skulle ha rätt att göra det enligt alla partier som står bakom
              detta. I det sammanhanget får jag väl ge Björn Hamilton rätt.
              Men hur man använder avgifterna är det upp till varje kommun och
              varje region att bedöma själv. Jag förstår inte vad Björn Hamilton
              menar i det avseendet. Jag blir ledsen.
            </seg>
          </u>
          <note n="74594f45">
            Anf. 11 GUNNAR ANDRÉN (fp) replik:
          </note>
          <u who="borje_vestlund_7895a4" xml:id="i-aba50843715e0d49-0" n="ae0013a5" prev="i-dd007ffbdb2efc73-0">
            <seg n="9dd82214">
              Herr talman! Jag vill först beklaga att Börje Vestlund behöver
              stå här och försvara ett förslag som jag vet att han i grunden
              inte gillar. Jag vill utsträcka det till samtliga socialdemokratiska
              ledamöter i skatteutskottet. Detta är i grunden en politik som
              ni inte gillar. Ni har inte gått till val på den. I denna kammare
              är det Miljöpartiet och Vänsterpartiet. De stöds av 13 %. I denna
              kammare är 87 % i grund och botten mot detta.
            </seg>
            <seg n="5d4a9cc7">
              Börje Vestlund har rätt i att man får göra eftergifter. Men denna
              eftergivenhetspolitik har ju tagit vettlösa former när man i Helsingforss
              stad straffbeskattar invånarna. Så får det inte gå till. Jag måste
              dessvärre undervisa ledamoten av skatteutskottet Börje Vestlund
              om en viktig sak: skillnaden mellan skatt och avgift. Skatt uttas
              för någonting men man kan inte få något specifikt för det. Vi
              betalar för välfärd, nattväktarstaten, näringsliv och allt möjligt.
              Avgifter är någonting annat. Alla förslag som herr Vestlund läste
              upp var ju väldigt talande. Dennisöverenskommelsen är byggd på
              avgifter. Då gick det bra att ha avgifter. Men då fick man ju
              någonting för det. Det är det som är den stora skillnaden. Börje
              Vestlund måste lära sig skillnaden på avgifter och skatter. Den
              vet jag att skatteutskottets ordförande många gånger starkt har
              betonat. Det är inte så bra här.
            </seg>
            <seg n="a500d0bc">
              Det sägs att vi är hycklare som är emot det här. Om någon skulle
              vara försiktig med att ta det begreppet i sin mun är det just
              herr Vestlund. Vi har sagt samma sak före valet som vi säger nu
              efteråt. Att säga att vi är hycklare är inte rätt. Vi kan mycket
              väl vara för miljöstyrande avgifter. Vi är för bensinavgifter
              och koldioxidavgifter. Men vi bestrider att vi är hycklare.
            </seg>
          </u>
          <note type="speaker" n="71ff0558">
            Anf. 12 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-dd007ffbdb2efc73-1" n="ae0013a5" next="i-aba50843715e0d49-1">
            <seg n="9f6f3b3c">
              Herr talman! Ni är hycklare i ett avseende. I den här debatten
              är ni hycklare. Ni säger: Vi är för trängselavgifter. Varje kommun
              ska själv få bestämma. Nu har Helsingforss kommunfullmäktige beslutat
              att de vill införa det, men de har inte den konstruktionen att
              de kan införa trängselavgifter på det sätt som jag erkänner att
              vi hade tänkt i vårt vardagliga huvud när vi lade fram de här
              betänkandena i trafikutskottet. När vi lade fram betänkandena
              uttryckte vi det som jag refererade i talarstolen. När vi sedan
              hittar en annan lösning på hur man faktiskt kan uppnå de politiska
              målen säger man: Det är inte rätt. Det är inte rätt på något sätt,
              och vi står inte bakom det här. Då menar jag att man är hycklare.
            </seg>
            <seg n="4645453c">
              Jag erkänner gärna att det här är ett problem. Jag erkänner gärna
              att det här är komplicerat. Vad händer till exempel om man vill
              höja eller sänka avgifterna eller ta bort dem på ett tullsnitt
              eller vad man nu vill göra? Då måste man komma till riksdagen.
              Det är inget bra system. Jag erkänner gärna det. Det är ett problem.
              Därför måste man uppdra till Grundlagsberedningen att titta på
              de här omständigheterna. Det tycker jag är bra. Att i det här
              läget inte införa trängselavgifter tycker jag är att inte stå
              bakom den politik vi faktiskt står för, som jag har sagt ett antal
              gånger i trafikutskottet. Folkpartiet har förvisso inte stått
              bakom just det uttalandet, men de har stått bakom att de är för
              trängselavgifter.
            </seg>
          </u>
          <note n="f342d479">
            Anf. 13 GUNNAR ANDRÉN (fp) replik:
          </note>
          <u who="borje_vestlund_7895a4" xml:id="i-aba50843715e0d49-1" n="ae0013a5" prev="i-dd007ffbdb2efc73-1">
            <seg n="9da973cd">
              Herr talman! Det här är inte en vanlig skatt. Detta är en Harpsundsskatt,
              som jag har sagt. Avgifter är någonting helt annat. Dennisöverenskommelsen
              byggde ju på att man skulle finansiera olika saker. Det är därför
              som vi säger något helt annat. Avgifter kan man ha till och med
              i Helsingfors. Vi har själva tillsammans med Socialdemokraterna
              och Moderaterna en gång sagt att det går bra. Men detta är ju
              en skatt. Någon ordning får det vara på argumentationen också
              från Börje Vestlund och Socialdemokraterna. Det är en ren skatt
              som ni vill införa. Vi anser inte att det är en skatt. Vi anser
              inte att frågan skulle ha kommit till skatteutskottet över huvud
              taget. Den kunde väl ha gått till konstitutionsutskottet eller
              någon annanstans, om man vill införa dessa avgifter.
            </seg>
            <seg n="66b6149a">
              För folk blir det totalt obegripligt. Vilken grundlag parkeringsavgifter
              än införs med så får man någonting. Du får ställa upp bilen på
              kommunal mark. Du får någonting för din avgift. När du kör in
              i det nya området är det en skatt. Du kör på samma kommunala vägar.
              Då går det till helt andra saker, och kommunen får inte ett öre
              av detta.
            </seg>
            <seg n="0c05e7d5">
              Vi måste skilja på avgifter och skatter. Det har också att göra
              med tilltron till demokratin. Folk måste veta om det är avgifter
              eller skatter. Detta är nu enligt er en skatt. När Dennisöverenskommelsen
              träffades och vi fick någonting för det var det en avgift. Jag
              tycker att det får vara någon ordning. Detta handlar om en eftergivenhetspolitik
              som har gått över alla normala bräddar. Det är inte rimligt att
              en skatt som tillstyrks av 13 % i denna kammare och motsätts av
              87 % görs till en Harpsundsskatt för att rädda ministären Persson
              kvar vid makten och härligheten. Räkenskapens dag kommer 2006.
            </seg>
          </u>
          <note type="speaker" n="8baf16f2">
            Anf. 14 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-83927081a68d59d9-2" n="ae0013a5">
            <seg n="e1c28e9e">
              Herr talman! Jag tror att jag får undervisa Gunnar Andrén. De
              avgifter man avsåg i Dennispaketet var för en nybyggd väg. Det
              är sant. Det behövde inte denna kammare fatta beslut om. Trafikutskottet
              hade själva kunnat få ta beslut om en sådan avgift. Det är sant.
            </seg>
            <seg n="3d2a980e">
              Just trängselavgifter är att betrakta som en skatt. Då tar man
              ut en avgift för att komma in i ett område där det redan finns
              byggda befintliga vägar. Det är det som är skillnaden. Alla de
              utredningar som jag hänvisar till har kommit fram till att detta
              är en skatt. Det har också Folkpartiet i sin motion sagt att man
              står bakom. Man har sagt: Trängselskatter står vi bakom. Det står
              det i alla fall i er motion jag är ledsen. Jag är ledsen, Gunnar
              Andrén, men det står det i er motion. Jag får bara konstatera
              att i det avseendet är Gunnar Andrén och Folkpartiet hycklare.
            </seg>
          </u>
          <note type="speaker" n="8e0b1413">
            Anf. 15 LARS GUSTAFSSON (kd) replik:
          </note>
          <u who="lars_gustafsson_3ee01d" xml:id="i-a9de70a46b46ac36-1" n="49c89261">
            <seg n="9b58a5f3">
              Herr talman! Först vill jag säga, med tanke på föregående debatt,
              att räkenskapens dag väl inte ligger i våra händer i den här kammaren,
              lyckligtvis.
            </seg>
            <seg n="0fee38c9">
              Börje Vestlund konstaterar att frågan har utretts och debatterats
              vid flera tillfällen. Då måste man ställa sig frågan, när det
              har varit så många utredningar, hur propositionen kan ha så många
              brister som den har. Nu har riksdagen till och med fått en tilläggsproposition
              med ytterligare förslag till ytterligare justeringar. Jag tillåter
              mig undra om den här propositionen kan anses vara väl förberedd.
              Vi är för miljöstyrande avgifter. Det har vi i trafik på olika
              områden. Det måste till men man borde ha följt gängse ordning
              och utrett om man skulle ha en avgift eller skatt från början.
            </seg>
            <seg n="3fd7782e">
              Det här blir en jätteproblematik. Börje Vestlund har själv refererat
              till alla de problem som finns om man vill göra en förändring.
              Då ska denna kammare sitta och diskutera detaljerna. Det är knappast
              någon annan fråga man gör så i. Det är helt enkelt hastat igenom,
              kanske på grund av andra politiska skäl.
            </seg>
            <seg n="7160540d">
              Dessutom kommer den här frågan att hamna på alldeles fel nivå.
              Det säger Börje Vestlund själv. Det är fel även det. Vi måste
              väl också konstatera att Helsingforss trängselproblem inte kan
              lösas med ett beslut. Problematiken är mycket mer komplex. Man
              behöver alternativa färdmedel. Inga tillräckliga alternativ finns
              utbyggda för tillfället. Det kommer bara att korka igen det hela
              genom att man inte har en riktig lösning.
            </seg>
            <seg n="0747726c">
              Men den grundläggande frågan tycker jag är att möjligheten att
              ta ut en avgift ska ha en direkt koppling till den problematik
              man tar ut avgiften för på det område där problemen finns. Man
              ska ha en direktkoppling. I detta fall blir det en omväg som är
              helt orealistisk. Detta är en helt ny skatt. I och med det borde
              det ha varit bättre förberett. Man borde ha vågat ta den lilla
              tiden till och inte fallit till föga för de partier som nu säger
              att de inte gillar det som införs, vilket ju är rätt komiskt faktiskt.
              Det kan inte Börje Vestlund stå till svars för. Det vet jag.
            </seg>
          </u>
          <note type="speaker" n="1c43de18">
            Anf. 16 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-83927081a68d59d9-3" n="ae0013a5">
            <seg n="b9021c46">
              Herr talman! Jag vill först säga att detta är ett försök som
              ska genomföras under en avgränsad period, vilket också finns med
              i bilagan.
            </seg>
            <seg n="e055d37b">
              Sedan kan jag inte föra bevisning på annat sätt än vad ni kan
              när det gäller vad som sades mellan Socialdemokraterna och våra
              samarbetspartier, men såvitt jag vet var ni också ganska överens
              när ni diskuterade just trängselavgifter med Miljöpartiet efter
              valet. Där tror jag att vi sitter i samma båt, och därför tror
              jag inte att vi ska dra så stora slutsatser av detta i det här
              sammanhanget.
            </seg>
            <seg n="aa709a6c">
              Jag skulle vilja peka på en sak: Nej, trängselskatter, trängselavgifter
              eller avgifter i trafiken löser naturligtvis inte alla problem
              som finns i Helsingforssregionen när det gäller trafiken och trängseln.
              Till det behövs många åtgärder. Efter den här debatten ska vi
              ha en debatt om infrastrukturen i hela landet, inte bara Helsingfors,
              och då ska vi naturligtvis ta upp de frågorna. Jag hoppas verkligen
              att det blir en givande debatt. Den kanske inte handlar bara om
              Helsingforss infrastruktur, dess bättre, men det är en del av
              det hela. Det behövs både spår och vägar, och jag hoppas verkligen
              att det kommer att tillföras.
            </seg>
            <seg n="655135aa">
              Skillnaden mellan oss socialdemokrater och våra samarbetspartier
              är möjligen att vi tycker att det måste till bådeoch, inte bara
              en sak. Vi tycker att det måste både satsas på infrastruktur och
              införas avgifter.
            </seg>
            <seg n="63577c0c">
              Om vi hade fått bestämma och besluta själva i denna fråga hade
              vi kanske gjort detta i en annan ordning. Vi hade förmodligen
              gjort så att vi först byggt ut infrastrukturen och haft mer kollektivtrafik
              och sedan infört avgifter. Nu fick vi inte det. Nu var inte majoriteten
              sådan, och då är det den politiska verkligheten vi lever i precis
              som under den borgerliga regeringen 19911994 och så vidare.
            </seg>
          </u>
          <note type="speaker" n="46ef3f92">
            Anf. 17 LARS GUSTAFSSON (kd) replik:
          </note>
          <u who="lars_gustafsson_3ee01d" xml:id="i-a9de70a46b46ac36-2" n="49c89261">
            <seg n="b6326834">
              Herr talman! Då tycker jag faktiskt att Börje Vestlund och hans
              parti skulle ha tagit detta i stället för att hasta igenom det
              här. Det finns andra partier här som skulle kunna ha stött en
              sådan ordning, att man rett ut detta och fått en avgift såsom
              Börje Vestlund föreslår här. Jag tror faktiskt, Börje Vestlund,
              att detta kommer att bli en pyrrhusseger för er i slutet därför
              att det är fel ordning.
            </seg>
            <seg n="da7502b9">
              Givetvis diskuterar vi avgifter. Jag tror faktiskt också att
              det skulle vara till gagn för demokratin jag talar då om närdemokratin
              i Helsingfors att låta rätt forum hantera detta. Ju längre man
              flyttar beslutet, desto märkligare blir det. Att först införa
              en skatt som man sedan ska komma överens om hur man ska skicka
              tillbaka blir ju egentligen väldigt konstigt eftersom problemen
              förhoppningsvis mestadels är Helsingforssrelaterade. Jag håller
              med om att det kan komma andra städer och vilja ha detta, och
              då ska vi sitta och diskutera det här igen. Jag ser alltså inte
              någon lösning i att kalla detta för skatt.
            </seg>
            <seg n="2f7f1e46">
              En avgift hade vi mycket väl kunnat diskutera med rim och reson;
              det håller jag med om. Vi tror nämligen att biltrafiken av praktiska
              skäl inte kan eskalera såsom den har gjort i de städer där man
              ökar omsättningen av trafiken, utan man måste minska den och leda
              den förbi. Men detta löser inte det problemet. Egentligen blir
              det som sagt en pyrrhusseger för miljön. Det är ju egentligen
              miljön vi är ute efter, inte i första hand att ta ut en skatt.
            </seg>
          </u>
          <note type="speaker" n="8c77c142">
            Anf. 18 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-83927081a68d59d9-4" n="ae0013a5">
            <seg n="28127966">
              Herr talman! Det är detta jag tycker är så underligt: Om vi nu
              är överens om att trängselavgifter är ett sätt att lösa trängselproblemen
              och miljöproblemen i storstäderna, vilket vi har uttryckt ett
              antal gånger, varför skulle då Kristdemokraterna vara emot det
              när vi gör det inom ramen för den grundlag vi har?
            </seg>
            <seg n="09c5c621">
              Om jag ska vara ärlig tror jag att opinionen i Helsingfors är
              mest ilsken på Helsingforss stadshus i det här sammanhanget. Jag
              tror inte att det är riksdagen och den här kammaren man är irriterad
              på, utan det är väl på Helsingforss stadshus i så fall. Och i
              så fall har väl ilskan riktats rätt eller det eventuella berömmet.
            </seg>
            <seg n="cef9d433">
              Det här vet vi ju inte. Det har bara varit högljudda protester
              från ganska retoriska folkpartister och moderater. Vi vet egentligen
              inte riktigt vad folk tycker i den här frågan. Jo, det har uttryckts
              av folk som inte bor i Helsingfors. Det är ju det som är det intressanta:
              Folket i Helsingfors har inte tyckt i den här frågan, men andra
              har tyckt runtomkring. Andra ska alltså tycka när det gäller hur
              situationen ska vara i Helsingfors. Det tycker jag är en något
              underlig ingång i den här debatten.
            </seg>
          </u>
          <note type="speaker" n="99322164">
            Anf. 19 ROGER TIEFENSEE (c) replik:
          </note>
          <u who="roger_tiefensee_178395" xml:id="i-8fe74e5bbd139aee-1" n="e3762e84">
            <seg n="47e72b99">
              Herr talman! Börje Vestlund lyfter med rätta fram att Centerpartiet
              har stått bakom de skrivningar i trafikutskottet där man har bejakat
              införsel av trängselavgifter. Vi har dock hela tiden varit väldigt
              noggranna med att understryka att beslutet ska fattas lokalt.
              Börje Vestlund uttryckte det väldigt klokt när han sade att han
              i sitt vardagliga huvud hade tänkt att så vore möjligt. Jag har
              också kanske varit naiv nog att i mitt vardagliga huvud tro att
              det var möjligt att fatta beslut lokalt om denna typ av ekonomiska
              styrmedel. Men nu fattas beslutet av riksdagen, och det initieras
              inte av en lokal majoritet utan av regeringsförhandlingar.
            </seg>
            <seg n="30de72f9">
              Jag såg att Börje Vestlund nickade bifallande när jag pekade
              på orimligheten i att det behövs riksdagsbeslut för att ändra
              tider och avgiftsnivåer hela den här bilagan som berör Helsingfors.
              Då vill jag fråga Börje Vestlund om han är beredd att aktivt arbeta
              för att ändra regeringsformen så att man får denna möjlighet lokalt.
              Skatteutskottets majoritet där Börje Vestlund ingår avvisar ju
              just de motionsyrkanden vi har i den delen.
            </seg>
          </u>
          <note type="speaker" n="16508e75">
            Anf. 20 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-83927081a68d59d9-5" n="ae0013a5">
            <seg n="f6f3028a">
              Herr talman! De motionsyrkanden vi avvisar är att man inte ska
              kunna genomföra det här systemet. Socialdemokraterna är liksom
              Centerpartiet och många andra partier i den här kammaren också
              intresserade av vilken ordning man ska ha i detta. Däremot tycker
              inte vi att man genom bara ett beslut i den här kammaren, som
              möjligen kan bekräftas efter nästkommande val, ska kunna göra
              så. Den här typen av skatt är en punktskatt. Jag menar att det
              krävs lite mer tankemöda, lite mer utredning och lite mer arbete
              innan vi kan säga att den här ska vi hantera si och den här ska
              vi hantera så. Jag tycker att detta ska vara föremål för det utmärkta
              system vi har med statens offentliga utredningar. Det är där det
              hör hemma, innan vi kan uttala oss med den exakthet som jag tycker
              att man här bör ha. Jag tycker att detta kräver en viss möda innan
              man gör det.
            </seg>
            <seg n="e68ad715">
              Jag kan hålla med: Visst hade det varit mycket bättre att Helsingforss
              kommun själva hade fått besluta om detta, men nu har vi de redskap
              vi har. Ska man då skjuta upp detta för Helsingforss kommun ett
              antal år, eller ska man låta dem göra det? Helsingforss kommunfullmäktige
              har ju faktiskt beslutat att man vill genomföra det här försöket.
              Har man glömt det från Centerpartiets sida?
            </seg>
          </u>
          <note type="speaker" n="720a7dbf">
            Anf. 21 ROGER TIEFENSEE (c) replik:
          </note>
          <u who="roger_tiefensee_178395" xml:id="i-8fe74e5bbd139aee-2" n="e3762e84">
            <seg n="87dee5ec">
              Herr talman! Jag tycker att det är ett bra besked som Börje Vestlund
              ger här i dag: att han och socialdemokratin är beredda att inom
              ramen för översynen av regeringsformen också se på de här frågorna.
              Det är precis det som vi har yrkat, och det är precis det som
              ni har avslagit. Det är alltså ett bra besked här i dag.
            </seg>
            <seg n="c084d6e7">
              Sedan har inte vi glömt att det har fattats ett beslut i Helsingforss
              stadshus om detta. Men frågan är om Socialdemokraterna på eget
              bevåg hade kommit på att driva fram detta lokalt. Det handlar
              just om den kopplingen: Ni har utnyttjat det ramverk vi har i
              dag för att få en koppling mellan en lokal makt och den centrala
              makten, och det är detta vi tycker är otillständigt och ovärdigt
              en demokrati.
            </seg>
            <seg n="d8676812">
              Det här handlar ändå om ett tidsbegränsat försök. Det kommer
              inte att få några bestående miljöeffekter. Att Börje Vestlund
              gör stora poänger av att vi inte står upp för vår grundläggande
              inställning när det gäller möjligheten att ha ekonomiska styrmedel
              skriver inte jag under på.
            </seg>
          </u>
          <note type="speaker" n="c3084a16">
            Anf. 22 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-83927081a68d59d9-6" n="ae0013a5">
            <seg n="7edb2783">
              Herr talman! Det återstår väl att se vilka bestående miljöeffekter
              det här får. Jag tror att vi i det sammanhanget ska säga så här:
              Vi hoppas att det får de miljöeffekter det får. När man har tittat
              på detta har man sett att det får miljöeffekter på ganska kort
              sikt. Det finns ganska tydligt redovisat, inte minst från Transek,
              vilka miljöeffekter det här får. Ju längre det pågår desto bättre
              miljöeffekter får det naturligtvis.
            </seg>
            <seg n="da64d309">
              Om man nu har det här önskemålet från den här regionen, varför
              ska vi då inte inom den lagstiftning och den ram vi har försöka
              att genomföra detta för den här regionen? Det tycker jag är rimligt.
              Varför skulle det helt plötsligt vara odemokratiskt? Det är det
              argument jag inte förstår. I det sammanhanget anser jag återigen
              att Centerpartiet är hycklare. Först säger man att man vill genomföra
              trängselavgifter. När de sedan genomförs är det fel. Då är det
              odemokratiskt. I det avseendet är Centerpartiet enbart hycklare.
            </seg>
          </u>
          <note type="speaker" n="db77ef57">
            Anf. 23 KARIN SVENSSON SMITH (v):
          </note>
          <u who="karin_svensson_smith_18b0ef" xml:id="i-5dd5c28afc7d783a-0" n="a60468e8">
            <seg n="5de373c6">
              Herr talman! Jag yrkar bifall till vår kommittémotion 2003/04:Sk35.
              I övrigt står vi bakom förslaget i betänkandet.
            </seg>
            <seg n="a8fdfd93">
              Varför har vi ställt oss positiva till det här förslaget? Bakgrunden
              är i första hand de transportpolitiska målen. Det är de som styr
              det arbete vi bedriver här i kammaren. Det handlar till exempel
              om tillgänglighet. I dag kan man inte påstå att trafiksystemet
              är rationellt upplagt. Det är många som inte på ett bra sätt kan
              nå de mål de vill.
            </seg>
            <seg n="43304df6">
              Det handlar om miljö. Här skulle vi kanske vilja att avgifterna
              var högre. Det avgiftssystem som föreslås i propositionen är givetvis
              en kompromiss även från vår sida. Det handlar inte om att kunna
              uppnå stora åtgärder på kort sikt utan det handlar om ett trendskifte,
              att försöka lösa trängselproblem genom att tillämpa en marknadsprissättning
              i stället för att vidga systemet och flytta problemen i tid och
              rum.
            </seg>
            <seg n="1ae67bdd">
              Det här handlar om jämställdhet. Vi har ett jämställdhetsmål
              i trafikpolitiken. Det är ingenting som har berörts i de anföranden
              jag har hört hittills, men det kanske inte är så underligt heller.
              Men om man försöker ta det här till sig, för det är ingen tillfällighet
              att det målet har kommit, kan man se att bilinnehavet och tillgången
              till bil ännu är väldigt olika fördelat mellan könen. För kvinnor
              som inte äger bil är kollektivtrafiken en förutsättning för att
              nå de mål man vill. Förslaget som vi diskuterar i dag innebär
              ökade möjligheter att förstärka kollektivtrafiken och är därför
              positivt ur jämställdhetssynpunkt.
            </seg>
            <seg n="f5e7f4a0">
              För Vänsterpartiets del handlar bejakandet av trängselprissättning
              om att motverka sociala skillnader, att ha en mer rättvis fördelning
              av utrymmet och om tillgången till transportmedel. Det är inget
              transportpolitiskt mål riksdagen har ställt sig bakom, men för
              oss i Vänstern är det viktigt att så gott vi kan försöka motverka
              de skillnader som finns i samhället.
            </seg>
            <seg n="3628baac">
              Storstädernas trängselproblem går inte att lösa utan någon form
              av trängselavgift. Vi hade en forskningsdag nyligen då vi försökte
              ta till oss aktuell forskning. Då visade det sig att man har gått
              igenom det här ganska noggrant. En rad studier av både Helsingfors
              specifikt och internationellt visade detta.
            </seg>
            <seg n="171a9075">
              Det här är en ekonomisk fråga. Samhällsekonomiskt beräknas Helsingforss
              bilköer kosta någonstans mellan 3 och 8 miljarder om året. Mer
              vägar och bättre kollektivtrafik kan dämpa problemen, som jag
              sade tidigare, men det löser dem inte utan flyttar dem i tid och
              rum.
            </seg>
            <seg n="383b3ba2">
              Vid den hearing som vi hade i trafikutskottet om miljökvalitetsnormer
              fick vi också klart besked från de ansvariga. Utan trängselavgifter
              går det inte att klara de lagstadgade miljökvalitetsnormerna beträffande
              luftföroreningar. Det innebär att Göteborg inte heller kan nå
              EU-normerna utan att genomföra trängselskatt.
            </seg>
            <seg n="a9f9fce8">
              I trafikutskottet har vi diskuterat det här flera gånger, i första
              hand utifrån det transportpolitiska målet. Där är det inte bara
              Socialdemokraterna, Vänstern och Miljöpartiet utan även Centern
              och Kristdemokraterna har ställt sig positiva till försök med
              trängselavgifter i Helsingfors.
            </seg>
            <seg n="49e8a0e1">
              Moderaterna skiljer ut sig. Men de argumenterar faktiskt inte
              i sak i dag heller mot tanken på avgifter utan koncentrerar sig
              på de brister som man tycker finns i det konkreta Helsingforssförslaget.
              Det innebär ändå gott hopp om framtiden, att den oenighet som
              visas upp här i dag så småningom ska kunna utvecklas till något
              mycket mer samstämmigt.
            </seg>
            <seg n="af9c5d3b">
              En annan positiv sak som skär över parti- och blockgränserna
              är kravet på en översyn av regeringsformen så att den här typen
              av trafikreglering, som närmast liknar de mycket okontroversiella
              parkeringsavgifterna, skulle kunna hanteras utan riksdagens inblandning
              i minsta detalj. Jag utgår från att regeringen har uppmärksammat
              de synpunkter som kommit fram under riksdagens arbete med frågan.
            </seg>
            <seg n="dcfb6f5a">
              Den motion jag tidigare yrkade bifall till handlar om att flytta
              över rätten att införa trängselavgifter från riksdagen till de
              kommuner och regioner som vill göra så. Det är en motion som i
              tankegångarna helt följer det som finns i Ansvarskommitténs betänkande.
            </seg>
            <seg n="5e01dfa2">
              Beträffande det konkreta förslaget för Helsingfors finns det
              brister. Förutsättningarna för att konstruera ett optimalt avgiftssystem
              har inte varit de bästa. De främsta svårigheterna har inte funnits
              på det politiska, tekniska eller ekonomiska planet utan har att
              göra med regeringsformen som innebär att trängselavgifter måste
              definieras som skatt.
            </seg>
            <seg n="409c8033">
              Konsekvensen av detta är att riksdagen måste besluta in i minsta
              detalj och att det sätts i gång en regleringsapparat som inte
              alls är avsedd att hantera den typen av trafikpolitiskt styrmedel.
              Med en rimlig beslutsordning, på det bättre sätt som det skisseras
              i Vänsterpartiets och Miljöpartiets särskilda yttrande, skulle
              det här ha kunnat göras mycket bättre.
            </seg>
            <seg n="3d86c319">
              Med detta sagt vill jag ändå framhålla att det inte är någon
              ansvarsfull politik att säga nej. Helsingforss bilköer är en realitet
              nu, och de försvinner inte genom att man röstar nej till ett inte
              helt perfekt avgiftssystem. Ett nej betyder tvärtom att man accepterar
              och bejakar en allt värre trafiksituation. Den som tar lätt på
              sitt politiska ansvar kan utlova vägbyggen för miljardbelopp det
              ska vi diskutera senare i dag och påstå att det löser problemen.
              Men det är inte sant, och pengarna för att genomföra dem finns
              inte heller. Dessutom skulle det, om pengarna funnes, ta decennier
              att färdigställa de här vägbyggena. Det hjälper alltså inget i
              dag.
            </seg>
            <seg n="c3a1610f">
              Det krävs handling genast. Det är därför Vänsterpartiet stöder
              regeringens proposition. Det är mycket bättre än den passivitet
              som oppositionen på den borgerliga kanten förespråkar. Det ni
              kan göra är att försöka kritisera propositionen. Ert alternativ
              till att lösa Helsingforss trafikproblem lyser med sin frånvaro.
            </seg>
            <seg n="51d2d3c7">
              I ett avseende tror vi att regeringen kommer att tvingas återkomma
              till riksdagen. Det gäller avgifterna på Essingeleden. Enligt
              propositionen ska Essingeleden vara avgiftsfri. Det kommer med
              största sannolikhet att leda till att vägen korkar igen. Det här
              har diskuterats i propositionen, och där håller man öppet för
              att återkomma till riksdagen om det skulle bli sådana problem.
              Från Vänsterpartiets sida tror vi att ett sådant förslag ganska
              snabbt kommer att visa sig nödvändigt.
            </seg>
            <seg n="57220d03">
              Roger Tiefensee sade tidigare i kammaren att Vänsterpartiet förespråkade
              ett centralstyre. Det kan ju tänkas att det finns rätt många tillfällen
              där man kan visa att Vänsterpartiet tidigare i sin historia har
              haft en övertro på centralmakt och förmågan att lösa samhällsproblem
              genom en nationell planering. Men vi har haft en ideologisk uppgörelse
              och kommit fram till att en del av det vi tidigare stått för inte
              längre klarar av att möta verkligheten och de behov som den för
              med sig.
            </seg>
            <seg n="d2cadb66">
              Jag skulle vilja uppmana de borgerliga partierna att göra likadant
              i ert mer ideologiskt grundade motstånd och försöka se att det
              här handlar om att lösa trafikproblem på ett sätt som borde passa
              in i er ideologiska grundsyn. Det här är ju en marknadsekonomisk
              lösning. Lika lite som man kan avvara parkeringsavgifterna som
              ett medel för att få utbud och efterfrågan att möta varandra kan
              man vara utan trängselskatter. Det är ett annat, precis likadant
              medel att få utbud och efterfrågan att möta varandra.
            </seg>
            <seg n="adacb3a0">
              Det är ett försök som föreslås i den här propositionen. Det kommer
              att ställas under prövning såtillvida att det blir en folkomröstning.
              Någon sådan exakt folkomröstning har inte ägt rum i London, ett
              exempel som vi har haft anledning att studera många gånger. Men
              man kan nog ändå säga att det gångna kommunalvalet i Storbritannien
              var ett sätt att mäta londonbornas uppfattning om huruvida man
              har tyckt att det har varit fördelar eller nackdelar med det avgiftssystem
              man infört i London. Trots att man i övrigt såg en stor tillbakagång
              för Labour klarade sig Ken Livingstone kvar, mycket beroende på
              att han har hittat ett sätt att börja lösa de enorma trafikproblem
              som finns i London genom att införa en trängselprissättning och
              förbättra kollektivtrafiken. Dessutom har han tagit itu med de
              avregleringar som har försämrat kvaliteten på kollektivtrafiken.
            </seg>
            <seg n="9b9dd9cf">
              Det handlar här om att våga se framtidens lösningar snarare än
              att blicka tillbaka, att ta ansvar för framtiden i stället för
              att bedriva en opportunistisk och gnällig politik. Vänsterpartiet
              är i det sammanhanget ganska nöjt med det samarbete där vi tillsammans
              med Miljöpartiet och Socialdemokraterna på ett rationellt sätt
              försöker lösa de problem som befolkningen vill att vi ska lösa.
            </seg>
            <seg n="71221b38">
              Miljöförvaltningens undersökning av vilka problem i Helsingfors
              som bedöms vara viktigast är intressant i sammanhanget. Trafiken
              var det överlägset absolut största problemet. Jag undrar vad de
              borgerliga debattörerna har att säga till denna majoritet av stockholmsbor
              som behöver en lösning på trafikproblemet.
            </seg>
          </u>
          <note type="speaker" n="4250045d">
            Anf. 24 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-211b7e30d42e37f9-2" n="b59c612e">
            <seg n="bf03e338">
              Fru talman! Man skulle kunna tro att Karin Svensson Smith egentligen
              skulle kunna stödja mitt återremissyrkande med tanke på den reservation
              som ni har skrivit. Det känns som om ni är tveksamma om detta.
              Jag kan förstå det.
            </seg>
            <seg n="634976b9">
              Jag skulle vilja utveckla några saker vidare. Det gäller jämställdhet
              och kvinnor. Man kommer inte att hinna satsa speciellt mycket
              på kollektivtrafiken innan försöken sätts i land. Det kommer eventuellt
              att köpas in några bussar, men tunnelbana och tåg kommer man inte
              att satsa ett öre på. Hur ska man lösa problemet för de kvinnor
              som är så beroende av kollektivtrafik eller bilar för att ta sig
              till sina arbeten, hämta barn, köpa mat och så vidare? Det kommer
              att bli ett fullständigt kaos just för de grupper som du värnar
              så mycket om.
            </seg>
            <seg n="283e5081">
              En annan sak gäller varför man vid behandlingen i trafikutskottet
              tog bort att göra infrastrukturinvesteringar i Helsingfors. Får
              vi inte statliga pengar till sådana saker i er värld? Ska vi behöva
              betala investeringar i Helsingforssregionen med så att säga egna
              pengar, det vill säga investeringar som andra delar av landet
              får betalt för via den allmänna skattekistan? Är det så ni menar?
            </seg>
          </u>
          <note type="speaker" n="46cf5f69">
            Anf. 25 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-1" n="a60468e8">
            <seg n="876e8dcc">
              Fru talman! Jag ska försöka hinna besvara dessa frågor trots
              att de är ganska många.
            </seg>
            <seg n="51dc7956">
              Vi ställer upp på att de beslut som inte har här i riksdagen
              att göra bör flyttas ut. Det här är ett sådant beslut. Det är
              inte rationellt att folk från hela landet sitter och diskuterar
              vilka gator och vägar som ska avgiftsbeläggas. Vi behöver ha en
              karta framför oss. Frågan borde inte ha lösts här. Det är därför
              jag yrkade bifall till den här motionen.
            </seg>
            <seg n="9fd55e9b">
              Nu står vi inför situationen med att ett nej till propositionen
              eller att vi inte hade deltagit hade lämnat stockholmsborna i
              sticket. De transportpolitiska målen hade lämnats i sticket. Det
              här är en bättre lösning än ingen lösning alls. Vi hade förstås
              föredragit att man hade satsat mer rejält på kollektivtrafiken.
              Erfarenheterna från London säger att bussarna borde ha funnits
              tidigare, och man borde tidigare ha satsat på att bygga ut pendeltågstrafiken.
            </seg>
            <seg n="2e60171f">
              Med det väljarstöd Vänsterpartiet har bakom sig kan vi inte göra
              anspråk på att diktera för resten av riksdagen vad den ska göra.
              Det får vi acceptera. Vi får försöka så gott vi kan att motsvara
              det förtroende vi har och påverka de andra. Intäkterna från trängselskatterna
              kommer, trots allt, att gå till kollektivtrafik. Det har vi kämpat
              hårt för när vi har skrivit propositionen, och vi har personligen
              verkat för att det ska vara så få undantag som möjligt just för
              att det ska bli mer pengar till kollektivtrafik.
            </seg>
            <seg n="512970e6">
              När det gäller jämställdheten tycks vi vara inne på samma spår.
              Här handlar det om något slags grundläggande tillgänglighet att
              kollektivtrafiken är viktigare för billösa kvinnor än män där
              kvinnor är överrepresenterade, men det finns även män i den kategorin.
              Som jag tidigare har påpekat är det A och O för att systemet ska
              vinna stockholmarnas gillande att man tar emot de bilister som
              följer den signal trängselskatterna innebär och ställer bilen
              och utnyttjar kollektivtrafiken. Då måste det finnas utrymme där.
              Vi hoppas att så blir fallet, och vi har gjort vad vi har kunnat
              för att det ska bli så.
            </seg>
          </u>
          <note type="speaker" n="b7bf3c04">
            Anf. 26 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-211b7e30d42e37f9-3" n="b59c612e">
            <seg n="29b28a95">
              Fru talman! Man kan alltid hoppas, Karin Svensson, men verkligheten
              är förmodligen en annan. Det är självklart att om kollektivtrafiken
              inte byggs ut kommer det att bli kaos om de som inte har råd att
              betala biltullar de kommer att vara rätt många tvingas att promenera
              in till staden. Jag vet inte hur de ska ta sig in eftersom bussarna
              kommer att vara överfulla, tunnelbanorna gör man ingenting åt
              och pendeltågen får ingen förstärkning under försöket. Det kommer
              att bli fullständigt kaos, Karin Svensson Smith.
            </seg>
            <seg n="fe90ddb2">
              Det har inte ens gjorts någon analys av situationen. Det finns
              ingen miljöanalys. Man vill ju förbättra miljön. Lagrådet har
              haft synpunkter på att förslaget inte uppfyller de villkor som
              finns i målen.
            </seg>
            <seg n="de425b97">
              Nej, Karin Svensson Smith, du känner till vårt recept. Det är
              att bygga vägar och bygga ut kollektivtrafiken men inte låta det
              finansieras med hjälp av kommunala medel, biltullar eller skatter.
              Det här är saker som normalt finansieras via den statliga skatt
              vi betalar in. Helsingforsarna betalar in förfärligt mycket statlig
              skatt. De får tillbaka mycket mindre än vad de betalar in till
              just sådana ändamål. Där kan vi ta pengarna och finansiera utbyggnaden
              både av kollektivtrafiken och av vägarna. Då får framför allt
              kvinnorna lättare att ta sig fram i vår huvudstad.
            </seg>
          </u>
          <note type="speaker" n="7f086150">
            Anf. 27 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-a72bd697a7c18e47-0" n="a60468e8" next="i-8d60f159c30af635-0">
            <seg n="50d37172">
              Fru talman! Björn Hamilton säger att miljökonsekvenserna inte
              är analyserade. Vi hade en hearing i trafikutskottet, och jag
              tror faktiskt att Björn Hamilton var där. Då fick de från länsstyrelserna
              i Västra Götaland och Helsingfors redovisa hur de ska försöka
              vidta de åtgärder som behövs för att uppnå miljökvalitetsnormerna
              för kväveoxid och partiklar. På en klar fråga svarade de att det
              inte går utan avgifter. Det är inte säkert att det lyckas med
              avgifter heller, men avgifter är en nödvändig ingrediens för att
              klara EU-normerna. Jag antar att Moderaterna inte uppmanar till
              obstruktion av direktivet. Vi tänker försöka se till att det uppfylls
              så gott vi kan.
            </seg>
            <seg n="999ec4db">
              Jag har lite större förtroende för att SL kommer att klara frågan
              om kollektivtrafiken. SL har en planering, tar in nya bussar och
              planerar för fler pendeltåg. Jag vet att det tar tid. Jag skulle
              önska att det var annorlunda, men man får göra det bästa av situationen.
            </seg>
            <seg n="fdb8ae2b">
              Som tidigare SJ-anställd eller nuvarande, jag vet inte hur Björn
              Hamilton har det borde det vara klart att ett tåg eller en buss
              har större kapacitet att förflytta människor mellan deras olika
              resmål än om var och en sätter sig i en bil. Ett vägbygge för
              en stad av Helsingforss storlek utgör inget rationellt sätt att
              effektivt klara människors behov av förflyttning. Det är därför
              kollektivtrafiken redan i dag utgör en stor andel av trafiken.
              För att klara de behov stockholmarna har för framtiden måste man
              bygga ut kollektivtrafiken ytterligare alldeles oavsett huruvida
              vi inför ett trängselskattesystem eller ej.
            </seg>
          </u>
          <note n="6be5797c">
            Anf. 28 GUNNAR ANDRÉN (fp) replik:
          </note>
          <u who="karin_svensson_smith_18b0ef" xml:id="i-8d60f159c30af635-0" n="a60468e8" prev="i-a72bd697a7c18e47-0">
            <seg n="cc8cd17a">
              Fru talman! Jag får börja med att säga en sak till Karin Svensson
              Smith. Hon ställer en nästan retorisk fråga: Vad är de andra partiernas
              alternativ?
            </seg>
            <seg n="9b215aec">
              Men, godmorgon, fru Svensson! Vi har alla talat om detta. Karin
              Svensson Smith måste ha suttit i kammaren och sovit djupt. Björn
              Hamilton, Lars Gustafsson, Roger Tiefensee, jag och faktiskt även
              Börje Vestlund har talat om vad vi vill i frågan. Sedan kommer
              frågan: Vad vill vi? Godmorgon!
            </seg>
            <seg n="ac6f5336">
              Nu ska jag ta upp en ännu viktigare sak. Det är ett jättelikt
              hugg i ryggen på Socialdemokraterna att yrka bifall till sin egen
              kommittémotion. Den kommittémotionen, mina ärade åhörare, innehåller
              exakt de saker som Moderata samlingspartiet, Folkpartiet, Centerpartiet
              och Kristdemokraterna står bakom.
            </seg>
            <seg n="2117d18a">
              Nu är det helt plötsligt ingen som står bakom den här skatten,
              inte ens Vänsterpartiet. Vi får väl se vad Miljöpartiet gör de
              kanske är principfasta. Men detta yrkande att yrka bifall till
              sin egen motion! är hållningslöst och ryggradslöst. Jag förstår
              att Socialdemokraterna är förbannade.
            </seg>
            <seg n="2a50c292">
              Ett parti som står fru Svensson Smith nära hade en partiledare
              som sade att någon humhum ordning ska det vara i ett parti. Det
              måste det faktiskt vara i politiken.
            </seg>
            <seg n="0be44f93">
              Att yrka bifall till sin egen kommittémotion är att hugga Socialdemokraterna
              i ryggen. Jag uppmanar er socialdemokrater att fundera på vad
              det är för samarbetspartner ni har. Ni kan väl inte ha en som
              hugger er i ryggen!
            </seg>
          </u>
          <note type="speaker" n="fd5830c4">
            Anf. 29 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-a72bd697a7c18e47-1" n="a60468e8" next="i-8d60f159c30af635-1">
            <seg n="8b34ef76">
              Fru talman! När det gäller alternativen till att lösa trafikproblem
              hävdar jag med bestämdhet att det ni gör är att försöka tala om
              att man ska göra som man har gjort tidigare. Då kan vi se i backspegeln:
              Har man löst Helsingforss trafikproblem? Har man löst trafikproblemen
              i någon annan storstad genom att bygga ut vägar? Vi bygger i dag
              Södra länken för fullständigt ofantliga belopp kommer det att
              lösa problemen? Nej.
            </seg>
            <seg n="64102d1d">
              Fler vägar alstrar mer biltrafik. Man flyttar problemen i tid
              och rum, men man löser dem inte. För den som har några som helst
              ambitioner i fråga om vad skattepengarna ska användas till forskning,
              vård och utbildning är det ansvarslöst att ha vägbyggen som recept
              för att lösa trafikproblemen. Det är ytkrävande och ekonomiskt
              krävande, och dessutom går det fullständigt stick i stäv med de
              miljömål som även ditt parti säger sig stå bakom.
            </seg>
            <seg n="0a5bb6ec">
              När det gäller vår kommittémotion handlar den om att för regeringsformen
              ompröva möjligheten att de kommuner och regioner som vill ska
              få ta upp det här. Det har inte varit rationellt. Jag måste säga
              att riksdagens ställning och förtroende bland folk i allmänhet
              inte har stärkts av att vi här har diskuterat gator och vägar
              och hur man ska ordna det med bussar i Helsingfors.
            </seg>
            <seg n="940ef925">
              Detta är inte en fråga för riksdagen att avhandla. Att vi gör
              det i alla fall beror på att problemen är akuta. Vi vill inte
              obstruera EU:s miljökvalitetsnorm. Den ska gälla från nästa år,
              och då måste vi se till att göra det som är praktiskt. Då är den
              här propositionen om ett försök med trängselskatter i Helsingfors
              det bästa man kan åstadkomma för tillfället. Men på sikt vill
              vi inte ha alla andra kommuners problem till diskussion i vare
              sig trafikutskottet eller skatteutskottet där man måste ha en
              lagändring för varje liten ändring som ska äga rum. Det borde
              vi vara överens om.
            </seg>
          </u>
          <note n="c3387743">
            Anf. 30 GUNNAR ANDRÉN (fp) replik:
          </note>
          <u who="karin_svensson_smith_18b0ef" xml:id="i-8d60f159c30af635-1" n="a60468e8" prev="i-a72bd697a7c18e47-1">
            <seg n="54bb4b0e">
              Fru talman! Jag har anmält mig ytterligare en gång, och vi får
              ta en diskussion om vad Folkpartiet tycker. Men nu ska jag uppehålla
              mig vid vad Vänsterpartiet tycker.
            </seg>
            <seg n="a05ef06d">
              Jag ska läsa in till kammarens protokoll vad det verkligen står
              i yrkandet i kommittémotionen, Sk35, som Karin Svensson Smith
              har skrivit under. Det står att ni vill ha en översyn av regeringsformen
              i syfte att möjliggöra införande av trängselavgifter där lokala
              och regionala beslutsfattare även formellt ges ett här kommer
              ett viktigt ord avgörande inflytande över införande, utformning,
              justering och avskaffande av trängselavgifter liksom över de ekonomiska
              förutsättningarna.
            </seg>
            <seg n="fb0a8668">
              Fru talman! Vad är detta annat än ett väldigt hugg i ryggen på
              de avtalsslutande parterna i den 121-punktsöverenskommelse som
              ni har träffat? Detta är ju ett hugg i ryggen. Jag upprepar det.
              Ni vill ha hela makten, men ni vill inte betala något för det.
              Detta är hållningslöst, ansvarslöst och ryggradslöst.
            </seg>
            <seg n="b0fce2d8">
              Jag uppmanar alla socialdemokrater: Fundera på vad det är för
              partner ni har som inte kan stå för sin egen politik!
            </seg>
            <seg n="6f9d9c9c">
              Ni vill ju friskriva er från politiken. Ni kan ju inte säga efteråt
              att ni inte ville detta, att ni ville någonting annat. Någon ordning
              ska det vara i politiken också.
            </seg>
            <seg n="461e87ef">
              I yttrande nr 4, av Marie Engström från Vänsterpartiet och Gunnar
              Goude från Miljöpartiet, på s. 17 i betänkandet står det så här:
              De flesta av förslagens brister har på ett eller annat sätt sin
              upprinnelse i regeringsformens regler, som innebär att den här
              typen av styrande pålagor anses vara en skatt. Det står också
              att det är inte någon lämplig långsiktig lösning på frågan hur
              vi på ett bra sätt kan utnyttja avgifter på bilismen för att minska
              problemen med bilköer.
            </seg>
            <seg n="5f7be97d">
              Men fru Karin Svensson Smith! Någon ordning ska det vara också
              i politiken.
            </seg>
          </u>
          <note type="speaker" n="eb181e07">
            Anf. 31 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-2" n="a60468e8">
            <seg n="120fa80c">
              Fru talman! Jag förstår inte riktigt var problemet ligger. Den
              här propositionen handlar om ett försök med trängselskatter som
              man kan ha i de större städerna. Det är vad som har varit praktiskt
              möjligt att göra. Vi hörde Börje Vestlund tidigare, och han hade
              velat ha det på ett annorlunda sätt.
            </seg>
            <seg n="6274c5a0">
              Det vi gör och har gjort sedan valet 1998 från Miljöpartiet,
              Vänsterpartiet och Socialdemokraterna är att vi, trots ingående
              skillnader, har hittat likheterna och tar ansvar för att lösa
              de problem som finns. Det är en kompromiss.
            </seg>
            <seg n="e054774a">
              Jag vet inte riktigt om alla partier som har en synpunkt skulle
              säga att om jag inte får precis som jag vill ställer jag inte
              upp. Det var fullständigt otänkbart för oss att inte ställa oss
              bakom propositionen därför att den inte innehöll den ändring i
              regeringsformen som vi skulle vilja ha.
            </seg>
            <seg n="71d0e859">
              Det handlar om Helsingforss trafikproblem. Det är det vi pratar
              om nu. Det vi ska prata om när den här debatten är avslutad är
              de infrastrukturinvesteringar, i Mälartunneln och annat, som vi
              gör vad vi kan för att försöka tillgodose till och med ta upp
              lån, vilket vi inledningsvis var ganska tveksamma till för att
              bygga ut den infrastruktur som är ett annat medel för att nå de
              mål vi har satt upp för att lösa Helsingforss problem.
            </seg>
            <seg n="827a75f2">
              Det som står i propositionen står vi bakom. Men vi skulle vilja
              att det här också hade ingått. Propositionen handlar inte om det,
              och vi har gjort det tillägget i kommittémotionen.
            </seg>
          </u>
          <note type="speaker" n="b2ad6457">
            Anf. 32 LARS GUSTAFSSON (kd) replik:
          </note>
          <u who="lars_gustafsson_3ee01d" xml:id="i-a9de70a46b46ac36-3" n="49c89261">
            <seg n="d61d73a2">
              Fru talman! Det blir nästan en reprisering av en del av det som
              har sagts tidigare. Men man kommer ju in på hela Vänsterpartiets
              trafikpolitik, hur man håller på och obstruerar nödvändiga vägbyggen
              och annat. Trafikproblemen ska ändå lösas, och det ska finnas
              allting.
            </seg>
            <seg n="2a878429">
              Hela det resonemang som Karin Svensson Smith för går inte ihop.
              Först bygger man väl ut möjligheterna till en alternativ trafik,
              innan man inför begränsningar. Man inför väl inte begränsningar
              och lämnar folk i sticket. Jag förstår inte alls resonemanget
              i detta fall.
            </seg>
            <seg n="64c87053">
              Här säger man att man vill införa en trängselskatt som ska hindra
              trafiken i Helsingfors, när man inte har löst problemet med vart
              bilarna ska ta vägen. Ska de stanna vid tullarna? Jag förstår
              inte poängen i det här.
            </seg>
            <seg n="298a9f44">
              Man säger att man sedan 1998 har arbetat med regeringen. Det
              är jättebra. Varför har Karin Svensson Smith då inte påskyndat
              utredningen och rett ut det här innan vi får egendomliga punktskatteförsök?
              Det går inte ihop. Det är ingen långsiktig politik.
            </seg>
            <seg n="5a489654">
              Jag och mitt parti delar uppfattningen att det behövs miljöstyrande
              avgifter, men det måste fungera. Karin Svensson Smith har eroderat
              hela sitt resonemang för att införa det här. Om Karin Svensson
              Smith inte inser detta är det väldiga problem när Mjölby, Södertälje
              eller någon annan ska börja med det här. Då sitter utredningen
              fortfarande kvar, om ni är så angelägna om att få lokala miljöstyrande
              saker. Vi tror väl att de vet bättre i Laholms kommun var trafiken
              ska vara, på Stortorget eller Hästtorget, på Lilla Torget i Halmstad
              eller på Götaplatsen i Göteborg. Ska vi sitta här och diskutera
              det? Det är meningslöst. Vad kostar det i tid?
            </seg>
            <seg n="77a8356d">
              Karin Svensson Smith! Ni är sent ute, och ni hittar på någonting
              i efterhand för att rädda ansiktet. Det är det som hela detta
              förslag som ni just lade fram går ut på. När ni lägger en kommittémotion
              stick i stäv med propositionen går det inte ihop.
            </seg>
          </u>
          <note type="speaker" n="9f96ebc7">
            Anf. 33 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-3" n="a60468e8">
            <seg n="6400c3b9">
              Fru talman! Förra mandatperioden motionerade jag om det här,
              så det är inte något sent och nytillkommet. Vi har länge tyckt
              att det är irrationellt att de beslut som kan fattas bättre i
              kommuner ska ta upp tiden här. Vi har tillräckligt med problem
              ändå som vi ska lösa effektivt. Subsidiaritetsprincipen borde
              gälla även internt i Sverige och inte bara som princip i EU.
            </seg>
            <seg n="1a47a1de">
              När det gäller receptet att man först skulle bygga ut och sedan
              sätta avgiftssystemet efter utbyggnaden, när allting var på plats:
              Så har jag inte sett någon kommun göra när det gäller parkeringsplatser,
              att man först bygger ut dem och har dem gratis, och så småningom
              när man tycker att tiden är mogen för det sätter man avgifter
              på dem. Det gör man givetvis direkt. Så gör man givetvis när man
              bygger p-hus eller vilka anläggningar det än är.
            </seg>
            <seg n="a0c43ce7">
              Vid varje tillfälle såvitt jag förstår av det jag har inhämtat
              från nationalekonomin när det finns problem mellan utbud och efterfrågan
              är prissättning ett tämligen rationellt sätt att få det att gå
              ihop.
            </seg>
            <seg n="19041049">
              Sedan har vi andra ambitioner, och det gäller då att bygga ut
              kollektivtrafiken. För att skapa rimliga intäkter till den är
              trängselskatter ett system som är rationellt. Det är också därför
              man inför ett kilometerskattsystem på vägarna i Schweiz, för att
              få möjligheter att investera i de tågtunnlar man annars inte skulle
              ha råd att bygga.
            </seg>
            <seg n="24c934b0">
              När det gäller det här systemet tycker jag att de borgerliga
              partierna i riksdagen har för lite internationell utblick, ser
              för lite vad som händer i övriga länder i Europa och för all del
              även utanför Europas gränser, där man har insett att man inte
              kan hålla på att vidga hela systemet för biltrafiken.
            </seg>
            <seg n="5473ff70">
              Fossila bränslen är ändliga. Om inte annat signalerar stigande
              priser att man kanske borde göra något åt det. Man kanske borde
              ha ett mer tillförlitligt och robust sätt att förflytta människor
              och varor, med kollektiva transportmedel med förnybara bränslen.
              Ni lever kvar i någon gammaldags värld där man trodde att alla
              skulle ha bil och att man kunde ha olja i all evinnerlig tid,
              som om det inte hade några negativa effekter.
            </seg>
          </u>
          <note type="speaker" n="ef290775">
            Anf. 34 LARS GUSTAFSSON (kd) replik:
          </note>
          <u who="lars_gustafsson_3ee01d" xml:id="i-a9de70a46b46ac36-4" n="49c89261">
            <seg n="8a5b663b">
              Fru talman! Vi kan gärna gå in på en diskussion om olika bränslen.
              Det är kanske ett område som jag behärskar något efter 35 års
              erfarenhet. Men nu sade faktiskt Börje Vestlund att man utredde
              detta 1994. Det är tio år sedan. Sedan höll man på 1997, sade
              han. Sedan var det år 2000, 2003 och allt vad han nu räknade upp.
              Det har funnits god tid att reda ut det här.
            </seg>
            <seg n="a544cf23">
              Det är tråkigt att man, nu när det är så bra med EU och subsidiarietsprincipen,
              inte tyckte det i valet, som vi nyss har haft en stor valrörelse
              inför. Ni ville ju gå ut. Ni åberopar här i kammaren att man ska
              ha utsläppsrätter. Det är ju tack vare att EU finns som vi kan
              handla med utsläppsrätter. Resonemanget går alltså inte ihop.
              Jag vill inte gå in på det, men problemet är att man, om man ska
              vara en trovärdig fastighetsägare, inte kan bygga en fastighet
              i en kommun i dag utan att man ordnar parkeringsplatser. Det är
              samma sak här.
            </seg>
            <seg n="6b1a8d5b">
              Man borde arbeta på ett mer långsiktigt sätt, för det här försöket
              kommer inte att rädda världen när det gäller utsläpp. Sveriges
              utsläpp är 2 % av hela utsläppet på vår jord. Det vore bättre
              att skicka våra sämsta bilar till Sydamerika. Det skulle rena
              luften mycket mer, om man nu ska gå in på den debatten. Det vore
              bättre om man hittade en långsiktig lösning, och det är de långsiktiga
              lösningarna som jag efterfrågar i den här propositionen. Jag förstår
              att Börje Vestlund slingrar sig som en orm i en myrstack för att
              kunna komma undan detta.
            </seg>
            <seg n="82c465c0">
              Det är detta, Karin Svensson Smith, som jag tycker att ni borde
              ha. Vi behöver inte gå in på de här divergenserna, för vi vet
              att om vi ska införa någonting måste vi kunna erbjuda ett alternativ.
              Människor måste komma fram, och människor måste kunna få sin vardag
              att gå ihop. Det går inte att införa någonting som bara korkar
              igen systemet utan att man har ett alternativ. Det kallas för
              by-pass inom operationsområdet.
            </seg>
          </u>
          <note type="speaker" n="3bfc96da">
            Anf. 35 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-4" n="a60468e8">
            <seg n="b937d1e6">
              Fru talman! När det gäller att lösa problemen så finns det exempel.
              Det finns Singapore, och det finns London. Det finns fler städer
              där man har använt ett avgiftssystem för att möta de problem som
              finns och för att börja lösa dem. De har än så länge någorlunda
              mött folks gillande och hyggligt kunnat lösa problemen. Jag skulle
              vilja höra dig nämna en enda stad i världen där man har löst problemen
              genom att bygga ut vägar. I trafikutskottet tar vi del av forskning
              och utredning. Jag har inte hittat något exempel. Jag har letat
              efter det för att i så fall granska det och se vad det innehåller.
              Det finns inte.
            </seg>
            <seg n="d7bd2af5">
              Det är mer rationellt att människor förflyttar sig tillsammans
              i en buss eller i ett pendeltåg eller möjligtvis på cykel jämfört
              med det utrymme de tar upp när de sitter en och en i var sin plåtburk
              på över ett ton. Dessutom för användningen av dessa fordon med
              sig klimatgaser, partiklar och kväveoxider, allt det som strider
              mot de miljömål som vi i den här kammaren har varit överens om
              att vi ska uppnå.
            </seg>
            <seg n="cd9c5f85">
              Det ni gör genom att koncentrera er på vägbyggnader är att satsa
              på gårdagens system. Vi är för ett framtida och mer långsiktigt
              hållbart transportsystem. Det är det som vi arbetar för. Därmed
              är den här propositionen om trängselskatt epokgörande, för det
              är ett annorlunda sätt att närma sig problemet. Det är inte det
              allra bästa, men det är klart görligt och klart effektivt att
              genomföra den här propositionen. Därför står vi bakom den.
            </seg>
          </u>
          <note type="speaker" n="49cbd66f">
            Anf. 36 ROGER TIEFENSEE (c) replik:
          </note>
          <u who="roger_tiefensee_178395" xml:id="i-8fe74e5bbd139aee-3" n="e3762e84">
            <seg n="4254ad90">
              Fru talman! Karin Svensson Smith sade i sitt anförande att Vänsterpartiet
              gjort upp med sitt ideologiska arv och sin övertro på centralstyrning.
              Det tycker jag är jättebra, men det skulle också vara bra om ni
              då levde efter de här nya principerna.
            </seg>
            <seg n="bd3181e9">
              Jag tycker och det sade jag också i mitt anförande att det är
              lite hyckleri att stå bakom regeringens proposition och samtidigt
              skriva ett särskilt yttrande där man lyfter fram behovet av en
              översyn av regeringsformen och en kritik av de nuvarande ramarna
              som ett sådant här beslut kan fattas inom, att det inte går att
              fatta beslutet lokalt. Då är det faktiskt ännu värre hyckleri
              att sedan också yrka bifall till den här kommittémotionen.
            </seg>
            <seg n="264d9c49">
              I skatteutskottets hantering av det här försökte jag att i en
              bilateral diskussion med Vänsterpartiets representant få det här
              till att behandlas i en egen punkt. Nu behandlas allting under
              en och samma punkt. Då är Karin Svensson Smith väl medveten om
              att hennes kommittémotion kommer att falla i en förberedande votering.
              Sedan kommer ni att göra precis som vanligt, stödja regeringen
              i huvudvoteringen. Det tycker jag är ännu värre hyckleri. Jag
              skulle mycket väl stödja ert förslag, men då skulle vi ha hanterat
              det här separat. Då skulle vi också ha möjliggjort det i skatteutskottets
              hantering, men er representant valde att inte ge den möjligheten.
            </seg>
          </u>
          <note type="speaker" n="7cfdbe10">
            Anf. 37 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-5" n="a60468e8">
            <seg n="73239ac0">
              Fru talman! Jag sitter i trafikutskottet. Jag kan svara för hanteringen
              där. Där försökte jag så gott jag kunde uppnå gemensam sak med
              andra partier som har samma inriktning när det gäller att flytta
              makt från riksdagen till kommuner och regioner, men den här frågan
              är behandlad i skatteutskottet. Betänkandet kommer därifrån. Och
              nu gör man, såvitt jag kan förstå, det bästa av den situationen
              som finns.
            </seg>
            <seg n="3e16b0d7">
              Jag undrar om Roger Tiefensee har något bra exempel på hur Centern
              klarade ut detta när man samarbetade med Socialdemokraterna å
              ena sidan eller med Moderaterna, Folkpartiet och Kristdemokraterna
              å andra sidan. Någon gång måste det ha hänt er att ni hade ett
              behov av att markera en egen ståndpunkt även om ni tog ansvar
              för det gemensamma samarbetet. Det är ju den lott man måste ha
              som ett parti när man inte har egen majoritet i kammaren. Man
              har ett behov av att ta ansvar och maximera införandet av sin
              politik, men någon gång vill man markera att man har en avvikande
              uppfattning i en principiellt viktig fråga. Självklart väljer
              inte Vänsterpartiet att göra det vid varenda tillfälle där vi
              har en avvikande mening från majoriteten i det regeringsunderlag
              vi ingår i, men det här är en principiellt viktig fråga.
            </seg>
            <seg n="10d020ba">
              Jag tror att riksdagen kommer att göra sig till åtlöje om den
              i fortsättningen ska diskutera alla vägar och gator i andra kommuner
              som är intresserade av mer rationella och framsynta sätt att lösa
              trafikproblemen. Men när det gäller valet mellan att inte stå
              bakom propositionen och att göra det skulle jag vilja ställa en
              fråga till Roger Tiefensee, som liksom jag är aktiv inom det internationella
              parlamentarikernätverket GLOBE, som ju vill flytta upp miljön
              på dagordningen. Vore det ansvarsfullt att säga: Nej, nu flyttar
              vi den här frågan i utredningar, och vi låter klimatgaser och
              alla andra utsläpp i Helsingfors öka? Är det förenligt med det
              ansvar man har tagit på sig när man ingår i ett miljönätverk?
              Jag tycker inte det och undrar vad Roger Tiefensee tycker om det.
            </seg>
          </u>
          <note type="speaker" n="ec85dd01">
            Anf. 38 ROGER TIEFENSEE (c) replik:
          </note>
          <u who="roger_tiefensee_178395" xml:id="i-8fe74e5bbd139aee-4" n="e3762e84">
            <seg n="e551e508">
              Fru talman! Jag tror på ekonomiska styrmedel i trafiken, men
              jag menar att ett tidsbegränsat försök, snabbt ihophafsat som
              detta, gör just den typen av styrmedel en björntjänst. Man kommer
              inte att hinna komplettera med utbyggnad av kollektivtrafik och
              sådant. Under den här tidsbegränsade perioden kommer ekonomiska
              styrmedel i trafiken att framstå som kaotiska.
            </seg>
            <seg n="da6eee27">
              Jag vill inte bara ha kortsiktiga lösningar där man bockar av
              en punkt i ett 121-punktsprogram, utan jag vill förändra samhället
              i hållbar riktning, och då ska man ha långsiktiga och hållbara
              förslag.
            </seg>
            <seg n="1076410d">
              Jag skulle vilja fråga Karin Svensson Smith: Hur skulle du rösta
              om din kommittémotion ställdes mot regeringens förslag?
            </seg>
          </u>
          <note type="speaker" n="a9802c18">
            Anf. 39 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-6" n="a60468e8">
            <seg n="af581864">
              Fru talman! Innan jag svarar på den frågan vore det väl anständigt
              om Roger svarade på den fråga som jag ställde. Ska det vara något
              hyggligt replikskifte här får man svara på de frågor som ställs.
            </seg>
            <seg n="8ff5fbea">
              Jag tycker att det är ansvarslöst att säga nej till ett förslag
              som inte är det optimala men ändå ett steg i rätt riktning. Ekonomiska
              styrmedel hör hemma i trafikpolitiken i framtiden. Det är vi väldigt
              överens om. Det här förslaget kunde ha varit bättre. Jag skulle
              önska att kapaciteten för utbyggnaden av kollektivtrafiken vore
              mycket större. Man skulle önska att Helsingfors mycket tidigare
              hade kunnat sätta i gång med byggandet av pendeltågstunneln, som
              verkligen behövs. När nu detta inte är fallet skulle man kunna
              välja att principfast säga: Nej, vi står fast vid vår egen ståndpunkt.
              Vi avvisar regeringens förslag.
            </seg>
            <seg n="236867a7">
              Det hade jag kanske gjort när jag var 20 år, men jag gör det
              inte nu därför att jag har ansvar för kommande generationer. Då
              är det bättre att välja ett steg i rätt riktning även om det inte
              är ett tillräckligt stort steg.
            </seg>
            <seg n="009bfb84">
              Det är mitt svar på frågan. Jag står bakom propositionen.
            </seg>
          </u>
          <note type="speaker" n="7cf067a7">
            Anf. 40 MARTIN ANDREASSON (fp):
          </note>
          <u who="martin_andreasson_f03825" xml:id="i-5b126e339dd4a8ac-0" n="54ec97f9">
            <seg n="6de122a5">
              Fru talman! Dagens Nyheter skriver i dag att den tragikomiska
              följetongen om trängselavgifterna kommer att få ett nytt kapitel
              i Sveriges riksdag i dag.
            </seg>
            <seg n="f5549396">
              Nog finns det en del tragikomiska sidor i detta, men jag tror
              att det för många invånare i Helsingforssregionen är de sorgliga
              sidorna som överväger.
            </seg>
            <seg n="78db6913">
              Om vi går tillbaka till tiden före valet vet vi att de tre stora
              partierna i Helsingforss kommunfullmäktige gick till val på att
              några trängselavgifter inte var aktuella under den mandatperiod
              som valet gällde. Annika Billström, Socialdemokraternas dåvarande
              oppositionsledare, sade den 20 augusti i ABC: Mitt besked till
              Helsingforss väljare är att det inte blir några avgifter under
              nästa mandatperiod, och det är ett vallöfte från oss.
            </seg>
            <seg n="a8a87cda">
              Vi vet också att bland övriga kommuner i Helsingforssregionen
              är motståndet mot trängselavgifter massivt. Det har visat sig
              i de remissomgångar som har genomförts det senaste året. Vi vet
              också att 13 kommuner, det vill säga en majoritet av kommunerna
              i övriga länet, har hållit rådgivande folkomröstningar. I alla
              dessa folkomröstningar har en helt förkrossande majoritet sagt
              nej till trängselavgifter. Den senaste kommunen var Värmdö, där
              Socialdemokraterna styr i koalition med andra partier. Även i
              det socialdemokratiska Värmdö sade väljarna nej.
            </seg>
            <seg n="f5a1a3a8">
              Ändå står vi här och debatterar om införande av trängselavgifter,
              eller som det numera heter trängselskatter, i Helsingfors. Varför?
              Vem kan svara bättre på den frågan än just Annika Billström?
            </seg>
            <seg n="81b303f3">
              I radioprogrammet Studio Ett den 18 oktober, dagen efter att
              regeringsuppgörelsen i Helsingforss stadshus var färdigförhandlad,
              förklarade Annika Billström varför man skulle införa trängselavgifter.
              Annika Billström sade ordagrant: På grund av att Miljöpartiet
              på riks lade sig i kommunalpolitiken och på det sättet utpressade
              regeringen har vi fått avgiftsfrågan i vårt knä.
            </seg>
            <seg n="ac58f8f6">
              Programledaren frågade: Är det över huvud taget möjligt att så
              flagrant bryta ett så tydligt vallöfte?
            </seg>
            <seg n="f3ee685a">
              Han upprepade frågan, och Annika Billström svarade: Mitt svar
              är ja, därför att det är viktigt att se hur den här frågan har
              kommit i vårt knä. Det är viktigt att se vilka konsekvenser det
              får när rikspolitiker lägger sig i kommunalpolitiken och använder
              den som utpressning. Det det handlar om är faktiskt att det var
              Miljöpartiet som använde det här som utpressningsmetod mot ett
              misstroendevotum. Regeringen hade ju inget att välja på. Jag vill
              inte vara den politiker som används på det sättet att man kan
              säga: Det var hon som såg till att regeringen fick gå.
            </seg>
            <seg n="33350d79">
              Ärade åhörare! Det är detta som ligger bakom att riksdagen i
              dag röstar om införande av trängselskatter i Helsingforss stad.
              Invånarna i Helsingforssregionen har använts som växelmynt i en
              politisk uppgörelse om regeringsmakten i Sverige. Låt oss vara
              ärliga och säga det.
            </seg>
            <seg n="7bec7549">
              Det tragiska ligger i att man därmed också går till en konfrontationspolitik
              i Helsingforssregionen. För oss i Folkpartiet är det självklart
              att Helsingforssregionen måste ses som en sammanhållen arbets-
              och bostadsregion. Vi vet att det är en sammanhållen trafikapparat
              där det inte går att skilja ut den ena kommunens trafiksystem
              från den andras.
            </seg>
            <seg n="17945bf7">
              Exemplen kan göras många. Det finns invånare i olika kommuner
              jag tänker naturligtvis först och främst på Lidingö som måste
              åka genom Helsingforss innerstad för att komma ut på det nationella
              vägnätet. Invånarna i nordvästra Helsingfors, på Järvafältet,
              måste passera två andra kommuner för att komma till innerstaden
              i sin egen hemkommun. Och, framför allt, alla som ska ta sig mellan
              Helsingforssregionens norra och södra delar måste åka genom Helsingforss
              innerstad.
            </seg>
            <seg n="e5c0377a">
              Börje Vestlund gjorde tidigare i debatten ett inlägg om att han
              tyckte att det var en mycket underlig ordning att folk som bor
              utanför Helsingfors ska tycka till när det gäller om Helsingfors
              ska införa trängselavgifter eller inte.
            </seg>
            <seg n="eb5379e6">
              Fru talman! Sanningen är ju att vi som bor i övriga länet inte
              har bett om nöjet att få åka genom Helsingforss innerstad. Vi
              tvingas att åka genom Helsingforss innerstad därför att det inte
              finns några andra vägar att ta sig förbi på.
            </seg>
            <seg n="2ab44e17">
              Den närmaste landförbindelsen västerut ligger i Strängnäs. Den
              närmaste landförbindelsen österut ligger i Sankt Petersburg. Därför,
              fru talman, är det självklart att Helsingforssregionens trafikproblem
              måste lösas genom breda uppgörelser med en brett förankrad samsyn
              om vilken trafikpolitik man vill ha. Det är destruktivt och det
              är oroväckande för framtiden att Socialdemokraterna nu går till
              konfrontation, inte bara mot sina egna invånare i Helsingforss
              stad, utan också mot övriga kommuner i Helsingforssregionen och
              inför detta trots det massiva motståndet mot trängselavgifter
              i Helsingforssregionen.
            </seg>
            <seg n="362aef1d">
              Vi ser hur hanteringen av den här frågan tyvärr har fått tragikomiska
              övertoner. Helsingforssberedningen fick tilläggsdirektiv om att
              snabbt ta fram ett underlag för att införa trängselavgifter ett
              underlag som till och med Miljöpartiets ledamot Bengt Cedrenius,
              som ju är en varm anhängare av trängselavgifter som metod, kallade
              för ett hastverk.
            </seg>
            <seg n="29112668">
              LO-distriktet i Helsingforss län uttalade att det är mycket olyckligt
              att försöket i Helsingfors kom till i en utpressningssituation
              om regeringsmakten. Så skrev man i sitt remissyttrande.
            </seg>
            <seg n="9ccb0835">
              Fru talman! På den punkten håller Folkpartiet helt och hållet
              med LO-distriktet i Helsingfors.
            </seg>
            <seg n="1949549d">
              Vi vet också att Lagrådet har riktat stark kritik mot centrala
              delar av förslaget. Nu senast har kammarrätten upphävt centrala
              delar av de beslut som har fattats i Helsingforss kommunfullmäktige
              för att förbereda införandet av trängselskatter. Förseningarna
              i processen är otaliga, ändå ska detta drivas igenom i dag.
            </seg>
            <seg n="51cfce02">
              Det här är ingen vanlig skattefråga. Det handlar om att Miljöpartiet
              vill kvittera ut betalningen för att man stödde Göran Persson
              i regeringsförhandlingarna. Säg det!
            </seg>
            <seg n="c9f7531e">
              Fru talman! Jag vill rikta två frågor till Börje Vestlund, som
              i denna debatt företräder Socialdemokraterna. Det gäller inte
              vad som har varit, utan det gäller framtiden.
            </seg>
            <seg n="10fa4ae4">
              Nu införs trängselskatterna trots motståndet och trots att Socialdemokraterna
              i Helsingforss stad inte ville det. Vad händer i framtiden? Det
              ska ordnas en rådgivande folkomröstning. Det enda som står i propositionen
              är att den kommer att få betydelse för frågans fortsatta hantering.
            </seg>
            <seg n="81a4005b">
              Fru talman! Min första fråga är: Kan Börje Vestlund, på Socialdemokraternas
              vägnar, lova väljarna att regeringen kommer att respektera utslaget
              i den rådgivande folkomröstningen i Helsingfors och att regeringen,
              om utslaget blir nej, kommer att vidta åtgärder för att trängselskatterna
              avskaffas?
            </seg>
            <seg n="be568e9d">
              Fru talman! Min andra fråga gäller om det blir maktskifte i Helsingforss
              stadshus och den nya majoriteten till regeringen gör en framställan
              om att trängselskatterna ska avskaffas. Min fråga är: Kan Börje
              Vestlund, på Socialdemokraternas vägnar, lova att en socialdemokratisk
              regering skulle respektera en sådan hemställan och avskaffa trängselskatterna,
              om kommunen så begärde?
            </seg>
          </u>
          <note type="speaker" n="c9a6bc95">
            Anf. 41 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-83927081a68d59d9-7" n="ae0013a5">
            <seg n="34d1603f">
              Fru talman! Först vill jag svara på frågorna. Det är en folkomröstning
              som ska göras, och vi kommer naturligtvis att respektera resultatet
              av den folkomröstningen.
            </seg>
            <seg n="0b6ac004">
              Om det blir maktskifte i Helsingfors kommer man att ha en folkomröstning
              i samband med det. Då är den intressanta frågan: Kommer en borgerlig
              majoritet att respektera om det blir ett ja i den folkomröstningen?
              I fråga om det har ni i den allmänna debatten haft något differentierade
              svar.
            </seg>
            <seg n="b1cbb741">
              Ja, det fanns en del kritik från Lagrådet. Men inga av de synpunkter
              som Lagrådet har haft i sin kritik har tagits upp i den här debatten.
              Allt annat har tagits upp, men inte Lagrådets kritik. Det tycker
              jag är intressant, Martin Andreasson. Det kanske är så att Moderaterna,
              Folkpartiet, Centern och Kristdemokraterna har valt att debattera
              allt annat utom det som har kritiserats ur juridisk synpunkt.
              Det har man inte valt att debattera, utan allt annat.
            </seg>
            <seg n="35e9ea38">
              Jag vill ställa en fråga i detta sammanhang. Helsingfors ligger
              där det ligger. Vi kan inte komma ifrån det. Och runtom Helsingfors
              ligger en lång rad kommuner, och ofta måste invånarna i dessa
              kommuner åka rakt igenom Helsingforss kommun. Så ser geografin
              ut. Tycker Martin Andreasson att det är rimligt att ett beslut
              som Helsingforss valda representanter fattar, eller ett beslut
              som någon annan kommuns representanter fattar, ska en annan kommuns
              representanter kunna ställa under en folkomröstning? Och sedan
              ska man kunna kräva att man får respekt för den folkomröstningen
              trots att beslut har fattats i demokratisk ordning. Det är det
              intressanta i denna diskussion, om vi ska tala om demokrati.
            </seg>
          </u>
          <note type="speaker" n="eced1fd7">
            Anf. 42 MARTIN ANDREASSON (fp) replik:
          </note>
          <u who="martin_andreasson_f03825" xml:id="i-5b126e339dd4a8ac-1" n="54ec97f9">
            <seg n="2a733cec">
              Fru talman! Den sista frågan är mycket enkel. För oss är det
              självklart att Helsingforssregionen trafikpolitiskt ska ses som
              en helhet. Om Helsingforss stad vill införa trängselavgifter som
              bara berör det lokala gatunätet i till exempel en enskild stadsdel
              är det självklart inget som någon annan kommun har någonting att
              säga till om. Men om Helsingforss stad planerar att införa trängselskatter
              som på ett helt avgörande sätt påverkar situationen i de andra
              kommunerna är det självklart så att det beslutet måste fattas
              genom ett betydande samförstånd mellan dessa kommuner. Annars
              har vi just det problem som vi har i dag, nämligen att Helsingforss
              stad ensamt gör en framställan som påverkar hela den övriga Helsingforssregionen,
              och den övriga Helsingforssregionens kommuner hålls utanför förhandlingarna.
            </seg>
            <seg n="f306c9ed">
              Jag förstår inte det som Börje Vestlund sade om Lagrådet. Jag
              tog upp Lagrådets kritik i mitt anförande, och Börje Vestlund
              klagar på att Lagrådets synpunkter inte tas upp i debatten. Det
              var just det som jag gjorde.
            </seg>
            <seg n="9215ee70">
              Börje Vestlund frågade om Folkpartiet i Helsingforss stadshus
              kommer att respektera utslaget i den kommunala folkomröstningen.
              Jag sitter själv inte i kommunfullmäktige i Helsingfors. Jag bor
              i Solna. Jag kan därför inte svara för Folkpartiet i Helsingforss
              stad. Men självklart är Folkpartiets inställning att folkomröstningar
              ska respekteras. Det råder det ingen som helst tvekan om.
            </seg>
            <seg n="0a9b9bf6">
              Jag ställde två frågor till Börje Vestlund, inte som boende i
              Helsingfors utan som representant för Socialdemokraterna i riksdagen
              i denna debatt. Kommer Socialdemokraterna i Sveriges regering
              och riksdag att medverka till att omedelbart avskaffa trängselskatterna
              om utslaget i folkomröstningen blir nej, och är det ett löfte
              från Socialdemokraternas sida på riksnivå?
            </seg>
          </u>
          <note type="speaker" n="5d1ea548">
            Anf. 43 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-83927081a68d59d9-8" n="ae0013a5">
            <seg n="ca4cf218">
              Fru talman! På den frågan har jag svarat ja.
            </seg>
          </u>
          <note type="speaker" n="ac5098df">
            Anf. 44 MARTIN ANDREASSON (fp) replik:
          </note>
          <u who="martin_andreasson_f03825" xml:id="i-5b126e339dd4a8ac-2" n="54ec97f9">
            <seg n="bb007319">
              Fru talman! Det är intressant att Börje Vestlund säger det. Varför
              ska man lita på just det här löftet? Annika Billström sade före
              valet: Mitt besked till Helsingforss väljare är att det inte blir
              några avgifter under nästa mandatperiod, och det är ett vallöfte
              från oss.
            </seg>
            <seg n="90202c13">
              Hur mycket var det löftet värt? Jag hoppas naturligtvis att det
              löfte som vi nu har fått protokollfört till riksdagens handlingar
              är mer värt. Men den socialdemokratiska hanteringen av den här
              frågan har ur demokratisynpunkt varit fullkomligt bedrövlig.
            </seg>
          </u>
          <note type="speaker" n="48dc8320">
            Anf. 45 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-13ced98c586bfe44-0" n="2a5ad049">
            <seg n="d568c3b2">
              Fru talman! Sällan har en politisk fråga skötts så ogenerat odemokratiskt
              som denna om trängselskatten. Valrörelsen inför Europaparlamentsvalet
              är avklarad för någon dag sedan. Vad har Europaparlamentsvalet
              med trängselskatt att göra? En viktig del i den debatten har varit
              frågan om var beslut bör fattas att besluten ska fattas så nära
              medborgarna som möjligt. Det har drivits av nästan alla i valkampanjen
              den så kallade närhetsprincipen, och den har betonats.
            </seg>
            <seg n="7b065f42">
              Men regeringens förslag är att trängselavgifterna införs trots
              ett stort folkligt motstånd i den region som berörs. Skälet till
              att det är så här är känt sedan länge. Det var det politiska instrumentet
              för regeringen Persson att sy ihop en maktallians med Miljöpartiet.
              Handelsvaran är stockholmarna, precis som Martin Andreasson har
              varit inne på.
            </seg>
            <seg n="3fde7c47">
              Helsingforss stad tog beslutet om trängselavgifter med en enda
              rösts övervikt i kommunfullmäktige. I lokala folkomröstningar
              som förra hösten berörde en halv miljon invånare i tolv kommuner
              runtom Helsingforss stad förkastades förslaget med en överväldigande
              majoritet i snitt 81,4 %. Så var det även i den senaste folkomröstningen
              i söndags i en kommun i regionen Värmdö kommun.
            </seg>
            <seg n="4529e979">
              Invånarna i Helsingforss stad har ännu inte fått möjlighet att
              rösta i frågan. Men lokala opinionsmätningar tyder på att stödet
              för förslaget är mycket svagt.
            </seg>
            <seg n="2dc33ac2">
              Det stora folkliga motståndet mot trängselskatten i och kring
              Helsingfors är inte förvånande med tanke på att de partier som
              drivit igenom detta förslag på riksplanet och i Helsingfors inte
              gjorde något försök att förankra det hos väljarna före valet 2002.
              Tvärtom lovade Socialdemokraterna i Helsingforss stad före valet
              att inga trängselskatter skulle införas. Då borde man åtminstone
              höra folket innan man inför några.
            </seg>
            <seg n="d417c71c">
              Fru talman! Vilka kommer att drabbas hårdast av trängselskatten?
              Ja, det är lågavlönade, kvinnor och familjer som behöver bilen
              för att få vardagen att gå ihop med hämtning och lämning av barn.
              Men även de som åker med kollektivtrafik kommer att drabbas eftersom
              trängseln kommer att finnas även där.
            </seg>
            <seg n="4b4c7d8c">
              Helsingforssregionen är en sammanflätad region sett till att
              man bor i en kommun och jobbar i en annan. Och barnens fritidsaktiviteter
              likväl som de vuxnas kan ligga i en tredje kommun. Pendlingen
              är omfattande.
            </seg>
            <seg n="ea19b7c5">
              Jag ska ge några exempel på vad detta handlar om. Till Botkyrka
              söder om staden pendlar 8 999 personer in och 23 419 ut. Och av
              dem som pendlar ut är 10 840 kvinnor. Från Haninge pendlar 22
              344 personer ut, varav 10 211 kvinnor. Från Solna, Martin Andreassons
              hemkommun, pendlar 20 720 ut, men 56 217 pendlar in, och hälften
              är kvinnor. Till min hemkommun Sundbyberg pendlar 15 383 personer
              in, medan 14 097 pendlar ut, och ungefär hälften är kvinnor. Och
              till Helsingfors pendlar 242 740 personer in och 94 605 ut. Av
              dem är det 109 589 kvinnor som pendlar in och 43 411 som pendlar
              ut.
            </seg>
            <seg n="29b81c02">
              Detta är skälet till att det här berör hela regionen och till
              att man borde lyssna på hela regionen. Men det gör man inte från
              Socialdemokraternas sida.
            </seg>
            <seg n="49a9d8e6">
              I en av Helsingforsstidningarna i dag medger faktiskt Börje Vestlund
              och statsrådet Messing att denna region präglas av pendling. Ja,
              precis som jag här anför präglas regionen av pendling. Att införa
              trängselskatt utan att några andra åtgärder vidtagits på förhand
              vare sig vad gäller infrastruktursatsningar eller vad gäller satsningar
              på kollektivtrafiken kan vi alla förstå vad det leder till.
            </seg>
            <seg n="9fa88965">
              Jag förstår människors upprördhet och känner en stor oro för
              detta enorma demokratiska underskott. Jämställdhetsperspektivet
              saknas helt och hållet. Det finns ingenting med om detta, om hur
              det faktiskt kommer att drabba även kvinnor som tjänar mindre
              och som också behöver bilen. Detta är skandalöst!
            </seg>
            <seg n="0dbe72fe">
              Ibland är det enligt Miljöpartiet viktigt att höra folkets åsikt.
              Vi väntar med spänning på vad Miljöpartiet kommer att anföra här.
              Miljöpartiet bär ett tungt ansvar, inte minst på grund av det
              demokratiska perspektivet. Demokratin är uppenbarligen viktig
              men inte för stockholmarna och Helsingforssregionen. Miljöpartister,
              ta fram soptunnan och släng förslaget i den! Det tycker vi att
              hela riksdagen ska göra.
            </seg>
          </u>
          <note n="4d0ab5a8">
            Jag yrkar avslag på utskottets förslag och därmed bifall till
            den reservation som finns i betänkandet.
          </note>
          <note type="speaker" n="756f9d95">
            Anf. 46 HELENA BARGHOLTZ (fp):
          </note>
          <u who="helena_bargholtz_9ffc2b" xml:id="i-77fcc6a650578f73-0" n="e5d38ef3">
            <seg n="a1c3d904">
              Fru talman! Det blir en trist dag för invånarna i Helsingforssregionen
              om riksdagen, som det ser ut, i dag beslutar att ge lagliga möjligheter
              att införa trängselskatten.
            </seg>
            <seg n="5a55d112">
              Jag vill i mitt anförande peka på en väldigt viktig aspekt som
              hittills inte alls har belysts. Vi har hört om en rad olika problem,
              och jag är lika bekymrad som tidigare talare över de problemen
              men vill lyfta fram en fråga till. Det handlar då om att trängselskatten
              införs på bekostnad av människors rättssäkerhet. Detta har i och
              för sig framförts av justitieutskottets borgerliga minoritet i
              den reservation som finns i det betänkande som vi i dag behandlar.
            </seg>
            <seg n="5d220534">
              Från rättssäkerhetssynpunkt finns det väldigt viktiga tveksamheter
              i regeringens proposition. Jag vill peka på det konstiga förslaget
              att den nya skatten ska undantas från vad som i övrigt gäller
              för skatterätten. Vi i Folkpartiet ifrågasätter om trängselpålagan
              verkligen är en avgift, inte en skatt. Men om det är en skatt
              måste den behandlas som alla andra skatter, för annars blir det
              väldigt konstigt. Vi kan inte acceptera en särreglering av just
              den här skatten.
            </seg>
            <seg n="834f3bc6">
              Detta är väldigt viktigt också för människors rättsuppfattning.
              Framför allt vill jag kritisera det förslag om att införa prövningstillstånd
              vid överklagande till kammarrätten som regeringen framför i propositionen.
            </seg>
            <seg n="7bc744b0">
              Visserligen kan det sägas handla om ganska låga belopp för den
              enskilde. Om man åker dit för att inte ha betalat sin trängselavgift
              kan det handla om ca 700 kr i straffavgift. För den enskilde är
              detta ett stort belopp. Många enskilda, många lågavlönade, kan
              råka ut för detta därför att de av olika skäl inte har klarat
              att betala trängselavgiften. Om jag förstått det hela rätt blir
              det ett väldigt krångligt system. Det gäller att hålla reda på
              vad det kostar vid olika tider och att ladda den lilla dosan.
              Men om man får betala detta några gånger blir det väldigt kännbart,
              faktiskt även för dem med högre inkomster. Därför, fru talman,
              är det väldigt viktigt att man kan överklaga beslut som man som
              enskild medborgare anser vara felaktiga.
            </seg>
            <seg n="bd752cf4">
              Trots de föreslagna specialreglerna kommer alltså det här förslaget.
              Det krävs således prövningstillstånd vid överklagande till kammarrätten
              för detta, vilket är väldigt anmärkningsvärt. Trots de föreslagna
              specialreglerna, som gör det svårare för enskilda att överklaga
              besluten, kommer hela förslaget att kräva stora kostnader och
              insatser på domstolsväsendets område. Detta berör regeringen inte
              alls i sin proposition.
            </seg>
            <seg n="4b97a92d">
              Fru talman! Visserligen är den föreslagna lagen generell, för
              hela landet. Men vi vet ju vilket framkommit mycket tydligt i
              debatten här i dag att det väldigt mycket handlar om Helsingforssregionen
              och om de invånare som bor i Helsingforssregionen. De tillhör
              Länsrätten i Helsingfors, som räknat med ökade kostnader på 110180
              miljoner kronor på grund av det här förslaget. Det är väldigt
              mycket pengar.
            </seg>
            <seg n="3bc884d2">
              Enligt Domstolsverket kan det handla om uppemot 360 miljoner
              kronor detta sett i ljuset av att domstolsväsendet av regeringen
              åläggs väldigt kraftiga besparingsförslag. Dessa kommer förmodligen,
              åtminstone som det nu ser ut, att leda till nedläggning av domstolar.
              Hur går det här ihop? Hur ska kostnaderna för ett utökat domstolsförfarande
              betalas, för regeringen har väl inte för avsikt att skjuta till
              extra pengar till domstolsväsendet för att man ska klara alla
              överklaganden som kommer att göras?
            </seg>
            <seg n="5a9bafc5">
              Sedan kan man också, precis som Björn Hamilton gjorde i sitt
              anförande, undra över hur informationen när det gäller kameraövervakningen
              i trängselskatteförsöket ska användas. Inte heller där ger regeringen
              något svar i förslaget.
            </seg>
            <seg n="fa05435b">
              Det finns väldigt mycket som kan kritiseras. För egen del är
              jag mycket oroad av just den bristande rättssäkerhet som det här
              förslaget för med sig. Det gör att det är självklart för mig att
              instämma i mina partikamraters yrkande om avslag på propositionen.
            </seg>
          </u>
          <note type="speaker" n="129fe8f1">
            Anf. 47 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-83927081a68d59d9-9" n="ae0013a5">
            <seg n="b68d3330">
              Fru talman! Nu börjar vi faktiskt att diskutera vad som står
              i propositionen och inte allt runtomkring. Det tycker jag är positivt,
              Helena Bargholtz! Men en fråga har jag till Helena Bargholtz.
              Det gäller då hela vårt socialförsäkringssystem. Varje gång man
              blir sjuk och är missnöjd med försäkringskassans beslut om föräldrapenning,
              handikappersättning eller vad det nu kan vara krävs det också
              prövningstillstånd vid överklagande till kammarrätten. Såvitt
              jag vet var ni i Folkpartiet inte särskilt upprörda när den bestämmelsen
              infördes. Varför då en sådan upprördhet över just trängselskatten
              när man inte uttryckt det i andra sammanhang? Jag vill gärna ha
              ett svar på den frågan.
            </seg>
            <seg n="0b8457de">
              Varför skulle man alltså ha en annan hantering i det här sammanhanget
              än när det gällde hela socialförsäkringssystemet, något som naturligtvis
              också ganska mycket påverkar människor i deras vardag? Där var
              man, som sagt, inte särskilt upprörd och reserverade sig heller
              inte, såvitt jag kommer ihåg.
            </seg>
          </u>
          <note type="speaker" n="dcdd65bd">
            Anf. 48 HELENA BARGHOLTZ (fp) replik:
          </note>
          <u who="helena_bargholtz_9ffc2b" xml:id="i-77fcc6a650578f73-1" n="e5d38ef3">
            <seg n="3d40d8bb">
              Fru talman! Här handlar det om ett system där man, som jag bedömer
              det, har mycket svårare att beräkna de avgifter som man vid olika
              tillfällen ska betala. Jag är inte så insatt i socialförsäkringssystemet,
              men jag vet att också det är snårigt. Min bedömning av det system
              som nu diskuteras är att det kan vara väldigt svårt för människor
              att veta hur mycket de ska betala och att ha pengarna till hands
              när de ska betala. Därför tror jag att man väldigt starkt upplever
              detta med att det ska vara så svårt att överklaga ett sådant här
              beslut. För egen del tycker jag att det är mycket viktigt att
              människor har överklagandemöjligheter.
            </seg>
          </u>
          <note type="speaker" n="eabe1864">
            Anf. 49 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-83927081a68d59d9-10" n="ae0013a5">
            <seg n="a0185bb7">
              Fru talman! Självklart! Det är just därför som man vill ha ett
              system med transpondrar och ett system som innebär ett enkelt
              betalningssystem.
            </seg>
            <seg n="2361aa7b">
              Jag utgår från precis som jag hoppas att man utgår från att man
              får i alla frågor som handlar om socialförsäkringssystemet att
              det blir en hantering på ett bra sätt så att just ärenden där
              det behövs tydliga exempel som kan vara vägledande för lagstiftningen
              också kommer upp, just för att vi ska kunna hantera sådant här.
              Jag förstår inte att det skulle vara någon skillnad mellan hanteringen
              när man har blivit sjuk och fått ett avslag eller för den delen
              också ett bifall och hanteringen när det gäller trängselavgifterna.
              Jag förstår inte varför Folkpartiet gör skillnad i det sammanhanget.
            </seg>
          </u>
          <note type="speaker" n="4e3cb42f">
            Anf. 50 HELENA BARGHOLTZ (fp) replik:
          </note>
          <u who="helena_bargholtz_9ffc2b" xml:id="i-77fcc6a650578f73-2" n="e5d38ef3">
            <seg n="e6c78df2">
              Fru talman! Kan Börje Vestlund garantera att det blir ett enkelt
              och begripligt system? När jag följt debatten har det, tycker
              jag, varit väldigt svårt att se hur det här systemet kommer att
              tillämpas. Det kommer ju alla möjliga rykten om hur de här avgifterna
              ska tas ut och så vidare.
            </seg>
            <seg n="42152dd9">
              De oroar mig väldigt mycket. Jag tror att många människor känner
              att de blir orättvist behandlade i samband med det här systemet
              helt enkelt därför att de inte kan begripa det. Men får jag en
              garanti från Börje Vestlund om att det här är ett klart, säkert,
              enkelt och rättssäkert system är det ju jättebra.
            </seg>
          </u>
          <note type="speaker" n="c4450e10">
            Anf. 51 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-701c539059a078ec-0" n="dd7be53d">
            <seg n="e40b0edb">
              Fru talman! Helsingforssregionen har växt samman och förstorats.
              Människor bor, arbetar och rör sig därefter över gamla gränser.
              Men kollektivtrafiken och vägnätet har inte hängt med, knappast
              heller de demokratiska strukturerna.
            </seg>
            <seg n="861b6382">
              Jag är övertygad om att vi måste bryta gamla låsningar för att
              komma vidare och utveckla förutsättningarna för människor och
              miljön på ett hållbart sätt.
            </seg>
            <seg n="5ea49527">
              Fru talman! Det finns helt klart trängselproblem i vår huvudstadsregion,
              både i kollektivtrafiken och i vägtrafiken, precis som i många
              andra kommuner.
            </seg>
            <seg n="4808babe">
              Storstockholmsberedningen listade alla projekt som stod på önskelistorna
              i regionen och summerade kostnaden till nära 90 miljarder kronor.
              De pengarna förfogar varken denna kammare, regionen eller kommunerna
              över. Det kräver prioriteringar och gemensamma tag för att man
              inte ska kasta pengarna i sjön.
            </seg>
            <seg n="2d554f2d">
              Det är mot den bakgrunden oerhört beklagligt att riksdagens majoritet
              denna sista arbetsvecka klubbar igenom en lag om trängselskatt.
              Beslutet beräknas kosta regionens invånare ca 900 miljoner kronor
              under ett år och kanske landet, eller regionen, ytterligare några
              miljarder kronor.
            </seg>
            <seg n="e50d967f">
              Om Helsingforssregionen i detta kärva läge fritt fått välja skulle
              valet då ha blivit att nu inleda en försöksverksamhet med en trängselskatt
              på några miljarder? Svaret, fru talman, är nej.
            </seg>
            <seg n="c57abe7e">
              Orsaken till att i det här kärva ekonomiska läget prioritera
              denna miljardrullning är, och var, att Göran Persson skulle få
              Miljöpartiets stöd för sin minoritetsregering. Hur kunde då regeringen
              Persson driva fram denna försöksverksamhet? Jo, därför att våra
              grundlagar ger regering och riksdag makten över dylika frågor.
            </seg>
            <seg n="6461d49e">
              Medan man lokalt beslutar om parkeringsavgifter på grundval av
              1809 års grundlag ger 1974 års regeringsform inget utrymme för
              kommunalt eller regionalt beslut om miljöavgifter, utan då blir
              det trängselskatter. Det gav Göran Persson utrymme att agera och
              regera.
            </seg>
            <seg n="0d04916e">
              Det gör att riksdagen nu har makt att fastställa hur lång tid
              en lidingöbo får ta på sig för att nå allmänt vägnät utan att
              betala skatt. Det gör att riksdagen fastställer priset, tidsgränser
              med mera. Vill Helsingfors ändra något förfogar man inte själv
              över den möjligheten. Är detta rimligt? Nej, säger jag och Centerpartiet.
              Det här visar hur fel det kan bli när beslut ligger på fel nivå.
            </seg>
            <seg n="f1e62e06">
              En fråga som Helsingforss kommun och regionens invånare borde
              ha haft makt över ska riksdagen inte besluta över. Om det finns
              någonting gott med det här ärendet är det att det blir en blixtbelysning
              av hur illa det kan bli när vår grundlag ger utrymme för beslut
              på fel nivå.
            </seg>
            <seg n="aed1d196">
              Från Centerpartiets sida har vi sagt att vi är beredda att verka
              för att skapa förutsättningar för lokala beslut om miljöavgifter,
              och då har vi utgått ifrån att det handlar om lokal beslutsmakt.
              Vi fullföljer detta. Vi vill ändra grundlagen, skapa förutsättningar,
              dela upp makten och bygga underifrån. Hade vi haft en sådan grundlag
              hade man aldrig kunnat göra upp i denna fråga under nattliga förhandlingar
              i Rosenbad.
            </seg>
            <seg n="38b13fbf">
              Centerpartiet vill stärka det lokala och regionala självstyret
              och göra det möjligt att fatta dylika beslut. Därför avvisar vi
              regeringens lagförslag. Det riskerar att göra ont värre i vår
              region för människorna, för miljön och för demokratin.
            </seg>
            <seg n="227c5101">
              Vi ser att miljöavgifter, trängselskatter, kan bli ett marknadsmässigt
              hjälpmedel för att främja hållbara trafiklösningar i regionen.
              Men då krävs det att de har legitimitet, och det kan bara säkras
              om makten läggs lokalt fullt ut. Då kan väljarna både ge mandat
              och utkräva ansvar för hur det används. Jag är övertygad om att
              det skulle ge frågan en helt annan utveckling. Den skulle bli
              en del av den samsyn som krävs över kommungränserna för att ge
              människor och miljö hållbara framtidslösningar.
            </seg>
            <seg n="48e28659">
              Framtiden får inte bli en fråga om att återinföra tullar eller
              grindslantar vid stadsgränserna. Ändå är det just detta maktspråk
              som denna kammares beslut riskerar att leda till.
            </seg>
            <seg n="7e8d3876">
              Fru talman! Centralstyret har sitt pris. Det får människorna
              i Helsingforssregionen nu betala ännu en gång.
            </seg>
            <seg n="5f089869">
              Jag yrkar avslag på propositionen och jag instämmer helt i Roger
              Tiefensees tidigare uttalade yrkande.
            </seg>
          </u>
          <note type="speaker" n="7f67a0db">
            Anf. 52 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-83927081a68d59d9-11" n="ae0013a5">
            <seg n="0adef4db">
              Fru talman! Jag har bara en fråga till Kerstin Lundgren.
            </seg>
            <seg n="62d7d5c5">
              Jag instämmer i Kerstin Lundgrens bedömning att detta borde man
              ha kunnat hantera på ett annat sätt om det hade funnits lagliga
              möjligheter. Där är vi överens.
            </seg>
            <seg n="98a3b718">
              Vi har valt att göra på det här sättet. Jag tycker att det är
              fegt av Centerpartiet att inte ställa upp på detta, men det må
              så vara.
            </seg>
            <seg n="f1d006cb">
              Om vägavgiften kallas för skatt, för avgift eller för bompeng
              kommer det i folkmun att kallas för en avgift för att kunna använda
              sig av vägar i ett område. Det kommer inte att upplevas på något
              annat sätt, oaktat vad vi kallar det för. Vad menar egentligen
              Kerstin Lundgren? Tror Kerstin Lundgren att det skulle tolkas
              på något annat sätt om man kallade det för en avgift? Folk skulle
              uppfatta det positivt eller negativt oaktat hur man hanterar det.
            </seg>
          </u>
          <note type="speaker" n="9c4834c7">
            Anf. 53 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-701c539059a078ec-1" n="dd7be53d">
            <seg n="489b9dfc">
              Fru talman! Till att börja med vill jag göra en liten reflexion.
              Jag har lyssnat på den tidigare, och det låter som att ingen egentligen
              vill ha det här förslaget. Det lät inte så när jag lyssnade på
              Karin Svensson Smith, som inte längre är kvar i kammaren. Det
              låter inte så när jag hör Börje Vestlund. Vi borde ha kunnat hantera
              det här på ett annat sätt.
            </seg>
            <seg n="de84d6df">
              Men vad är det som hindrar Vänstern och Socialdemokraterna från
              att utnyttja den makt vi har och hantera det hela på ett annat
              sätt? Vad är det som tvångsbinder er? Är det Göran Persson som
              håller i även denna fråga?
            </seg>
            <seg n="996847e0">
              Annars är det så att den här kammaren har makt. Det finns ett
              förslag som gör att det kan skapas möjligheter för att besluta
              i dessa frågor där besluten borde ligga.
            </seg>
            <seg n="737d97aa">
              Sedan har det förts en diskussion om avgift eller skatt. Det
              beror naturligtvis på vad som är syftet. Vi resonerar i regeringsformssammanhang
              om bådeoch. Är det en skatt hanteras det på ett sätt. Är det en
              avgift bygger det på någonting annat.
            </seg>
            <seg n="147d69a9">
              Men, Börje Vestlund, vad är det som hindrar både Socialdemokraterna
              och Vänsterpartiet att fatta ett sådant beslut som ni egentligen
              verkar vilja fatta?
            </seg>
          </u>
          <note type="speaker" n="fb20d63e">
            Anf. 54 BÖRJE VESTLUND (s) replik:
          </note>
          <u who="borje_vestlund_7895a4" xml:id="i-83927081a68d59d9-12" n="ae0013a5">
            <seg n="a8c0007b">
              Fru talman! Men vi vill ha ett sådant här beslut, Kerstin Lundgren.
              Om grundlagen hade varit annorlunda hade vi kunnat genomföra det
              på ett annat sätt. Men vi hade velat ha samma innehåll i beslutet.
              Skillnaden hade varit att det hade varit ett annat utskott som
              hade beslutat om en ramlag som ger kommuner möjlighet att införa
              trängselskatter, och då hade vi haft en annan debatt. Möjligen
              är det där som skillnaden ligger.
            </seg>
            <seg n="074e4984">
              Men vi vill ha den här lagen som den ser ut, och det är där som
              jag menar att Centerpartiet är hycklare. Varför vill ni inte ha
              det här innehållet? Vi var överens om innehållet, men nu backar
              Centerpartiet och vill inte ställa upp på detta bara för att det
              har den här formen. Det tycker jag är något konstigt.
            </seg>
          </u>
          <note type="speaker" n="52bb14f1">
            Anf. 55 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-701c539059a078ec-2" n="dd7be53d">
            <seg n="eeec4e5f">
              Fru talman! Problemet för er är att ni har en central utgångspunkt
              för ert samhällsbygge. Vi har ett lokalt underifrånperspektiv.
              Vi anser att människorna skulle ha givits det mandatet.
            </seg>
            <seg n="1b37dfb2">
              Många har talat om London. Ibland låter det som att ni lyssnar
              mera på vad londonborna tycker om införandet av vägavgifterna
              i London än vad ni har lyssnat på vad Helsingforss och kranskommunernas
              invånare tycker om det här förslaget.
            </seg>
            <seg n="b1223e0c">
              Låt medborgarna i regionen få tycka till! Skapa förutsättningar
              för medborgarna att fatta besluten i dialog med de folkvalda,
              lokalt och regionalt! Då har de legitimitet. Så vill vi bygga
              även en sådan här verksamhet. Vi i den här kammaren ska se till
              att det blir möjligt och inte tvinga in de lokala och regionala
              nivåerna, eller tvinga in människorna, i ett försök som ingen
              har efterfrågat annat än Göran Persson och de nattliga förhandlarna
              i Rosenbad.
            </seg>
          </u>
          <note type="speaker" n="13ef98ff">
            Anf. 56 BEATRICE ASK (m):
          </note>
          <u who="beatrice_ask_084111" xml:id="i-0799e4bd5c64e149-0" n="0fa66714">
            <seg n="c9b1dd15">
              Fru talman! Sällan har Socialdemokraterna så tydligt markerat
              vad man kan kalla maktens arrogans som i frågan om biltullar och
              trängselskatt. Många talare har vittnat om det här, och tusentals
              medborgare runtom i Helsingfors upplever ganska påtagligt hur
              Annika Billström, Göran Persson och antagligen i dag också majoriteten
              i den här riksdagen slår dövörat till. Makten är viktigare än
              att lyssna på medborgarna. I de slutna rummen, när Socialdemokraterna
              snickrar samarbetsavtal med Miljöpartiet och Vänsterpartiet, är
              det ändamålen som helgar medlen. Ändamålet i det här fallet är
              varken miljö, hänsyn till ekonomiska realiteter eller trängsel
              på infarterna till Helsingfors utan det är statsrådsposterna.
              Att straffa ut de ekonomiskt svaga grupperna medan leasingbilarna
              far fritt fram är med förlov sagt en mycket märklig miljöpolitik.
            </seg>
            <seg n="0006b20b">
              Jag vill ägna några minuter åt att fästa kammarens och åhörarnas
              uppmärksamhet på de aspekter som vi moderater i justitieutskottet
              har på ärendets hantering och på de frågor som vi moderater pekade
              på i vår motion med anledning av regeringsförslaget. Tillsammans
              med de tre andra borgerliga partierna har vi lämnat en avvikande
              mening till utskottsmajoritetens yttrande. Detta yttrande är i
              sig allvarligt nog, och det kanske är därför inga socialdemokrater
              från justitieutskottet vill vara här, för de inser naturligtvis
              de principiella brister som finns i den här propositionen. Men
              man har fått böja sig för Rosenbad. Man är tvingad att baxa igenom
              det här ärendet i Sveriges riksdag.
            </seg>
            <seg n="575a321f">
              Regeringen föreslår en annan ordning för de skattemål som rör
              trängselskatt. Vi har här hört Börje Vestlund förklara att det
              spelar väl ingen roll vad man kallar det, om det är en avgift,
              en skatt eller något annat. Men om man läser regeringens proposition
              kommer man fram till att det är en skatt. Då gäller skatteregler.
              Helt plötsligt överges nu de regler som vanligen gäller beskattningsbeslut
              och hur de ska överklagas. Nu ska det krävas prövningstillstånd
              till kammarrätt, och de flesta mål kommer enligt regeringen inte
              att prövas av ordinarie domare.
            </seg>
            <seg n="c62070e6">
              Regeringen förbereder förordningsändringar som syftar till att
              ge notarier rätt att döma utan nämndemän. Det är något helt nytt
              eftersom notarier normalt hittills aldrig har fått döma utan att
              ha en nämnd. Det är ett exempel på detta. Jag förmodar att majoriteten
              anser att det här handlar om så små summor. Börje Vestlund antydde
              det. Men det finns ju anledning att påpeka att det snabbt blir
              betydande summor för vanligt folk. Det är ju sådana som reser
              mycket och ofta.
            </seg>
            <seg n="0eca0a7f">
              Vi moderater anser inte att regeringen har presterat ett godtagbart
              underlag för att helt plötsligt slira över de gängse principerna
              för behandling av skattemål. Vad blir nästa steg? Kommer ni socialdemokrater
              att lite när det passar göra undantag för de regler som hittills
              gällt? Vart för det rättstryggheten, stabiliteten i rättssystemet
              och de grundläggande principerna för rättskipning?
            </seg>
            <seg n="f16f37c0">
              Ett annat problem som regeringen och majoriteten inte ägnar stor
              uppmärksamhet är hur domstolarna ska klara ärendemängden på ett
              för medborgarna godtagbart sätt. Varje fordon som passerar en
              betalstation en eller flera gånger samma dygn innebär ett skattebeslut.
              Antalet överklagandeärenden kan komma att bli stort. Domstolsverket
              har för sin del kommit fram till att den totala kostnaden bara
              för grundbesluten ligger någonstans runt 360 miljoner kronor.
              Den kostnaden, säger man, kan komma att bli högre om man gör som
              regeringen föreslår: att trängselskattemålen ska behandlas vid
              länsrätten i Helsingforss län. Det beror främst på att de muntliga
              förhandlingarna då förmodligen blir fler. 360 miljoner kronor
              det handlar om ungefär 10 % av Domstolsverkets nuvarande resurser.
              Och det ska användas till detta försök med trängselskatt.
            </seg>
            <seg n="1da5847a">
              Tycker ni socialdemokrater verkligen att det här är rimligt?
              Är det verkligen er uppfattning att våra domstolar badar i pengar?
              Eller har ni tappat kontakten med verkligheten? De signaler som
              jag får är att många domstolar har ekonomiska bekymmer, att ärenden
              blir liggande för länge på hög och att ett antal tingsrätter runtom
              i hela Sverige läggs ned som följd av ekonomiska bekymmer, vilket
              upprör och förfärar många.
            </seg>
            <seg n="87e68ef6">
              Jag tror att det är många socialdemokrater som inte har förstått
              att denna försöksverksamhet inte bara är en Helsingforssfråga
              utan är något som riskerar att drabba rättsväsendet runtom i hela
              Sverige och förvärra en allvarlig situation som vi redan känner
              av och som många är bekymrade över. Till det här med Domstolsverkets
              kostnader kommer också de resurser som kommer att krävas av polisen
              och åklagare samt av Ekobrottsmyndigheten för att de ska hantera
              trängselskatteärenden. Jag tycker att de pengarna kunde ha använts
              bättre.
            </seg>
            <seg n="f52fe0ff">
              Fru talman! Efter år av krav från oppositionen har regeringen
              äntligen bestämt sig för ett arbete kring integritetsfrågor, och
              det är bra. Men i samma stund driver ni igenom ett lagförslag
              som går som en ångvält över all respekt för människors privatliv
              och dess helgd. Nu ska alla som åker in och ut ur huvudstaden
              fotograferas och registreras. Vi vet inte riktigt hur det här
              kommer att se ut i detalj, men varje bil, och därmed åtminstone
              dess ägare, kommer att fastna i register och ges betalningsskyldigheter.
            </seg>
            <seg n="ab057183">
              I det förslag som vi nu diskuterar är det så att reglerna för
              när kameraövervakning får användas vidgas till att också möjliggöra
              indrivning av skatt. Det har aldrig varit fråga om detta tidigare.
              Hittills har det varit så att man kan medge kameraövervakning
              mer allmänt för att förebygga och beivra brott och för att främja
              trafiksäkerhet. Nu ska vi också använda allmän kameraövervakning
              för att driva in skatt. Man behöver ju bara ha lite fantasi för
              att inse att detta kan drivas lite väl långt.
            </seg>
            <seg n="756c80c6">
              Jag är uppriktigt bekymrad över att Socialdemokraterna tar det
              här nya steget utan att först noga analysera och bedöma konsekvenserna
              för den personliga integriteten. Och det framgår av justitieutskottets
              yttrande att också majoriteten där känner sig bekymrad och tycker
              att det är svårt. Men tyvärr drar man inte rätt slutsats utan
              man hoppas och det är ju lite rart att en framtida utvärdering
              av försöket ska fundera över problemen. Man ger upp för Rosenbad.
              Det logiska och enda riktiga vore naturligtvis att utreda vad
              som är rimligt och om det är lämpligt med massövervakning av medborgare
              för skatteindrivning innan man sätter i gång ett kostsamt och
              dyrbart försök av det slag som det här ärendet syftar till.
            </seg>
            <seg n="dc043a05">
              Fru talman! Det finns fler problem i det här ärendet. Andra har
              pekat på att det inte handlar enbart om ett försök i Helsingfors
              utan är en lag som kan komma att gälla på flera håll i Sverige.
              Man kan se framför sig hur fler kommuner kommer på att man kan
              ta ut trängselavgifter och i bästa fall få tillbaka lite pengar
              via staten. Dessutom är det ju i hög grad människor som inte bor
              i Helsingfors som kommer att drabbas av de här nya avgifterna.
              Det kan bli riktigt dyrt och krångligt att besöka Helsingfors.
            </seg>
            <seg n="bf655063">
              Man måste fråga sig: Är det socialdemokratisk politik att försvåra
              för medborgarna i det här landet och andra att besöka huvudstaden?
              Är inte avståndet mellan Helsingfors och övriga landet tillräckligt
              stort? Varför bygga murar och hinder runt huvudstaden när vi i
              alla andra sammanhang talar om öppenhet och fri rörlighet för
              medborgarna? Finns det verkligen inte andra sätt att komma åt
              problem som rör trafikstockningar och miljöbekymmer? Vi moderater
              menar att det finns ett otal mycket bättre sätt att hantera problemen
              på.
            </seg>
            <seg n="ea2bb089">
              Jag tycker att man ska ställa sig de här frågorna, fråga sig
              om det verkligen är rimligt att mura in Helsingfors på det här
              sättet och fundera, utifrån medborgarsynpunkten, på att man nu
              principiellt tar steget att försvåra och fördyra för människor
              genom att beskatta dem om de vill åka ut ur eller in i huvudstaden.
              Är inte det en princip som vi gick ifrån för många hundra år sedan?
            </seg>
            <seg n="f487d83c">
              Till sist vill jag i kammaren anmäla att med den hastighet med
              vilken det här förslaget har tagits genom riksdagen gör vi inte
              vårt jobb. Justitieutskottet fick knappt möjligheter att göra
              den grundliga beredning som vi normalt gör av komplicerade frågor.
              Det är alla seriöst intresserade av. Motionstiden på propositionen
              gick ut en och en halv timme innan justitieutskottet tvingades
              bereda frågan. Eftersom det inte är bara ledamöter som lyssnar
              på debatten ska jag säga att motionstiden alltså är möjligheten
              för ledamöter och partier att lämna synpunkter och förslag med
              anledning av regeringens förslag. Vi fick kopior på inkomna synpunkter
              utdelade på sammanträdesbordet. Alla begriper att ingen med en
              sådan ordning kan läsa och begrunda synpunkter, invändningar och
              underlag.
            </seg>
            <seg n="b70218c7">
              Vi moderater försökte få en annan, rimligare ordning utan framgång.
              Den som påstår att det här är ett acceptabelt sätt för riksdagen
              att pröva komplicerade frågor på kan inte räkna med Moderaternas
              stöd. Med detta underlag undergräver ni socialdemokrater tillsammans
              med Vänsterpartiet och Miljöpartiet riksdagens anseende och våra
              möjligheter att leva upp till det demokratiska ansvaret. Ett avslag
              på propositionen är självklart av många skäl för oss moderater,
              men en återremiss till utskottet är det minsta man kan begära.
            </seg>
            <seg n="d104f4b3">
              Alla har vittnat om att detta skulle kunna göras bättre eller
              på ett annat sätt. Men tyvärr konstaterar jag också i debatten
              att det är förskräckande många som sätter sommarledigheten före
              uppgiften att rätta till misstag och problem, vilket jag tycker
              är anmärkningsvärt. Vi moderater har tyvärr sett detta tidigare
              i ärendets hantering. Det imponerar inte. Det är beklagligt för
              medborgarna, och det är beklagligt för demokratin. Så här ska
              man inte hantera seriösa frågor.
            </seg>
          </u>
          <note type="speaker" n="674a9797">
            Anf. 57 MIKAEL JOHANSSON (mp):
          </note>
          <u who="mikael_johansson_6a9f74" xml:id="i-2c4714732e2ba446-0" n="b33b4efc">
            <seg n="9954c779">
              Fru talman! Trängselavgifter tillhör en modern och hållbar trafikpolitik.
              I dag fattar riksdagen beslut om trängselavgifter. Det är en milstolpe
              i svensk trafik- och miljöpolitik att frågan om trängselavgifter
              eller trafikstyrande avgifter i tätort, som experterna brukar
              kalla det, nu äntligen realiseras i Sverige.
            </seg>
            <seg n="d3553dca">
              Miljöpartiet har drivit frågan under lång tid, och vi ser stora
              vinster både för stad och för landsbygd. Samhällskostnaderna för
              biltrafikens extra negativa miljöpåverkan i städer och trängseln
              på vägnäten i städerna är stora, och de måste återspeglas i direkta
              kostnader för att de ska bli så små som möjligt. Det är som vi
              ser det orimligt att lägga dessa kostnader på glesbygdsbilisterna,
              som har få alternativ till biltransporter.
            </seg>
            <seg n="cbdf66fa">
              I tätorter innebär avgifterna samtidigt att trängseln i trafiken
              effektivt kan minskas. På samma gång kan resurser frigöras för
              att förbättra eftersatt kollektivtrafik. Genomförandet av ett
              försök med trängselavgifter i Helsingfors är den första riktigt
              effektiva åtgärd som satts in på 30 år för att lösa stadens trafikinfarkt.
              Årtionden av satsningar på vägutbyggnader, senast i beslutet om
              Södra och Norra länken, har kostat skattebetalarna stora summor
              och har lett till en ökad privatbilism i Helsingforssområdet.
            </seg>
            <seg n="470ebdd1">
              Samtidigt har ingen egentlig utbyggnad av kollektivtrafiknätet
              skett, och ny bostadsbebyggelse i regionen har spritts ut över
              områden utan vettig kollektivtrafik. Resultatet är att den allt
              ökande privatbilismen nu också hotar stadens gröna lungor i sina
              krav på ytterligare motorvägar. Det kan vi inte stillatigande
              acceptera.
            </seg>
            <seg n="678651ee">
              Trängselavgifter är ett modernt verktyg som nu också används
              i flera av våra europeiska grannländer. I London går borgmästare
              Livingstone efter sin valseger i förra veckan vidare med planerna
              att utvidga den avgiftsbelagda zonen. Vi kan notera att den förbättrade
              framkomligheten i den nuvarande zonen i London bland annat har
              lett till att busstrafiken fungerar, vilket har ökat de flesta
              resenärers möjligheter att ta sig fram.
            </seg>
            <seg n="71bc550b">
              Miljöpartiet ser alltså att trängselavgifter är ett relativt
              nytt sätt att söka lösningar på gamla problem.
            </seg>
          </u>
          <note n="ab6fedcb">
            Jag yrkar bifall till förslaget i betänkandet och avslag på samtliga
            motioner.
          </note>
          <note n="e66cfcf6">
            I detta anförande instämde Claes Roxbergh (mp).
          </note>
          <note type="speaker" n="f2470930">
            Anf. 58 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-211b7e30d42e37f9-4" n="b59c612e">
            <seg n="8e737046">
              Fru talman! Jag har många frågor till Mikael, och tre som jag
              ska koncentrera mig på just nu.
            </seg>
            <seg n="bef01003">
              Det är först och främst portalfrågan, som jag tycker har genomsyrat
              hela debatten, men det här är ju första gången som vi får möta
              ditt parti i den. Min fråga är: Betyder inte folkviljan något
              för dig? Vi hade senast en yttring i helgen; det var folkomröstning
              i Värmdö. Man sade ett kraftfullt och rungande nej till trängselavgifter.
              Det har man också gjort i Helsingforss kranskommuner tidigare.
              Man har gjort det i form av folkomröstningar i vissa kommuner
              och som andra undersökningar i andra kommuner. Det finns alltså
              ingen folklig förankring för ert förslag i Helsingforssregionen.
            </seg>
            <seg n="ca6e15d3">
              Det andra gäller det förslag om en formulering i betänkandet
              som man hade när vi satt i trafikutskottet. Det lyder: Detta innebär
              att även investeringar i infrastrukturen, såsom spår och vägar
              i vissa fall förlagda i tunnlar, är nödvändiga för att på sikt
              komma till rätta med rådande trafikproblem i Helsingforssregionen
              och andra storstadsområden. Det här ville du ha bort! Det fick
              mig naturligtvis genast att misstänka att vi i Helsingfors får
              betala våra egna investeringar i kollektivtrafik och för vägar
              med trängselskatterna. Det ska alltså inte behöva tas av statliga
              anslag. Hur är det med det? Vi i Helsingforssregionen behöver
              väl precis lika mycket statliga anslag ur normala skattemedel
              för sådana här saker? Det förutsätter jag att även ni tycker.
            </seg>
            <seg n="6a6bf969">
              Jag kan vänta med den tredje frågan så länge.
            </seg>
          </u>
          <note type="speaker" n="050d69a1">
            Anf. 59 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-2c4714732e2ba446-1" n="b33b4efc">
            <seg n="574acc57">
              Fru talman! Vad gäller folkviljan har vi här i riksdagen rollen
              att leverera det som en region eller kommun önskar sig. I det
              här fallet har Helsingforss stad önskat sig att kunna införa trängselavgifter.
            </seg>
            <seg n="fb1399b3">
              Det kommer att ske en folkomröstning, och det tycker jag är den
              yttersta möjligheten för medborgarna att säga sitt. Vill de ha
              trängselavgifter eller inte? Jag tycker att frågan har behandlats
              på ett mycket seriöst sätt demokratiskt sett, eftersom det ges
              möjlighet för folket att säga sitt. Blir det ett nej så kommer
              det inte att existera några trängselavgifter efter nästa val.
              Blir det ett ja så kommer de att fortsätta finnas, och permanentas.
            </seg>
            <seg n="7bc54041">
              Björn Hamilton pratar också om vart pengarna ska gå. I trafikutskottet
              handlade det om att göra en markering av att vi inte vill peka
              ut att pengarna ska gå till det ena eller det andra. Sedan kan
              ju vart och ett av partierna ha sina åsikter om vart de vill se
              att pengarna ska gå. Men det är i första hand en fråga för den
              region som får intäkterna.
            </seg>
            <seg n="f64832f6">
              Jag tror att Björn Hamilton känner till att i det betänkande
              vi ska debattera härefter behandlas ett antal olika projekt. Det
              gäller den infrastrukturplan som regeringen har fastställt och
              som innebär att Helsingfors får ett antal investeringar på samma
              sätt som alla andra delar i Sverige också får sina planer och
              projekt godkända av riksdagen.
            </seg>
            <seg n="f8bc20e8">
              Nu väntar jag på den tredje frågan!
            </seg>
          </u>
          <note type="speaker" n="ef4238e3">
            Anf. 60 BJÖRN HAMILTON (m) replik:
          </note>
          <u who="bjorn_hamilton_019a00" xml:id="i-211b7e30d42e37f9-5" n="b59c612e">
            <seg n="288e0a85">
              Fru talman! Detta med ekonomi och att hålla i skattepengar är
              ju en sak för sig. Det här försöket kostar minst 2 miljarder.
              Vad händer när vi får en borgerlig majoritet i Helsingforss stadshus
              efter valet samtidigt som invånarna säger nej? Det har de ju redan
              gjort. Det är bra med en ny folkomröstning, men vi vet ju redan
              i dag, genom kraftfulla opinionsyttringar, att de inte vill ha
              detta. Göran Persson vill kanske fortfarande vara statsminister,
              eller så vill hans efterträdare det, och man måste kanske fortsätta
              att stödja sig på Miljöpartiet. Vad händer då? Kommer ni att slänga
              2 miljarder i sjön? Är det så vi ska hantera skattepengarna?
            </seg>
          </u>
          <note type="speaker" n="5db00170">
            Anf. 61 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-ef28b77581db0691-0" n="b33b4efc" next="i-651dfac2a45877b0-0">
            <seg n="51a7692c">
              Fru talman! Nu lär det levereras ett antal kronor i form av intäkter
              från det här försöket också. Det är ju folket i Helsingforss kommun
              som ska ha en folkomröstning, vilket de inte har haft hittills.
              Det är bara opinionen som har mätts. Om det blir ett nej och det
              har blivit kostnader för det här försöket, är det staten som ska
              stå för de kostnaderna. Det är så uppgörelsen ser ut.
            </seg>
          </u>
          <note n="7096f6c5">
            Anf. 62 GUNNAR ANDRÉN (fp) replik:
          </note>
          <u who="mikael_johansson_6a9f74" xml:id="i-651dfac2a45877b0-0" n="b33b4efc" prev="i-ef28b77581db0691-0">
            <seg n="294a4ce7">
              Fru talman! Det var intressant att höra vad Mikael Johansson
              inte sade. Med största noggrannhet förteg han allt om den demokratiska
              aspekten på detta. Han avstod medvetet, och jag förstår varför.
              Det är väldigt oklart hur många som egentligen stöder den här
              propositionen. Men jag ska ge det erkännandet att det är ett parti
              som står bakom detta ordentligt, och det är Miljöpartiet. Vänsterpartiet
              står uppenbarligen inte bakom förslaget och tycker inte detta.
            </seg>
            <seg n="dada9d94">
              Jag ska komma in på några andra saker. Jag skulle rekommendera
              en läsning av det särskilda yttrande om trängselskatt som Marie
              Engström och Gunnar Goude har skrivit. Det stämmer överens med
              Folkpartiets förslag.
            </seg>
            <seg n="a3272b0e">
              Nu skulle jag vilja vända mig till Örebro. Hur är det där? Det
              går en stor fin väg som heter E 20 förbi där. Jag förmodar att
              Mikael Johansson vid något tillfälle har trafikerat den här vägen.
              Genom att den finns utanför Örebro slipper bilister åka in i Örebro.
              Om man tvingar in bilister i Helsingforss stad på ett sätt som
              man slipper i Örebro är det klart att det blir trångt inne i staden.
              Nu skulle jag vilja fråga Mikael Johansson på vilket sätt E 20
              utanför Örebro genererar trafik inne i Örebro stad. Om man ska
              införa avgifter i Helsingfors tycker jag att Mikael Johansson
              ska se till att man också inför avgifter på E 20 utanför Örebro.
              Jag är övertygad om att trafiken inne i Örebro stad då kommer
              att öka dramatiskt, allra helst om man stänger av den helt som
              Karin Svensson Smith egentligen är inne på vi ska inte ha några
              vägar. Jag undrar hur det kommer att bli. Blir det trafikavgifter,
              trängselavgifter eller skatter på E 20 utanför Örebro eller inte?
              Vilken effekt kommer det i så fall att få?
            </seg>
          </u>
          <note type="speaker" n="38f12d03">
            Anf. 63 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-ef28b77581db0691-1" n="b33b4efc" next="i-651dfac2a45877b0-1">
            <seg n="a1d9ccd2">
              Fru talman! Det är naturligtvis i första hand en fråga för de
              partier och de politiker som verkar i Örebro. Men jag kan reflektera
              utifrån den erfarenhet jag har ifrån politiskt fullmäktigearbete
              i Örebro. Jag skulle snarare vilja ha mer trafik på E 20. Det
              vore det absolut bästa för örebroarnas del om vi fick mer trafik
              som går på E 20. Varför? Jo, naturligtvis av den anledningen att
              långtradarna i dag smiter in på de mindre vägarna när de kommer
              på anslutande riksvägar från Norrköping eller något annat håll.
              De ska inte åka genom tätorten Örebro. De ska så snabbt som möjligt
              slussas ut till Europavägen och rulla vidare på den.
            </seg>
            <seg n="f66ef818">
              Problemet i Örebro är knappast trängseln på Europavägen, utan
              det är snarare trängseln på de andra vägarna. Det har hittills
              inte hjälpt att man har byggt ut ett antal olika vägar. Diskussionen
              har snarare gått så att man har velat försöka lugna den ganska
              höga trafikrytmen i Örebro genom att göra olika avsmalningar på
              de större genomfartslederna som finns inne staden. Det är de bitarna
              som vi naturligtvis ska göra något åt. Men det är som sagt en
              fråga för Örebros kommunfullmäktige att hantera. Jag skulle vilja
              se att det gick mer trafik på Europavägen.
            </seg>
          </u>
          <note n="df66d9a5">
            Anf. 64 GUNNAR ANDRÉN (fp) replik:
          </note>
          <u who="mikael_johansson_6a9f74" xml:id="i-651dfac2a45877b0-1" n="b33b4efc" prev="i-ef28b77581db0691-1">
            <seg n="9b744c9b">
              Fru talman! Vi är rörande överens på den här punkten. Det är
              en fråga för Örebros kommunfullmäktige. Men varför är detta då
              inte en fråga för Helsingforss kommunfullmäktige? Här ska man
              i praktiken betala för Harpsundsskatt med växelmynt. Mikael Johansson
              är bankiren som håvar in de här pengarna.
            </seg>
            <seg n="63d03e18">
              Jag tror att samma förhållanden och beteenden gäller i Örebro
              och i Helsingfors. Har man inga förbifartsvägar kommer trafiken
              in i Helsingfors. Det är detta som är problemet. Jag håller helt
              med om att vi måste bygga ut kollektivtrafiken, men här börjar
              man ju i fel ända med stöd av Miljöpartiet.
            </seg>
            <seg n="55ad1ec5">
              Vi måste faktiskt skilja på avgifter och skatter. Man struntar
              kanske i det i trafikutskottet, men vi som sitter i skatteutskottet
              har ett ansvar för att man får någonting för avgifter och att
              skatter blir ospecificerade. De ska gå till välfärd, domstolsväsende
              och så vidare. Det är vi säkert överens om. Men i det här fallet
              blir det inte på det sättet. Man ska korrigera för allting annat.
            </seg>
            <seg n="1554913c">
              Jag ska läsa upp vad Miljöpartiet och Vänsterpartiet anser om
              trängselskatterna. Det står att det inte är någon lämplig långsiktig
              lösning på frågan hur vi på ett bra sätt kan utnyttja avgifter
              på bilismen för att minska problemen med bilköer. Det är ett bra
              yttrande, och vi instämmer i detta. Jag tycker som Mikael Johansson
              när han säger att vi ska låta örebroarna bestämma om de vill ha
              miljöstyrande avgifter på E 20 för att avlasta Örebros centrum.
              Låt också stockholmarna göra detsamma! Inför inte en skatt som
              går till staten! Det är fel väg.
            </seg>
          </u>
          <note type="speaker" n="ca8c07a2">
            Anf. 65 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-2c4714732e2ba446-2" n="b33b4efc">
            <seg n="a70cadcd">
              Fru talman! Då kanske jag får fortsätta citatet. Det är kanske
              på sin plats att se helheten när vi diskuterar den här frågan.
              Det står så här i fortsättningen: De flesta av förslagens brister
              har på ett eller annat sätt sin upprinnelse i regeringsformens
              regler, som innebär att den här typen av styrande pålagor anses
              vara en skatt.
            </seg>
            <seg n="ea335c16">
              Det finns ett stort behov av förändringar som gör det möjligt
              för lokala och regionala beslutsfattare att ha det avgörande inflytandet
              över avgiftssystemen både vad gäller avgifternas införande, avgiftssystemens
              utformning, snabba justeringar av avgifterna och intäkternas användning.
              I det syftet bör grundlagen ses över.
            </seg>
            <seg n="adff0dc8">
              Där slutar jag mitt citat. Det passar mitt syfte.
            </seg>
            <seg n="55d887df">
              I det här fallet handlade det om att majoriteten i Helsingforss
              stad önskade sig en möjlighet att genomföra ett sådant här försök.
              Då handlar det om att vi ska leverera en lagstiftning som gör
              det möjligt för Helsingforss majoritetspartier att genomföra det
              här försöket. Sedan är det en framtidsfråga hur vi ska hantera
              det när det här systemet eventuellt ska permanentas. Jag tycker
              att det är en framtidsfråga om det tekniskt sett ska vara en skatt
              eller en avgift. I det här första läget har vi i vårt parti sett
              till att leverera det Helsingforss stads majoritetspartier har
              önskat sig. Det var vår del i uppgörelsen, och den tror jag inte
              skedde på Harpsund. Vi ska kanske försöka att hitta ett annat
              namn på den.
            </seg>
          </u>
          <note type="speaker" n="5fc6a2bd">
            Anf. 66 MARTIN ANDREASSON (fp) replik:
          </note>
          <u who="martin_andreasson_f03825" xml:id="i-5b126e339dd4a8ac-3" n="54ec97f9">
            <seg n="a9fffdf8">
              Fru talman! Jag tar vid där Gunnar Andrén slutade i den här replikväxlingen.
              När Miljöpartiet i Sveriges riksdag påstår att det här är någonting
              som majoriteten i Helsingforss stad önskade sig och att det enda
              man har gjort här i riksdagen är att i all ödmjukhet leverera
              det som det finns ett önskemål om från Helsingfors är det ett
              hyckleri av ett slag som vi sällan har hört i den här kammaren.
              Annika Billström sade dagen efter att förhandlingen om makten
              i Helsingforss stadshus var klar, den 18 oktober 2002, i Studio
              Ett i Sveriges Radios program 1: Det var på grund av att Miljöpartiet
              på riks lade sig i kommunalpolitiken och på det sättet utpressade
              regeringen som vi fick avgiftsfrågan i vårt knä.
            </seg>
            <seg n="26942aa1">
              Miljöpartiet använde faktiskt detta som utpressningsmetod och
              ställde det mot ett misstroendevotum. Regeringen hade ju inget
              att välja på, och jag vill inte vara den politiker som används
              på det här sättet genom att säga att det var hon som såg till
              att regeringen fick gå.
            </seg>
            <seg n="89b4280e">
              Så sade Annika Billström. Det är Miljöpartiet på riks, för att
              använda hennes uttryck, som har lagt sig i kommunalpolitiken.
              Miljöpartiet i Helsingforss stad har varit ärligt och har i val
              efter val sagt till väljarna att man vill införa trängselavgifter
              i Helsingforss stad. Man har inte haft möjlighet att göra det
              eftersom man inte har fått tillräckligt stöd i kommunpolitiken.
            </seg>
            <seg n="bd665ff1">
              Det som jag vill att Mikael Johansson ska kommentera är det demokratiska
              i att Miljöpartiet på riksnivå tvingar en kommun att leverera
              någonting som ska ingå i en uppgörelse om makten på regeringsnivå.
              Miljöpartiet brukar tala om respekt för lokalt självstyre. Det
              här talar ett helt annat språk, där stockholmarna har blivit en
              handelsvara i en uppgörelse om makten i Rosenbad.
            </seg>
          </u>
          <note type="speaker" n="1f597fbe">
            Anf. 67 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-2c4714732e2ba446-3" n="b33b4efc">
            <seg n="a18b1f5e">
              Fru talman! För det första vill jag bara klart deklarera att
              jag inte tycker att jag kan kommentera hur Annika Billström tolkar
              olika saker. Det får hon stå för.
            </seg>
            <seg n="1adb0d5b">
              Det som vi har haft att hantera är att Miljöpartiet i Helsingforss
              stad har resonerat om hur makten ska fördelas i Helsingforss stadshus.
              Ska den vara miljöpartistisk med borgerligt stöd, eller ska den
              vara miljöpartistisk med socialdemokratiskt stöd? Socialdemokraterna
              har i sina förhandlingar naturligtvis lyft fram frågan om trängselavgifter,
              och i det ingår även, för att sådana ska kunna genomföras med
              den lagstiftning som vi har i dag, att det på riksnivå införs
              en lag som gör det möjligt att genomföra det här försöket. Det
              är det som vi har ställt oss bakom, och det har som naturlig följd
              haft att vi krävt en diskussion med Socialdemokraterna på riksnivå.
              Jag tycker att det är fullt naturligt.
            </seg>
          </u>
          <note type="speaker" n="6edffd62">
            Anf. 68 MARTIN ANDREASSON (fp) replik:
          </note>
          <u who="martin_andreasson_f03825" xml:id="i-5b126e339dd4a8ac-4" n="54ec97f9">
            <seg n="d664c80d">
              Fru talman! Mikael Johansson säger att han inte vill kommentera
              Annika Billströms yttrande. Samtidigt gör han en historieskrivning
              som går helt på tvärs mot det som Annika Billström oemotsagd har
              gett uttryck för under hela den tid som har gått sedan valet 2002.
              Min tolkning måste i så fall vara att Mikael Johansson anser att
              Annika Billström far med osanning.
            </seg>
            <seg n="9a3c30c2">
              Men i 121-punktsöverenskommelsen, som gäller makten på riksplanet,
              står det klart och tydligt att det ska införas trängselskatter
              i Helsingforss stad. Socialdemokraternas ledare i Helsingforss
              stad talar klarspråk och säger: Vi har fått avgiftsfrågan i vårt
              knä. Hon säger ordagrant:
            </seg>
            <seg n="73cd79a3">
              Det är viktigt att se hur den här frågan har kommit i vårt knä.
              Det är viktigt att se vilka konsekvenser det får när rikspolitiker
              lägger sig i kommunalpolitiken och använder det som utpressning.
            </seg>
            <seg n="2aa1abef">
              Miljöpartiet brukar tala om att man värnar det lokala självstyret
              och om att makten ska ligga så nära invånarna som möjligt. I det
              här fallet har man använt stockholmarna och invånarna i hela Helsingforssregionen
              som handelsvara i en uppgörelse om makten i Rosenbad. Ur demokratisk
              synpunkt tycker jag att det är både oroväckande och lite sorgligt
              att Miljöpartiet tydligen inte ser något problem i att man börjar
              blanda in kommunalpolitiska frågor i uppgörelser om makten i Sveriges
              riksdag och regering.
            </seg>
          </u>
          <note type="speaker" n="9a3d2834">
            Anf. 69 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-2c4714732e2ba446-4" n="b33b4efc">
            <seg n="aeb03c80">
              Fru talman! Jag kan i så fall bara hänvisa Martin Andreasson
              till mitt svar i den förra replikväxlingen med vederbörande. Jag
              har inget ytterligare att tillföra.
            </seg>
          </u>
          <note type="speaker" n="645ea33b">
            Anf. 70 BEATRICE ASK (m) replik:
          </note>
          <u who="beatrice_ask_084111" xml:id="i-0799e4bd5c64e149-1" n="0fa66714">
            <seg n="77d92a27">
              Fru talman! Mikael Johansson sade i sitt inledningsanförande
              att det här var en milstolpe i svensk politik. Jag får väl säga
              att det snarare verkar vara ett stolpskott.
            </seg>
            <seg n="db7327c3">
              När man lyssnar till diskussionen om att Miljöpartiet nu ser
              till att leverera vad Helsingfors vill, med allt vad det nu kan
              vara, känns det lite som att till och med Miljöpartiet försöker
              att slippa sitta med svartepetter. Jag förstår att ärendet är
              behäftat med så många brister och problem, men ni måste ändå faktiskt
              ta ansvar också för de här bristerna.
            </seg>
            <seg n="98483f46">
              Jag vill gärna ställa några frågor. För det första: Tycker Miljöpartiet
              att massövervakning och registrering av medborgare är ett bekymmer?
            </seg>
            <seg n="7d55ec46">
              För det andra har vi här tidigare diskuterat hur ni hanterar
              lokal demokrati och lokalt inflytande. Låt mig fråga: Tycker Miljöpartiet
              att det är rätt eller fel att göra riksdagen till transportkompani
              för regeringspropositioner? Jag känner verkligen en betänksamhet
              inför vart gräsrotsperspektivet tagit vägen när man inte lyssnar
              till och bekymrar sig över uppfattningar? I det här fallet handlar
              det dessutom om en hel region som har genomfört folkomröstningar
              och annat, så att vi verkligen vet hur folkviljan ser ut. Ändå
              driver Miljöpartiet med maktspråk igenom någonting som går stick
              i stäv mot vad människor vill.
            </seg>
            <seg n="e6d9fac7">
              Är det här något problem för Miljöpartiet, eller har jag missförstått
              vad ni ursprungligen står för?
            </seg>
          </u>
          <note type="speaker" n="e2ea3674">
            Anf. 71 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-2c4714732e2ba446-5" n="b33b4efc">
            <seg n="4c1581ab">
              Fru talman! Frågan om registrering handlar om att de som kör
              in och ut via tullarna ska registreras i avvaktan på om det blir
              några överklaganden av domar. Det här materialet kommer sedan
              att förstöras. Det är inte så att registreringen av att jag har
              kört en bil över tullarna en viss dag exakt vid en viss tidpunkt
              kommer att ligga kvar för tid och evighet. Registreringen bevaras
              bara under förutsättning att fallet på grund av överklagan fortfarande
              är under prövning.
            </seg>
            <seg n="d0bd0b43">
              Vad sedan gäller talet om transportkompani har vi i Sverige en
              lagstiftning där regionen eller kommunen inte kan ta initiativ
              till införande av en sådan här skatt utan det är Sveriges riksdag
              som beslutar i skattefrågan. Det är då ur demokratisk synpunkt
              naturligt för mig att ha den synen att vi ska leverera det som
              regionen eller kommunen önskar. Jag tycker att det vore märkligt
              om jag intog en annan ståndpunkt och sade att Miljöpartiet på
              riksnivå vill att det ska utformas på ett visst sätt, så att avgifter
              ska tas ut på Essingeleden eller vad det kan vara. Det är inte
              vår roll på riksnivå utan vi ska naturligtvis se till att detta
              ska genomföras så smidigt som möjligt enligt de önskemål som i
              detta fall kommunen har framfört.
            </seg>
          </u>
          <note type="speaker" n="34fe9d77">
            Anf. 72 BEATRICE ASK (m) replik:
          </note>
          <u who="beatrice_ask_084111" xml:id="i-0799e4bd5c64e149-2" n="0fa66714">
            <seg n="ae21e9b5">
              Fru talman! Det går ändå inte att komma ifrån att det här förslaget
              innebär att skapa möjligheter för ett försök i Helsingfors med
              en trängselskatt. Ni kan inte komma förbi detta med hänvisning
              till att ni bara levererar något slags formalistiskt system, ifall
              någon nu skulle komma på det hela. Ärendet är ju påskyndat och
              pådrivet just för att det snabbt ska gå igenom, trots att inte
              ens Socialdemokraterna i Helsingforss stad ville ha det, om man
              nu ska tro på det som Annika Billström sade i valrörelsen.
            </seg>
            <seg n="881c4d2a">
              Vad sedan gäller registreringen tycker jag att du ska gå hem
              och läsa på propositionen och ärendet. Det är riktigt att man
              ska fotograferas när man åker in i och ut ur staden. Det finns
              en begränsning av hur länge den registreringen ska bevaras, men
              det är inte noga utrett och reglerat. Det gäller också ett material
              som är oerhört spännande och intressant för polisen.
            </seg>
            <seg n="b9ce7e91">
              När man läser ärendet finner man att det inte alls är otänkbart
              att polisen kommer att kunna använda uppgifter om hur den registrerade
              har åkt, har gjort och mycket annat. Man kan då fundera över om
              det inte vore rimligt att noga analysera det här och införa bestämmelser
              motsvarande de som man har på andra områden. Är det så att vi
              nu med massövervakning av medborgarna ska ha ytterligare en registrering
              av vårt privatliv, som kan användas av polis och andra som kan
              tycka att det här är intressant? Bör man inte se till att riksdagen
              först reder ut detta ordentligt? Det går inte att smita ifrån
              den frågan, och den finns i det här ärendet.
            </seg>
          </u>
          <note type="speaker" n="cd1234d5">
            Anf. 73 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-2c4714732e2ba446-6" n="b33b4efc">
            <seg n="f4e4ee7e">
              Fru talman! Jag har som sagt förklarat att vi inte har någon
              annan avsikt från vårt partis sida än att registreringen enbart
              ska bevaras för det fall att det blir överklagan. Det är först
              då uppgifterna ska användas. Inga andra tillfällen ska ges vare
              sig polis eller några andra.
            </seg>
            <seg n="183c7fda">
              Det upprepas vidare gång på gång att det här var fråga om ett
              vallöfte från Socialdemokraterna före valet men att det efteråt
              sades något annat från Socialdemokraterna. Men det är väl så med
              alla uppgörelser som görs mellan olika partier. I det ena fallet
              får vi från Miljöpartiets sida säga: Det här är en åsikt som vi
              inte tycker är okej, men i en samverkan måste vi ta ett ansvar
              och acceptera den.
            </seg>
            <seg n="87ebcb6a">
              I det här fallet har majoriteten i Helsingforss stads fullmäktige
              önskat sig systemet. I dag kommer vi att kunna besluta att göra
              det möjligt för den majoriteten att genomföra ett försök som sedan
              följs av en folkomröstning där Helsingforss kommuns invånare får
              säga sitt huruvida de vill ha detta i fortsättningen eller inte.
              Det tycker jag är en milstolpe. Huruvida det blir ett stolpskott
              eller en stramare rätt upp i krysset får Helsingforss folk säga
              sitt om.
            </seg>
          </u>
          <note type="speaker" n="ca003c1b">
            Anf. 74 NINA LUNDSTRÖM (fp) replik:
          </note>
          <u who="nina_lundstrom_103ab9" xml:id="i-13ced98c586bfe44-1" n="2a5ad049">
            <seg n="60b0f016">
              Fru talman! Den fråga som jag vill uppehålla mig kring är själva
              demokratiperspektivet. Miljöpartiet säger här att det i vissa
              fall är jätteviktigt med folkomröstningar och att folkomröstningar
              ska ske innan man fattar beslut. Just i den här frågan driver
              Miljöpartiet en fråga om folkomröstning efter att man har infört
              trängselavgifter. Det fanns också partier som hade som ett vallöfte
              att inte införa trängselavgifter. Med tanke på det synes det ytterst
              märkligt.
            </seg>
            <seg n="a4283252">
              Den statistik som jag läste upp visar på att det här är en exceptionellt
              sammanflätad region. Det innebär att människor rör sig över kommungränser
              i mycket hög utsträckning. Hur ser Mikael Johansson och Miljöpartiet
              just på den problematiken? Det finns väldigt många människor som
              blir berörda som inte har en chans att påverka beslutet.
            </seg>
            <seg n="9bc9f651">
              Jag skulle vilja höra hur Miljöpartiet ser på demokratiperspektivet.
              Det är en oerhört viktig frågeställning att diskutera i dessa
              dagar när politikers legitimitet och väljarnas förtroende står
              i fokus. Varför har ni valt denna hanteringsordning?
            </seg>
          </u>
          <note type="speaker" n="c40f799c">
            Anf. 75 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-2c4714732e2ba446-7" n="b33b4efc">
            <seg n="a99c37b4">
              Fru talman! Det här systemet är inte så spritt i världen, så
              det är svårt att se något liknande system mer än i ett antal städer
              London, Singapore.
            </seg>
            <seg n="8b78693f">
              Genom att genomföra ett fullskaleförsök kan medborgarna få uppleva
              vad det innebär. Det kan vara att köerna minskar, vilka fördelar
              det ger för varje enskild som trafikerar våra vägar och vilka
              andra resmönster de tvingas till. Med utgångspunkt i det måste
              de känna om det är rimligt och rätt, om de kommer fram snabbare,
              vilka fördelar det för med sig, om det är några nackdelar med
              systemet, till exempel att man tvingas ta bussen och så vidare.
              Det är huvudsyftet.
            </seg>
            <seg n="33c0555d">
              Det är högst demokratiskt, anser jag, att det genomförs en folkomröstning
              i Helsingfors för de medborgare som är berörda av systemet, i
              direkt anslutning till att systemet upphör. Det tycker jag är
              alldeles utmärkt ur demokratisynpunkt. Det är det vi eftersträvar.
              Vad söndagen senast gav vid handen är snarare att det borde vara
              en folkomröstning om den grundlag som eventuellt kommer att diskuteras
              i helgen.
            </seg>
            <seg n="61bf5210">
              För oss är det mycket viktigt. Vi har ett syfte. Detta ska prövas
              fullskaligt och sedan blir det en folkomröstning. Sedan vet vi
              om man kommer att fortsätta med det här systemet i Helsingfors
              eller inte.
            </seg>
          </u>
          <note type="speaker" n="a87e9fb0">
            Anf. 76 NINA LUNDSTRÖM (fp) replik:
          </note>
          <u who="nina_lundstrom_103ab9" xml:id="i-13ced98c586bfe44-2" n="2a5ad049">
            <seg n="bb4606fb">
              Fru talman! Då vill jag också veta hur Miljöpartiet kommer att
              förhålla sig till resultatet av folkomröstningen. Ni skriver också
              i yttrandet att ni ser möjligheter att väga in regionala perspektiv.
              Hur kommer ni att hantera den möjligheten för kommunerna? Vi driver
              från Folkpartiets sida att alla kommuner ska kunna hålla folkomröstningar.
              Är ni beredda till det och är ni beredda att lyssna?
            </seg>
            <seg n="f59825bf">
              Börje Vestlund sade i remissdebatten den 30 april: Naturligtvis
              hade vi socialdemokrater önskat oss en annan ordning när det gäller
              trängselavgifter. Vi hade självklart velat bygga ut kollektivtrafiken
              först och sedan införa trängselavgifter. Det hade enligt vårt
              förmenande varit en bättre ordning för detta. Vi har också hört
              Karin Svensson Smith anföra att de inte heller ansåg att det är
              en bra ordning. Vänsterpartiet hade också velat bygga ut kollektivtrafiken
              först och vidta andra infrastruktursatsningar.
            </seg>
            <seg n="4b751b7c">
              Min följdfråga till Miljöpartiet är: Är det ni som hela vägen
              har blockerat möjligheterna att satsa på kollektivtrafik och se
              till att infrastrukturen kommer på plats? Till syvende och sist
              är det framför allt de lågavlönade, kvinnorna och barnfamiljerna
              som drabbas av den här typen av beslut.
            </seg>
            <seg n="199e6ed5">
              Detta är mina frågor till Miljöpartiet. Den ena är demokratifrågan.
              Den andra gäller konsekvenserna av beslutet: Är det ni som har
              blockerat möjligheterna i förhandlingarna på riksnivå och stoppat
              de satsningar som borde ha gjorts för länge sedan och inte minst
              nu?
            </seg>
          </u>
          <note type="speaker" n="aa775694">
            Anf. 77 MIKAEL JOHANSSON (mp) replik:
          </note>
          <u who="mikael_johansson_6a9f74" xml:id="i-ef28b77581db0691-2" n="b33b4efc" next="i-651dfac2a45877b0-2">
            <seg n="2f30e7c5">
              Fru talman! De satsningar som sker på kollektivtrafik inom regionen
              är naturligtvis en fråga för stockholmarna och inte för riksdagen
              eller dess rikspartier. Självklart är det så att SL på uppdrag
              av kommuner lägger ut den busstrafik som är. Det är väl ganska
              känt att Miljöpartiet i bland annat Helsingforss läns landsting
              har haft ökade satsningar på kollektivtrafik på sina valmanifest.
              Nu får vi en möjlighet att göra det i samband med försöket. Vi
              kommer att öka busstrafiken så att människor ska kunna välja andra
              sätt och andra tidpunkter att ta sig fram.
            </seg>
            <seg n="b797d0e9">
              Självklart är det så för oss på riksnivå att en folkomröstning
              ska respekteras. Blir det ett ja fortsätter rimligtvis försöket,
              om nu Helsingforss stad önskar det. Om Helsingforss kommuns invånare
              säger nej är det min uppgift på riksnivå att se till att vi inte
              stöttar en fortsättning med systemet. Det är ganska naturligt.
            </seg>
            <seg n="4a3b7f84">
              Är det så att de vill rösta i Solna är det givet att de får göra
              det. Det är upp till kommunpolitikerna där att ta det beslutet,
              om de vill genomföra en folkomröstning. De har den möjligheten
              nu när systemet kommer att sjösättas. De kan göra det på ungefär
              motsvarande sätt som Helsingforss stad, det vill säga valdagen
              2006.
            </seg>
          </u>
          <note n="da233a4b">
            Anf. 78 GUNNAR ANDRÉN (fp):
          </note>
          <u who="mikael_johansson_6a9f74" xml:id="i-651dfac2a45877b0-2" n="b33b4efc" prev="i-ef28b77581db0691-2">
            <seg n="59e824a2">
              Fru talman! Det ska bli intressant att se Mikael Johansson plädera
              för miljöavgifter eller vad det nu kan vara i Örebro, det som
              han nu kallade stolpskott. Det är skillnad om ett stolpskott går
              in eller ut. Det kommer vi ihåg från Anders Svenssons skott mot
              Senegal en gång i tiden.
            </seg>
            <seg n="e22543dc">
              Börje Vestlunds sätt att beskriva Folkpartiets politik är inte
              korrekt. Nu fick jag så kort tid på mig, så jag har inte tid att
              läsa in detta. Det står på sidan 16 i utskottsbetänkandet: Folkpartiet
              anser att miljöstyrande åtgärder i trafiken inte är en skatt utan
              en avgift som därför inte kan beslutas i riksdagen utan på lokal
              nivå. Varje kommun som så önskar skall ha rätt att införa trängselavgifter
              för att stimulera ökat nyttjande av kollektivtrafik och att begränsa
              biltrafiken.
            </seg>
            <seg n="20064999">
              Fru talman! Vi måste reda ut vad som är majoritetsförhållandena.
              Det finns ett yrkande från Vänsterpartiet som enligt mitt sätt
              att se står i absolut motsatsställning till regeringens förslag.
              Man kan inte både stödja regeringens förslag och Vänsterpartiets
              yrkande. I regeringens förslag är det en skatt. Men den motion
              som heter Sk35 innehåller att man ska ha en helt annan struktur
              på detta, lokala avgifter. Det går bara inte ihop. Jag förstår
              inte hur propositionsordningen ska bli om det yrkandet kvarstår.
              Det är för mig obegripligt. Det måste redas ut för riksdagen om
              detta yrkande kvarstår. Det finns bara en punkt, och de här yrkandena
              är absolut motstridiga enligt mitt förmenande.
            </seg>
            <seg n="61e23629">
              Jag vädjar till talmannen: Vi måste klara ut om detta yrkande
              kvarstår eller inte.
            </seg>
          </u>
          <note type="speaker" n="3956622e">
            Anf. 79 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-7" n="a60468e8">
            <seg n="de4f4e99">
              Fru talman! Det är klart att det ska redas ut. Propositionen
              har beretts i skatteutskottet. Det finns ett betänkande. Till
              betänkandet har yttranden lämnats från flera andra utskott. Vi
              står bakom förslaget i betänkandet och tänker stödja det. Det
              har majoriteten i den här kammaren bakom sig. Jag kan glädja er
              med att vi kommer att stödja det.
            </seg>
            <seg n="c9e08d0f">
              Sedan menar vi att det för framtiden vore rimligare att man beredde
              de här frågorna på ett annat sätt. Det tycker jag att den här
              debatten har visat med all önskvärd tydlighet. I linje med Ansvarskommitténs
              betänkande och subsidiaritetsprincipen och så vidare bör riksdagen
              hålla sig till de principiella frågorna. Det som bättre beslutas
              på kommunal och regional nivå ska hanteras där.
            </seg>
            <seg n="f0052faa">
              Av den anledningen lade vi fram en kommittémotion som är undertecknad
              av ledamöter i konstitutionsutskottet, skatteutskottet och trafikutskottet.
              Den har diskuterats och godkänts av vårt förtroenderåd. Motionen
              är inlämnad, och det är den jag yrkar bifall till.
            </seg>
            <seg n="d1e2be1c">
              Det har hänt ett antal gånger och jag antar att också Folkpartiet
              har varit med om det när man samarbetat med andra partier att
              man väcker en motion om en principiellt viktig fråga och stöder
              den, men när den faller står man bakom den majoritetskonstellation
              som man ingår i inom ramen för regeringssamarbetet.
            </seg>
          </u>
          <note n="66784cba" type="speaker">
            Anf. 80 GUNNAR ANDRÉN (fp) replik:
          </note>
          <u who="gunnar_andren_4a6aca" xml:id="i-8f78ca1401d2b06a-0" n="9153a915">
            <seg n="0d0aa58d"/>
            <seg n="490d0b7e">
              Fru talman! Detta är ingen vänsterpartikongress eller miljöpartikongress.
              Detta är Sveriges riksdag, och vi ska fatta beslut i den. Om de
              fyra borgerliga partierna i en förberedande votering skulle rösta
              för Karin Svensson Smiths motion kommer det alltså att finnas
              majoritet för den ifall den ställs mot förslaget i skatteutskottets
              betänkande. I det läget kommer regeringens förslag att falla.
            </seg>
            <seg n="1d001f08">
              Det är inte oväsentligt hur vi hanterar detta, och vi måste i
              denna riksdag absolut veta vad det är vi röstar om. Detta är inte
              någon partikongress. Detta är Sveriges riksdag. Vi måste veta
              hur ni kommer att rösta i den här frågan. Nu kan man inte veta
              det. Eftersom Karin Svensson Smiths motion kvarstår kan beslutet
              bli precis hur som helst. Ingen kan veta hur det blir, inte ens
              Socialdemokraterna och inte Miljöpartiet. Ni måste inse att ingen
              kan veta detta.
            </seg>
          </u>
          <note type="speaker" n="97a02a02">
            Anf. 81 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-a72bd697a7c18e47-2" n="a60468e8" next="i-8d60f159c30af635-2">
            <seg n="2f63370c">
              Fru talman! Förutom i skatteutskottet har frågan varit uppe till
              diskussion också i trafikutskottet, justitieutskottet och konstitutionsutskottet.
              I trafikutskottet vädjade jag till andra partier att skriva ihop
              sig kring det här, för även om vi hade delade meningar om propositionen
              hade vi i långa stycken gemensamma uppfattningar om vad beslutsordningen
              borde ha varit, vilka förändringar som borde ske i grundlagarna.
              Men vi hittade ingen majoritet i mitt utskott, och därför har
              jag förutsatt att ni kommer att framhärda i era egna förslag.
            </seg>
            <seg n="f916a3e9">
              Jag anmälde frågan till gruppmötet i går, men frågan är ju inte
              alldeles given. Jag kan förstå det om ni nu ändrar uppfattning.
              I utskottet fanns dock ingen annan uppfattning, utan där hävdade
              var och en att man borde berett frågan på annat sätt. Vi har menat
              att man för framtiden borde se över regeringsformen, men självklart
              står vi bakom förslaget i skatteutskottets betänkande.
            </seg>
          </u>
          <note n="7f90541a">
            Anf. 82 GUNNAR ANDRÉN (fp) replik:
          </note>
          <u who="karin_svensson_smith_18b0ef" xml:id="i-8d60f159c30af635-2" n="a60468e8" prev="i-a72bd697a7c18e47-2">
            <seg n="e39c0cdb">
              Fru talman! Jag blir inte på något sätt klokare av det Karin
              Svensson Smith säger. Jag menar att om voteringsordningen blir
              sådan att Karin Svensson Smiths yrkande kvarstår till huvudvoteringen,
              vilket är fullt möjligt, då kan det bli majoritet för den, och
              det tror jag inte att Karin Svensson Smith önskar. Om Vänsterpartiet
              stöder sin egen kommittémotion finns i denna riksdag ingen majoritet
              för regeringens och skatteutskottets förslag. Därför måste detta
              redas ut mycket noggrant, och jag vädjar till skatteutskottets
              ordförande att göra det.
            </seg>
            <seg n="5eef1a7b">
              Kommer Vänsterpartiet att stödja sin egen kommittémotion eller
              inte? Detta är ingen partikongress. Detta är Sveriges riksdag,
              och vi kan inte ha det på det här sättet.
            </seg>
          </u>
          <note type="speaker" n="c512567b">
            Anf. 83 PER ROSENGREN (v):
          </note>
          <u who="per_rosengren_6dc25d" xml:id="i-90b83b65439db9e7-0" n="3346fad3" next="i-9208553f3b760e93-0">
            <seg n="e19e2a04">
              Fru talman! Karin Svensson Smith har företrätt Vänsterpartiet
              i den här frågan, och i skatteutskottet har vi ett särskilt yttrande
              i frågan.
            </seg>
            <seg n="08ae3ef1">
              Man skulle av debatten kunna få uppfattningen att det är Vänsterpartiet
              som står bakom yrkandet på bifall till motionen. Så är icke fallet.
              Det är Karin Svensson Smith som yrkar bifall till motionen. Vänsterpartiets
              riksdagsgrupp yrkar fullt ut bifall till förslaget i betänkandet,
              med det särskilda yttrande som finns där, och yrkar alltså inte
              bifall till motionen.
            </seg>
          </u>
          <note n="16b0ef71">
            Anf. 84 GUNNAR ANDRÉN (fp) replik:
          </note>
          <u who="per_rosengren_6dc25d" xml:id="i-9208553f3b760e93-0" n="3346fad3" prev="i-90b83b65439db9e7-0">
            <seg n="9463e6be">
              Fru talman! Om man tittar över sakfrågan lite grann ser man att
              vi nu fått ett klargörande från Per Rosengren som innebär att
              Vänsterpartiets talesman i den här debatten inte har företrätt
              Vänsterpartiet. Därför är det nu alldeles uppenbart att det finns
              en klar majoritet för regeringens förslag, därest alla partier
              röstar som de avser att göra. Det betyder att majoritetsfrågan
              kommer att klargöras och avgöras i en enda votering.
            </seg>
            <seg n="6a83ea7e">
              Vi avser självfallet inte stödja Karin Svensson Smiths motion,
              även om den i och för sig skulle ligga väldigt nära andra partiers
              ståndpunkt. I stället kommer vi naturligtvis att stödja vår egen
              reservation. Därmed går denna eländiga skatt igenom.
            </seg>
          </u>
          <note type="speaker" n="0b5a4d77">
            Anf. 85 PER ROSENGREN (v) replik:
          </note>
          <u who="per_rosengren_6dc25d" xml:id="i-402980fa79c3b2f6-0" n="3346fad3">
            <seg n="7d9b4ef6">
              Fru talman! Jag vill bara säga att Karin Svensson Smith i övrigt
              företrätt partiet på ett utmärkt sätt i den här frågan. Men varje
              ledamot har naturligtvis rätt att yrka bifall till motioner. Det
              kan verka lite underligt att man gör det just när man företräder
              partiet, men det är inte helt ovanligt att man yrkar bifall till
              motioner som man själv författat.
            </seg>
          </u>
          <note type="speaker" n="34ff8b48">
            Anf. 86 ARNE KJÖRNSBERG (s):
          </note>
          <u who="arne_kjornsberg_7a5474" xml:id="i-bb5461457d0168e5-0" n="d21e70ce" next="i-efe216669015a56d-0">
            <seg n="98f6ad24">
              Fru talman! Det senaste replikskiftet har klargjort precis det
              som Gunnar Andrén efterlyste. Jag begärde ordet före det replikskiftet
              för att klara ut läget så att vi ska veta, precis som Gunnar Andrén
              sade, hur majoritetsförhållandet är.
            </seg>
            <seg n="72c66180">
              Det finns ytterligare ett tillvägagångssätt, nämligen att yrkandet
              om bifall till motionen tas tillbaka. Men jag ska inte använda
              denna talarstol till att argumentera för det. I och med Per Rosengrens
              deklaration är det fullständigt klart hur majoritetsläget är i
              den här frågan.
            </seg>
          </u>
          <note n="0b52b601">
            Anf. 87 GUNNAR ANDRÉN (fp) replik:
          </note>
          <u who="arne_kjornsberg_7a5474" xml:id="i-efe216669015a56d-0" n="d21e70ce" prev="i-bb5461457d0168e5-0">
            <seg n="56523ef9">
              Fru talman! Jag vill tacka skatteutskottets ordförande för klargörandet
              att det finns en majoritet för skatteutskottet förslag. Det var
              ju till för några ögonblick sedan väldigt oklart, men det har
              vi nu fått klargjort.
            </seg>
            <seg n="d69861ec">
              Låt mig avsluta med att säga att jag tycker att den debatt som
              vi haft i formfrågan inte varit värdig Sveriges riksdag. Det måste
              man säga. Det anstår inte Sveriges riksdag att det i en sådan
              här viktig debatt när man inför en ny skatt, något som enligt
              mitt förmenande egentligen inte skett sedan 1959 inte föreligger
              bättre beredning, att vissa partier och deras ledamöter inte kan
              stå för sina åsikter och att man inom vissa partigrupper inte
              riktigt har klart för sig konsekvenserna av sina egna yrkanden.
              Det kan möjligtvis ske på en FPU-kongress vilket jag varit med
              om men inte här.
            </seg>
          </u>
          <note type="speaker" n="50e29eec">
            Anf. 88 ARNE KJÖRNSBERG (s) replik:
          </note>
          <u who="arne_kjornsberg_7a5474" xml:id="i-3558369ca9242eaa-0" n="d21e70ce">
            <seg n="5fb9d5ab">
              Fru talman! Här får vi veta något om FPU-kongressen, men det
              är väl knappast riksdagens debatter avsedda för.
            </seg>
            <seg n="35b9d5c7">
              I övrigt har jag, fru talman, ingenting att tillägga i frågan.
            </seg>
          </u>
          <note n="4bb7a304">
            Föredrogs
          </note>
          <note n="2b8a3de5">
            Överläggningen var härmed avslutad.
          </note>
          <note n="0bd06007">
            9 § Transportinfrastrukturen 20042015
          </note>
          <note type="speaker" n="89dfaa90">
            Anf. 89 BÖRJE VESTLUND (s):
          </note>
          <u who="borje_vestlund_7895a4" xml:id="i-83927081a68d59d9-13" n="ae0013a5">
            <seg n="360001f6">
              Fru talman! Vi ska nu debattera transportinfrastrukturen under
              åren 20042015. Dels kommer vi att behandla propositionen Utökade
              planeringsramar för väg- och järnvägsinvesteringar 20042015 samt
              Riksrevisionens styrelses framställan angående länens infrastrukturplanering.
              I betänkandet behandlas också 610 motioner.
            </seg>
            <seg n="30596675">
              Jag vill i det sammanhanget säga att ett stort antal av kammarens
              ledamöter har passat på att väcka motioner med anledning av förslaget
              om transportinfrastrukturen, vilket vi från trafikutskottet tycker
              är glädjande.
            </seg>
            <seg n="9cdcf7f4">
              När det gäller utgångspunkterna för infrastrukturen konstaterar
              utskottet att de övergripande transportpolitiska målen ligger
              fast. Fortfarande är det av hög relevans att säkerställa en samhällsekonomiskt
              effektiv och långsiktigt hållbar transportförsörjning för medborgarna
              och näringslivet.
            </seg>
            <seg n="2aa4b498">
              Detta utgör naturligtvis den centrala utgångspunkten för åtgärderna
              i transportinfrastrukturen. I detta sammanhang kan det vara bra
              att påminna om utskottets tidigare ställningstagande att arbete
              med att utveckla de transportpolitiska målen måste drivas vidare,
              om inte annat för att underlätta resultatuppföljning.
            </seg>
            <seg n="2c103f71">
              Infrastrukturplaneringen har en central betydelse för transportsystemens
              utveckling och för möjligheterna att nå de transportpolitiska
              målen utifrån det uppföljningsarbete som skett om planeringssystemets
              legitimitet och relevans. Det är en förutsättning för en fortsatt
              utveckling av planeringssystemet.
            </seg>
            <seg n="624e1dbe">
              Fru talman! Utskottet anser att regeringens förslag till utökade
              ramar för väg- och järnvägsinvesteringar på sammanlagt 149,8 miljarder
              kronor för perioden 20042015 möjliggör en kraftfull modernisering
              och utveckling av de svenska väg- och järnvägsnäten. Det är med
              tillfredsställelse vi ser att uppgiften att bevara och säkerställa
              befintliga vägar prioriteras under perioden.
            </seg>
            <seg n="fb594d13">
              Utskottet anser att det är en god avvägning mellan olika typer
              av åtgärder. De transportpolitiska delmålen och de samhällsekonomiska
              bedömningarna ligger till grund för den fastställda långsiktiga
              planeringen och strategierna som totalt omfattar 381,5 miljarder
              för perioden 200420015.
            </seg>
            <seg n="3dc6e26b">
              Vi har i utskottet också behandlat frågan om alternativ finansiering
              av vägar och järnvägar. Jag anser att det redan finns möjligheter
              till alternativ till den traditionella anslagsfinansieringen.
              Det är dock viktigt att prioriteringarna i de fastlagda planerna
              följs.
            </seg>
            <seg n="a6d656d2">
              Slutligen har vi i utskottet behandlat ett stort antal motionsyrkanden
              som främst berör upprustning och utbyggnad av särskilt utpekade
              vägar och järnvägar i form av satsningar på särskilda regioner.
              Det stora antalet motioner som behandlar förslag av denna typ
              visar på ett stort engagemang för upprustning och utbyggnad av
              infrastruktur i olika delar av landet. Vi konstaterar att många
              av dessa angelägna projekt nu kan förverkligas.
            </seg>
            <seg n="454098b6">
              Enligt den rollfördelning som framgår av det transportpolitiska
              beslutet från 1998 bör riksdagens roll i första hand vara att
              ange övergripande mål och riktlinjer för planeringen samt fastställa
              de finansiella ramarna. Enligt utskottet betyder detta att vilka
              åtgärder som ska genomföras och när det ska ske främst bör bestämmas
              inom ramen för trafikverkens och länens långsiktiga planering
              med utgångspunkt i de beslut som läggs fast av regering och riksdag.
              Berörda motioner avstyrks följaktligen. Till detta betänkande
              har fogats 13 reservationer och två särskilda yrkanden.
            </seg>
            <seg n="4199c6e8">
              Fru talman! Därmed kan vi låta debatten ta sin början.
            </seg>
          </u>
          <note type="speaker" n="548a1fc5">
            Anf. 90 JAN-EVERT RÅDHSTRÖM (m):
          </note>
          <u who="jan-evert_radhstrom_74bf7f" xml:id="i-fde8cfdffabee43e-0" n="3f7d47a8">
            <seg n="f45c7095">
              Fru talman! Vi ska i dag ta ställning till transportinfrastrukturen
              för åren 20042015. Det är ett stort och viktigt ärende. Det är
              glädjande att se att vi också har statsrådet här i kammaren. Det
              har vi inte varit alltför vana med genom åren. Men det är en klar
              framgång.
            </seg>
            <seg n="c2028036">
              Detta är ett ärende som har hanterats under mycket lång tid.
              Regeringens och stödpartiernas senfärdighet med att komma fram
              med konkreta förslag i denna kammare kan knappast belysas bättre
              än när vi har detta betänkande på vårt bord. Jag ska undvika att
              göra en lång redogörelse för hur detta betänkande har krupit fram
              i departementskorridorer allt medan den svenska infrastrukturen
              har ropat på konkreta åtgärder. Men nu är vi här. Frågan som hela
              svenska folket kan ställa sig är: Vad har vi fått?
            </seg>
            <seg n="30c5788d">
              Dagens betänkande inleds med ett kapitel som heter Övergripande
              frågor och utgångspunkter. Utskottets majoritet finner inga skäl
              att tillstyrka några motioner utan avstyrker i vanlig ordning
              alla.
            </seg>
            <seg n="cc5d105a">
              Moderata samlingspartiet har i en reservation i den delen, reservation
              nr 1, redogjort för att bristerna i en fungerande infrastruktur
              är ett hinder för en fungerande tillväxt. Det leder till en utebliven
              tillväxt i våra storstäder likaväl som en utarmning av glesbygden.
              Vi ser detta konkret i dag. Helsingfors stagnerar, och glesbygden
              dör ut.
            </seg>
            <seg n="b0a32345">
              Det har väl knappast undgått någon i denna kammare att det finns
              ett behov av att få fram infrastrukturinvesteringar i hela vårt
              land. Det finns skäl att återkomma till det flera gånger under
              dagens debatt. Jag ser fram emot detta.
            </seg>
            <seg n="fe5514d5">
              När vi nu läser utskottets vänstermajoritets ställningstagande
              i den här delen i betänkandet och ser vad de har för framtidsvisioner
              kan vi konstatera att trots att vi har väntat alltför länge på
              betänkandet så får svenska folket fortsätta att vänta på konkreta
              förslag.
            </seg>
            <seg n="4eef880a">
              När det gäller de transportpolitiska målen konstateras att ett
              arbete pågår med sikte på att det ska lämnas en transportpolitisk
              proposition under nästa år. Jag hoppas att den kommer.
            </seg>
            <seg n="888b250e">
              När det gäller kombinerade transporter inväntas förslag från
              den kommitté som regeringen tillsatt som heter Godstransportdelegationen.
              Jag hoppas att förslag kommer.
            </seg>
            <seg n="e14e5993">
              När det gäller transportgrenarnas kostnadsansvar konstaterar
              utskottet igen att man avser att beakta dessa frågor vidare i
              regeringens fortsatta handläggning efter vad Vägtrafikskatteutredningen
              kommer fram till. Jag hoppas att det kommer förslag.
            </seg>
            <seg n="1e623c5d">
              När det gäller kollektivtrafiken förutsätts att regeringen återkommer
              till riksdagen med förslag som grundar sig på Kollektivtrafikkommitténs
              redovisning. Jag hoppas att det kommer förslag.
            </seg>
            <seg n="c90cbca3">
              Fru talman! Det är bra att man arbetar med frågor. Men man kan
              väl tillåta sig att undra om det är så här svenska folket har
              tänkt sig att vårt land ska styras. Utredningar tillsätts. När
              de lämnar sina förslag fastnar de på något departement där de
              säger att man arbetar med frågan. Det är mycket ord men lite verkstad.
            </seg>
            <seg n="3b8b96f0">
              Fru talman! När det gäller planeringssystemet välkomnar Moderata
              samlingspartiet att man har för avsikt att detta instrument ska
              förändras och utvecklas. Dagens planeringsprocess är alltför statisk.
              Här finns det säkert mycket att göra för framtiden. Vi välkomnar
              förslaget om en årlig uppdatering av åtgärdsplanerna och att de
              underställs riksdagen. Därmed säkerställs att riksdagen också
              kommer att få inflytande i dessa frågor.
            </seg>
            <seg n="49de2f37">
              Vidare anser vi i reservation nr 2 att principerna för lokal
              och regional medfinansiering i olika infrastrukturprojekt behöver
              tydliggöras. Det finns i dag stora skillnader mellan olika projekt
              vad gäller medfinansieringsgrad. Detta leder till att vi riskerar
              att få stora konflikter på längre sikt. För mig är det inte tänkbart
              att vi ska ha en finansieringsgrad för infrastrukturprojekt i
              exempelvis Helsingfors med stor medfinansiering och att det i
              andra delar i andra stora städer ska vara en annan finansieringsgrad
              med mycket lägre medfinansiering.
            </seg>
            <seg n="14433adc">
              Lokal och regional medfinansiering kan också leda till att lokalt
              och regionalt prioriterade projekt genomförs framför lägre prioriterade
              projekt. Det är naturligtvis bra. Det är viktigt att spelreglerna
              är desamma över hela landet. Det gäller inte minst för att undvika
              misstankar om att medfinansieringsgraden är en fråga som avgörs
              på regionalpolitiska grunder.
            </seg>
            <seg n="4220d943">
              Fru talman! När det gäller planeringsramarna har Moderata samlingspartiet
              redovisat sitt ställningstagande i reservation nr 8. För oss moderater
              är väl utbyggd infrastruktur en grundförutsättning för att vardagsliv
              och arbetsliv ska fungera, för att företag ska kunna växa, för
              en god utveckling av vårt land och alla våra invånare och för
              att välfärd ska kunna skapas och tryggas.
            </seg>
            <seg n="9315f2c1">
              Det är nu tydligt att den politik som förs av regeringen i samarbete
              med Vänsterpartiet och Miljöpartiet inte kommer att resultera
              i en infrastruktur som svarar mot de behov som finns i samhället.
              För det första innebär regeringens förslag att anslagen till järnvägssatsningar
              ökar kraftigt trots att de största behoven enligt regeringens
              egen utredning i Godstransportdelegationen främst ligger inom
              vägsektorn.
            </seg>
            <seg n="812ae4ff">
              För det andra finns det en lång rad objekt på såväl det nationella
              som det regionala vägnätet som är angelägna såväl från samhällsekonomiska
              som trafiksäkerhetsmässiga synpunkter men som inte ryms inom den
              föreslagna planeringsramen. Vi anser att det är av allra störst
              vikt med en fortsatt utbyggnad av vårt motorvägsnät inriktad på
              en motorvägsförbindelse mellan de tre största städerna samt ett
              fullföljande av svenska åtaganden i den nordiska triangeln. Även
              de särskilda trafikproblem som kan observeras i storstadsområdena
              måste åtgärdas snarast i syfte att skapa ett förbättrat trafikflöde,
              minskade utsläpp, ökad trafiksäkerhet och högre livskvalitet för
              medborgarna. Det är inte på det sätt som vi hörde tidigare i debatten
              i dag som trafikproblemen ska lösas, genom trängselskatter. Utöver
              de saker som jag nu har nämnt finns det naturligtvis ett stort
              antal andra projekt som är angelägna.
            </seg>
            <seg n="5d262dc2">
              För det tredje är ramen för drift och underhåll även enligt regeringens
              egen myndighet Vägverket otillräcklig för att långsiktigt säkra
              standarden på vägnätet. Mer resurser krävs för att säkra standarden
              på våra vägar. Det är vad vi moderater anser.
            </seg>
            <seg n="b09ab3fa">
              För det fjärde, angående järnvägsinfrastrukturen, anser vi att
              bristerna i tillförlitlighet är den spårbundna trafikens största
              problem. För att utvecklas till ett verkligt alternativ till vägtransporter
              måste tågtrafikens tidshållning förbättras. Det gäller för såväl
              gods- som persontrafik.
            </seg>
            <seg n="16940638">
              För det femte anser vi att infrastrukturprojekt med stora kostnadsökningar
              bör omprövas eftersom de senaste årens erfarenhet har visat att
              flera stora projekt blivit betydligt dyrare än beräknat.
            </seg>
            <seg n="997bbc7a">
              Sist men inte minst vill vi fästa uppmärksamheten på att det
              fortfarande saknas finansiering till den av regeringen föreslagna
              satsningen, vilket ganska tydligt undergräver förtroendet för
              infrastrukturpolitiken i vårt land. Vi anser att regeringen har
              en skyldighet att återkomma med ett nytt förslag till ekonomisk
              planeringsram för investeringar som nu har presenterats.
            </seg>
            <seg n="2f4180f1">
              Fru talman! Man kan sällan sia och veta någonting om framtiden,
              men man kan lära sig av historien. När det gäller lärdomen av
              historien vad gäller planeringsramar för infrastrukturen är det
              ingen trevlig erfarenhet. När man tar del av resultatet av hur
              vägplaner har fastställts och sedan får se hur utfallet har blivit,
              det vill säga hur mycket som egentligen förverkligats, blir man
              minst sagt besviken.
            </seg>
            <seg n="a6bf0488">
              Om man ser på vägplanerna för exempelvis Västsverige så kan man
              konstatera att man 1959 var stolt när man gjorde en vägplan med
              ett anslag på 20 miljarder kronor. Vad blev resultatet? Ett utfall
              på 56 %.
            </seg>
            <seg n="4f70c249">
              Man var stolt när man fastställde en vägplan 1970 på 92 miljarder.
              Vad blev resultatet? Ett utfall på 34 %.
            </seg>
            <seg n="0670679a">
              Man var stolt när man fastställde vägplanen för 1975 på 23,4
              miljarder. Vad blev resultatet? Ett utfall på 52 %.
            </seg>
            <seg n="a7eb0520">
              När nästa generations politiker står här i kammaren i en framtid
              är risken inte bara överhängande utan dessutom trolig att någon
              kan fortsätta att använda mitt anförande och konstatera att regeringen
              och majoriteten i utskottet var stolta år 2004 när de fastställde
              planeringsramarna men att utfallet blev någonting helt annat.
            </seg>
            <seg n="a5faba16">
              Fru talman! En sak kan vi från Moderata samlingspartiet lova
              svenska folket. Det är att vi noga kommer att följa hur utfallet
              i de planeringsförslag som nu ligger framför oss kommer att bli.
            </seg>
            <seg n="4220a24e">
              Det finns några saker som är helt avgörande som tillväxtens katalysatorer.
              Det är kompetensutveckling och bra kommunikationer. Det borde
              inte råda någon delad mening om detta i denna kammare men tyvärr
              får vi nog konstatera att den majoritet som i dag sitter har missat
              denna realitet.
            </seg>
            <seg n="de823fa7">
              Det finns byggprojekt som är i gång i dag. Det är bra, och det
              tackar vi statsrådet och ansvariga för. Men frågan är om vi kan
              känna oss nöjda när vi ser att byggprojekt som planerades redan
              1959 som exempelvis etappen på riksväg 40 öster om Borås och som
              skulle vara klar senast 1967 håller på att byggas 2004. Kan man
              vara nöjd med detta? Den vägsträckningen bestämdes redan innan
              jag var född. Jag står här i kammaren 43 år gammal, och nu byggs
              den. Det är ingenting som vi kan vara stolta över.
            </seg>
            <seg n="c03f91fa">
              Frågan är varför det kan vara så enkelt att göra planeringsramar
              och sedan inte tillnärmelsevis fullfölja vad som har sagts. Jag
              tillåter mig att fundera lite fritt i den delen. Kan det månne
              vara så att det finns statsråd som lovar vitt och brett för att
              göra sig populära och att sedan efterträdaren inte känner sig
              ansvarig för tidigare ställningstaganden utan vill lova nya saker
              att bli ihågkommen för? När det gäller löften om att Norrbotniabanan
              ska byggas kan jag inte undgå att tänka att det är någon som vill
              bli ihågkommen. Men saken är säker utifrån mina perspektiv. Om
              spaden sätts i backen för det projektet blir inte minnet det som
              man har tänkt sig att det ska bli. Det är någonting helt annat
              som kommer att stå på den runstenen.
            </seg>
            <seg n="d0698445">
              Någonting är fel, och det måste bli en bättring. Det är många
              saker som hjärtat är fullt av, fru talman. Jag ser att tiden går.
              Det är mycket som jag skulle vilja ta upp i detta anförande, men
              det finns ingen möjlighet om jag ska ge mig i dag.
            </seg>
            <seg n="0cb038ac">
              Jag skulle kunna hålla ett anförande som höll på hela dagen om
              jag tog upp frågor om hur situationen är för det enskilda vägnätet
              i vårt land och underhållet och hur det även fortsättningsvis
              kommer att erodera.
            </seg>
            <seg n="20f0a045">
              Jag skulle kunna tala hela dagen om situationen på järnvägen.
              Vi kan ena dagen se hur man river upp sidospår och andra dagen
              konstaterar att man måste bygga nya spår i stället för dem som
              man nyligen har rivit upp. Detta på grund av att det inte finns
              någon framförhållning.
            </seg>
            <seg n="ddad2cf1">
              Jag skulle kunna tala hela dagen om behovet av att pröva PPP-projekt
              i Sverige för att dra lärdom av de erfarenheter detta kan ge och
              för att vi ska få fram viktiga infrastrukturprojekt i förtid.
            </seg>
            <seg n="0c782743">
              Jag skulle kunna tala hela dagen om varför det är så viktigt
              att vi får gehör för vår reservation 13 om Europaklassning av
              riksväg 45. Det är värt en lång diskussion, men tid finns inte.
            </seg>
            <seg n="08e78270">
              Tiden finns inte, men en sak är klar: Moderata samlingspartiet
              arbetar och kommer även fortsättningsvis att arbeta aktivt med
              och följa dessa frågor. Jag sade tidigare i mitt anförande att
              vi har mycket att lära av historien, och ytterligare en sak som
              vi lärt oss är att vänsterpolitiken inte gagnar en utveckling
              av landets infrastruktur. Därmed kan vi göra någonting åt detta
              i framtiden historien är nyttig ibland; det står klart. Vi kan
              dra lärdom av detta inför valet 2006, då inte bara vi här i kammaren
              utan hela svenska folket kommer att få en möjlighet att få en
              regering som sätter värde på en fungerande infrastruktur för vårt
              land.
            </seg>
            <seg n="dc2f23d9">
              Fru talman! Jag vill avslutningsvis deklarera att vi moderater
              givetvis står bakom alla våra reservationer, men jag yrkar bifall
              i vanlig ordning endast till vår första reservation i betänkandet,
              reservation nr 1.
            </seg>
          </u>
          <note type="speaker" n="52ce2651">
            Anf. 91 RUNAR PATRIKSSON (fp):
          </note>
          <u who="runar_patriksson_91c2bd" xml:id="i-e47d06824db2a37a-0" n="d0b6226c">
            <seg n="11648fef">
              Fru talman! Vi startar med yrkanden så att vi inte glömmer det.
              Naturligtvis är det likadant här: Vi står bakom alla egna reservationer
              och dem vi har tillsammans med andra partier, men jag yrkar bifall
              bara till reservation nr 13 som handlar om Europavägsklassningen
              och ber att få återkomma till den lite senare i mitt anförande.
            </seg>
            <seg n="d422fd83">
              Jag tror att jag redan förra gången vi hade denna diskussion
              använde mig av ett uttryck som jag en gång fick på en kongress
              av en trafikledare i Värmland. Han sade att välfärd är att färdas
              väl. Jag tror att det är viktigt att säga det många gånger till
              oss som sysslar med trafikpolitik och med infrastrukturen i landet,
              kanske inte först och främst till regeringen och ministern: När
              vi talar om infrastrukturen handlar det om att färdas väl, också
              på välfärdens sida här.
            </seg>
            <seg n="0aadef7c">
              Så började han alltså sitt inlägg. Men vad menade han när han
              tog upp detta? Jo, det var en information till oss politiker om
              vägarnas betydelse för transportnäringen i Sverige.
            </seg>
            <seg n="479f81bc">
              Nu kan man kanske säga samma sak om både järnvägsnät och fungerande
              flyg- och båttrafik, men det handlar inte om det i dag. Och även
              om det inte heller är med sticker jag också in, fru talman, för
              att få en helhet i vad vi i dag ska tala om, att IT-utbyggnaden
              ingår i infrastrukturens helhet för hela landet. För oss som vill
              vara med och bygga infrastruktur inte bara i storstäderna utan
              så att hela Sverige ska kunna växa, leva och bebos är också IT-utbyggnaden
              som ligger i vägdiket en viktig sak, inte minst för företagsklimatet
              och livsbetingelserna i hela Sverige.
            </seg>
            <seg n="ad188ec4">
              En väl fungerande infrastruktur vad gäller väg och järnväg är
              dagens debattämne. Detta är förutsättningen för Folkpartiet liberalernas
              devis Hela Sverige ska brukas. Det är ett grundfundament i vårt
              partiprogram som heter Bo där du vill.
            </seg>
            <seg n="5b3e4dd5">
              Det tog tyvärr många år, ja, alltför många år, för den sittande
              regeringsmajoriteten socialdemokrater, miljöpartister och vänsterpartister
              att komma till skott, komma överens och presentera en infrastrukturproposition.
              Jag drar mig till minnes sex år som jag suttit här i riksdagen.
              Även om jag inte satt i utskottet förra perioden fick jag vara
              med många gånger vid diskussioner liknande den i dag. Det är sex
              förlorade år, enligt min åsikt.
            </seg>
            <seg n="fef72e9c">
              När den sedan äntligen kom vid årsskiftet 2003/04 var den enligt
              Folkpartiets syn för feg för Sveriges utveckling, speciellt i
              inledningsskedet, och innehöll satsningar av politisk karaktär
              i 15-miljardersklassen jag menar naturligtvis Norrbotniabanan.
              Den räddar regeringsmakten men motverkar företagsklimatet och
              möjligheten till snabba infraåtgärder i de hetaste tillväxtområdena
              för att rädda investeringar till exempel i träindustrin, denna
              viktiga industri som med sina kringverksamheter till stor del
              handlar om transporter och som tillför landet 120 miljarder årligen.
              Här handlar det i första hand om tre transportslag: lastbil, tåg
              och båt.
            </seg>
            <seg n="6ba3fd04">
              Vi tar vägnätet igen. Sveriges vägnät är i bedrövligt skick i
              många betydande vägområden. Jag tar ett litet exempel. Från Dalsland
              via Värmland till Dalarna, Jämtland och Härjedalen är tjälen vårens
              och vinterns spöke, innebärande avställda lastbilar och avstängda
              vägar i femtio veckor. Dessa vägar går där landets bästa virke
              borde transporteras till industrin en fara och en skandal i ett
              land så beroende av sin träindustri. Nu måste tjälsäkringen intensifieras
              snabbt!
            </seg>
            <seg n="452823ab">
              Träindustrins problem ligger faktiskt mycket nära även storstaden.
              Jag gjorde själv nyligen ett besök i Hallstavik. Att köra bil
              från Norrtälje till Hallstavik är förenat med livsfara på de vägar
              där man möter dessa timmerbilar på väg till den stora industrin
              i Hallstavik, och det är inte många mil utanför Helsingfors vi
              nu talar om.
            </seg>
            <seg n="8c0c43cb">
              Och så kommer vi då åter in på just problematiken med även storstäderna.
              Kanske även vi som bor i svensk gles- och landsbygd måste vara
              ärliga och påstå att här finns de största problemen. Även om vi
              i dag har fått lyssna till en många timmar lång debatt om hur
              man kan lösa ett problem på ett sätt som ju inte var tilltalande
              måste vi väl ändå konstatera att kringlederna kring storstäderna
              inte har byggts ut som de borde återigen alltså en viktig investering
              som är försenad.
            </seg>
            <seg n="4d09c312">
              Jag återkommer också till Europavägarna i Sverige som går mot
              de nordiska huvudstäderna den nordiska triangeln, som Jan-Evert
              Rådhström sade, där både vägar och järnvägar ingår. Här har vi
              E 6 och E 18 där många avsnitt är i ett bedrövligt skick för att
              stå under beteckningen Europaväg. Europavägar som korsar landet,
              som E 20 och E 22 mot södra Sverige, har behov av stora ut- och
              ombyggnader snarast.
            </seg>
            <seg n="38b4a4ad">
              Nu kommer jag till den väg jag avsåg i samband med bifallsyrkandet
              till reservation 13. Jag kommer ihåg att statsrådet Ulrica Messing
              eller vi kanske ska kalla henne kommunikationsminister eller infrastrukturminister
              i dag och jag hade en debatt för ungefär ett år sedan där vi diskuterade
              riksväg 45. Jag hoppas att vi åter kan ta den debatten i dag.
              Vi hittade då gemensamt på ett nytt namn på vägen, och jag vill
              fortsätta att hävda att den är Sveriges Broadway. Jag tycker att
              det är en skamfläck för regeringen att denna Broadway i Sverige,
              från Göteborg till Karesuando, inte är Europaväg som den är i
              hela övriga Europa, samt att den ser ut som den gör från Göteborg
              till Karesuando. En och annan kilometer är kanske godtagbar, men
              det är inte mycket.
            </seg>
            <seg n="131a4e1c">
              Vi måste ta en diskussion i det här huset, i riksdagen, om att
              45:an måste bli Europaväg, att 45:an måste tas på allvar, att
              45:an måste rustas upp 45:an som sträcker sig över hela landet
              och som korsar alla andra Europavägar.
            </seg>
            <seg n="2fa1424b">
              Så till järnvägen. Järnvägstrafikens betydelse för varutransporter
              och punktliga persontransporter kräver också snabbare åtgärder
              än vad regeringen nu presenterar. Folkpartiet anser att getingmidjan
              och cityspåret i Helsingfors samt stora satsningar i Göteborgsområdet
              och övriga Västra Götaland, både när det gäller vägar och järnvägar,
              måste starta omgående. Vi tänker på Västlänken i Göteborgsområdet.
            </seg>
            <seg n="2e3c5010">
              Hur? Jo, här kommer skillnaden. Vi som vågar tro på alternativa
              finansieringar. I stället för att bara se svårigheter med alternativa
              finansieringar skulle vi snabbt kunna underlätta undermålig infrastruktur
              genom att våga se möjligheterna i de alternativa finansieringarna.
              Infrastrukturpropositionen för 20042015 visar också på ett fortsatt
              regerande av en majoritet som i onödan kommer att försena Sveriges
              tillväxt och därmed undergräva landets ekonomi, skapa ett dåligt
              företagsklimat och en fortsatt för stor arbetslöshet.
            </seg>
            <seg n="16a83413">
              Folkpartiet står bakom många av de planerade infrastruktursatsningarna,
              dock ej, än en gång, Norrbotniabanan. Vi vill att dessa pengar
              ska användas till att bygga ut vägar och järnvägar via alternativa
              finansieringar. Lyssna på vad jag säger! De pengarna kan användas
              till att betala alternativa finansieringar för både vägar och
              järnvägar runtom i landet och därmed skapa bättre trafikmiljöer
              i både storstadsområden och övriga Sverige.
            </seg>
            <seg n="1de661a8">
              Med en annan majoritet i Rosenbad vore detta möjligt. Det anser
              vi i Folkpartiet. Vi vill alltid höja välfärden i Sverige för
              folket genom att vi har liberal tro på den enskilda individens
              företagsamhet. Då måste samhällsbygget av infrastrukturen, speciellt
              vad gäller väg och järnväg, vara i gott skick. Det är den huvuduppgift
              vi har när vi sitter i våra bänkar och på våra stolar i riksdag
              eller regering. Vi ska se till att det runtom i Sverige finns
              en väl fungerande infrastruktur.
            </seg>
            <seg n="09deb2a6">
              Välfärd är att färdas väl var inledningen på mitt anförande.
              Så vill vi också från Folkpartiets sida sluta vår kritiska syn
              på framtiden för infrastrukturen i Sverige under åren 20042015
              om ledningen utgörs av en regering i socialdemokratisk regim stödd
              av Vänsterpartiet och Miljöpartiet.
            </seg>
          </u>
          <note type="speaker" n="1f1660e5">
            Anf. 92 JOHNNY GYLLING (kd):
          </note>
          <u who="johnny_gylling_eaf684" xml:id="i-641c69364becdbb8-0" n="f719807f">
            <seg n="3d9aee19">
              Fru talman! Jag vill börja med att yrka bifall till reservation
              10.
            </seg>
            <seg n="0bd4289e">
              Sverige behöver av flera skäl en god infrastruktur. Vi bor i
              ett avlångt land som är glest befolkat, och vi är beroende av
              att våra företag kan exportera till södra Europa på ett effektivt
              sätt. Därför är det viktigt att staten satsar på vägar och järnvägar
              men även underlättar för sjöfarten och flyget. Kristdemokraterna
              ställer sig därför bakom en ökning av den totala ramen för investeringar
              i vägar och järnvägar 20042015.
            </seg>
            <seg n="e5b0f170">
              Vi tycker ändå att en oproportionerligt stor del av ramen kommer
              att användas till stora järnvägsprojekt med tveksamma lönsamhetskalkyler,
              samtidigt som åtgärderna i väginfrastrukturen är otillräckliga.
              Vi anser att Norrbotniabanan, som Banverket inte ville ha med
              i denna plan, inte bör ingå i planeringen vid detta tillfälle.
            </seg>
            <seg n="ab257c89">
              Vi är bekymrade för de stora kostnadsökningar som andra järnvägsprojekt
              driver fram: Hallandsåsen, Botniabanan. Vi är för de här båda
              projekten, men ekonomistyrningen måste regeringen ta ett ansvar
              för.
            </seg>
            <seg n="bac87ec6">
              Ett annat projekt som har blivit dyrare och dyrare innan det
              ens har börjat byggas är Citytunneln i Malmö. Vi har länge krävt
              alternativ till detta projekt, men regeringen, Vänstern och Miljöpartiet
              har inte lyssnat på oss.
            </seg>
            <seg n="4b1cf9e2">
              Vi vill alltså behålla anslagen till järnvägsinvesteringar i
              enlighet med tidigare riksdagsbeslut, och vi vill att ökningen
              av den totala ramen i stället fördelas på åtgärder i väginfrastrukturen.
              Väginvesteringarna bör alltså öka med 4,9 miljarder kronor till
              totalt 47 miljarder, och ramen för drift och underhåll av vägnätet
              ska höjas med 1,3 miljarder till 88,3 miljarder.
            </seg>
            <seg n="7879e846">
              Väginvesteringarna är den del av transportpolitiken som lidit
              mest av de senaste årens rödgröna regeringssamarbete. Ambitionsnivån
              behöver därför höjas på både kort och lång sikt. Trafiksäkerhetsarbetet
              förutsätter på vissa sträckor en utbyggnad till motorvägsstandard.
              Regeringen uppvisar i dag en alltför stor tilltro till andra,
              mindre åtgärder i trafikmiljön.
            </seg>
            <seg n="84c650f3">
              Likaså måste trafikproblemen i storstäderna till stor del byggas
              bort genom nyinvesteringar på vägsidan.
            </seg>
            <seg n="c979484a">
              Fru talman! Låt mig göra en personlig reflexion när det gäller
              Helsingfors. De som bor i Helsingforssområdet är mycket väl medvetna
              om vad ordet kö innebär. Men människor som inte är så ofta i Helsingfors
              tänker inte på det utan tycker att stockholmarna är bortskämda
              med den goda kollektivtrafiken och bra vägar.
            </seg>
            <seg n="eaa4ac5a">
              Jag skulle åka från innerstan söderut en fredagseftermiddag för
              några veckor sedan. Jag försökte ge mig i väg så tidigt som möjligt
              på eftermiddagen för att slippa den värsta rusningstrafiken. Men
              det var för sent. Det tog en timme innan jag passerat Södertälje.
              Tre mil på en timme, ungefär. Det är alltså 30 kilometer i timmen.
              Det var först efter Södertälje som det var helt fritt från köer.
              Det här är någonting som pågår hela tiden.
            </seg>
            <seg n="c3f4d489">
              I både Helsingfors och Göteborg råder stor osäkerhet om framtiden
              för särskilt två projekt som skulle underlätta för den förbipasserande
              trafiken och minska den miljövidriga köbildningen. Det är alltså
              Förbifart Helsingfors, och i Göteborg handlar det om en ny Göta
              Älv-förbindelse. Det behövs ökade resurser till Vägverket och
              länens planering för att de här investeringarna ska bli verklighet
              inom en överskådlig framtid.
            </seg>
            <seg n="26ae8f2f">
              Med hänsyn till samhällsekonomin, miljön och trafiksäkerheten
              anser Kristdemokraterna att utbyggnaden av den nordiska transporttriangeln,
              alltså transportstråken mellan huvudstadsregionerna, ska ges en
              högre prioritet. På vägsidan ska en utbyggd transporttriangel
              innebära motorvägsstandard. Det ska vara målet. Såsom ett prioriterat
              infrastrukturprojekt bör också denna transporttriangel utvidgas
              till en nordisk rektangel som tar hänsyn till den snabbt ökande
              efterfrågan på transporter mot de nya EU-medlemmarna runt Östersjön.
            </seg>
            <seg n="cf672b53">
              Den 1 maj i år blev Estland, Lettland, Litauen och Polen, med
              totalt 46 miljoner medborgare, medlemmar i Europeiska unionen.
              En del i den ambitionshöjning som Kristdemokraterna föreslår för
              vägutbyggnaden bör därför vara att infrastrukturen i sydöstra
              Sverige, i synnerhet E 22, förbättras med sikte på att skapa bättre
              transportförutsättningar gentemot övriga Östersjöregionen. Detta
              saknar vi i planeringen.
            </seg>
            <seg n="84f0f981">
              Sveriges inland får inte heller glömmas bort. Riksväg 45 är en
              viktig led för att människor ska kunna bo kvar, pendla till jobbet,
              driva företag och för att turister ska kunna hitta ut. Nu äntligen
              påbörjas bygget från Göteborg mot Trollhättan. Men många mil återstår
              att förbättra.
            </seg>
            <seg n="32f4952b">
              Ett starkt krav från inlandskommunerna är att få en Europaväg
              på kartan. Det är inte detsamma som motorväg men en ambition att
              höja standarden gradvis. Vi kräver att regeringen ansöker om namnbyte
              till Europaväg för riksväg 45. Vi stöder alltså reservation 13
              i det avseendet.
            </seg>
            <seg n="9bc3029b">
              Fru talman! Jag ska säga några ord om planeringsprocessen. Jan-Evert
              Rådhström har varit inne på det här och har visat på en uppföljning
              av gamla planer. Det går lätt att planera, men att genomföra är
              värre. Det går lätt att satsa på papperet, men det är svårare
              att betala.
            </seg>
            <seg n="18af7586">
              Innevarande vägplan släpar efter. Objekt flyttas längre bort
              i tiden. Riksrevisionen har kritiserat de regionala planerna.
              Där tycker vi att regeringen har ett ansvar för att man inte tydligt
              har konkretiserat målet om en positiv regional utveckling så att
              det går att stämma av och göra hållbara och trovärdiga planer
              i regionerna. Därför vill vi att regeringen ska komma tillbaka
              till riksdagen med förslag till åtgärder om detta. Det beskriver
              vi i reservation 6. Det finns mycket att förbättra i planeringsprocessen.
              Den måste bli mer trovärdig för medborgarna.
            </seg>
            <seg n="91520b7f">
              Det går lätt att kritisera, fru talman, men hur skulle vi kristdemokrater
              göra om vi fick bestämma? Vi skulle använda privat kapital och
              dra nytta av näringslivets kunskaper betydligt bättre.
            </seg>
            <seg n="445e11ef">
              Ibland känns det som att begreppet PPP är lite uttjatat i talarstolen.
              Vi är fyra partier som ständigt påminner majoriteten om den möjlighet
              som finns, men vi får inget gehör. PPP betyder partnerskap mellan
              det offentliga och det privata, det vill säga oftast näringslivet.
              Det innebär ett delat ansvar för de risker som finns i stora infrastrukturprojekt.
              Det innebär bättre hushållning med pengarna, och det innebär att
              projekten byggs snabbare. Det här finns i andra länder, till exempel
              i Finland. I Norge är Socialdemokraterna positiva till det här,
              men i Sverige undrar jag. Det var inte länge sedan jag läste en
              artikel av Börje Vestlund som finns i vårt utskott för Socialdemokraterna
              där han propagerade för PPP-lösningar. Likaväl står det inget
              om dem i regeringens förslag. Det är mycket märkligt, och jag
              hoppas att vi kan få en förklaring i dag.
            </seg>
            <seg n="404a17c6">
              Argumentet mot PPP är oftast att de binder upp oss med beslut.
              Pengarna blir låsta. Ja, det blir de, men vi får ut någonting
              meddetsamma för pengarna. Resultatet kommer ganska snabbt. I dag
              binder regeringen upp riksdagen med stora lån för vissa byggprojekt.
              Men resultaten dröjer, och oftast blir de dyrare. Vi står bakom
              reservation 12 tillsammans med Moderaterna, Folkpartiet och Centern.
            </seg>
            <seg n="ce0f1c51">
              Fru talman! Jag vill slutligen säga några ord om sjöfarten. Även
              sjöfarten bör få del av infrastrukturpengarna. Det behövs knutpunkter
              för att transportslagen ska samverka bättre. Det behövs förbättringar
              i farleder, och så vidare. Vi vill de närmaste åren avsätta 100
              miljoner kronor för detta ändamål för att komma i gång med ett
              nytt sätt att tänka även för sjöfarten.
            </seg>
          </u>
          <note type="speaker" n="2403d7e8">
            Anf. 93 KARIN SVENSSON SMITH (v):
          </note>
          <note n="345231d9">
            Fru talman! Jag yrkar bifall till förslaget i betänkandet.
          </note>
          <u who="karin_svensson_smith_18b0ef" xml:id="i-8d60f159c30af635-3" n="a60468e8">
            <seg n="f43b07a8">
              Det behövs olika medel för att uppnå de transportpolitiska målen.
              Jag vill passa på att upprepa dem därför att jag tycker att det
              är viktigt att fokusera på det som behövs för att nå målen. Det
              handlar om ett tillgängligt transportsystem, en hög transportkvalitet,
              en säker trafik, målvisionen, en god miljö, en positiv regional
              utveckling och om jämställdhet. Det är de mål som de olika åtgärder
              vi beslutar om sammantaget ska syfta till att nå.
            </seg>
            <seg n="391e17fe">
              Målen kan nås bland annat genom infrastrukturinvesteringar. Det
              är det som är huvudämnet för den här debatten. Men för att nå
              målen räcker det inte med investeringar. Vi måste också ha ett
              effektivt och rättvist prissystem för att få den fördelning mellan
              transportslagen som bäst gynnar uppfyllande av målen. Vi behöver
              också ha lagar och normer som ser till att vi når de mål vi vill
              ha.
            </seg>
            <seg n="558a7141">
              Ett fel som ofta begås i trafikpolitiken är att man fokuserar
              helt på investeringar och inte ser andra möjligheter. Så var det
              tidigare när det gäller nollvisionen. Debatten i tidningarna handlade
              framför allt om att bygga fler säkra vägar, och då skulle antalet
              döda i trafiken minska. Nu har vi lyckligtvis tagit till oss av
              de erfarenheter, den kunskap och forskning som finns, och vi har
              tillsammans med regeringen och Miljöpartiet lagt fram en proposition
              med ett mycket allsidigare grepp på hur vi ska nå nollvisionen.
              Vi fokuserar på beteendet att följa de normer och regler som finns,
              ändra vissa regler och se till att övervakningen blir mer effektiv.
              Detta kombinerat med vajerräcken och andra åtgärder i infrastrukturen
              ger förutsättningar att nå målen.
            </seg>
            <seg n="afb5d364">
              Jag vänder mig till Jan-Evert Rådhström. Vi är överens om vissa
              saker och inte överens om annat. Jag tänkte börja med en sak som
              vi är överens om om du har möjlighet att lyssna på vad jag har
              att säga till dig. Du tog upp att man kan få ångra att spår rivs
              upp. Det vet jag har skett i din hemkommun, och det är tyvärr
              aktuellt i andra delar av landet. Vi hade i går en debatt om Bohusbanan.
              Det finns förslag på att, för att förbilliga byggandet av E 6
              i Bohuslän, eventuellt riva upp Bohusbanan. Om det blir genomfört
              skulle man få ångra det minst lika mycket som de spår som har
              rivits upp i Torsby. Vi kommer att göra allt för att förhindra
              det, och vi har goda förhoppningar om att regeringen inte begår
              de misstagen.
            </seg>
            <seg n="0120f5ae">
              Men Jan-Evert Rådhström undrar varför det är så dålig uppfyllnad
              av de tidigare planerna. Jag kan inte göra anspråk på att ge hela
              svaret på den frågan, men en anledning kan vara att man har drivit
              upp förväntningarna på att utbyggnaden av infrastrukturen, särskilt
              på vägsidan, ska lösa många problem. Det finns förstås en uppvaktning
              från anläggningsindustrin. Det är legitimt och inte förvånande
              att de, särskilt via sin tidigare intresseorganisation Svenska
              Vägföreningen, såg till att de hade planer framme så att kommun-
              och regionpolitiker, företrädesvis män, kunde använda dessa planer
              för att på något sätt få fram lösningar på problemen när det gäller
              sysselsättning, tillväxt och allehanda ting. Det har drivit fram
              förväntningarna, och det har drivit upp en vilja att tillgodose
              önskemålen som har varit större än det statsfinansiella utrymmet.
              När man har haft ansvaret att väga olika kostnader mot varandra
              och har sett att folk förväntar sig också rimliga bidrag till
              kommuner och landsting så att det går att få en värdig sjukvård
              för alla, att det inte är för hög barntäthet i dagisgrupper, att
              det finns tillräckligt många lärare i skolan, då har man insett
              att man också måste se till att infrastrukturinvesteringarna tar
              hänsyn till övriga politiska mål.
            </seg>
            <seg n="027697d0">
              Nu är det rimligt att ha en mer realistisk syn på hur man ska
              nå de olika målen. Jag hävdar att vi har resonerat oss fram till
              det i det avseendet. Det är intressant med det anslag som de borgerliga
              partierna har i sina motioner, nämligen att de inte har mer pengar
              eller inte är beredda till några skatteökningar för att genomföra
              de vägutbyggnader som de har förespråkat i sammanhanget.
            </seg>
            <seg n="b66fa51a">
              Jag ska inte gå igenom hur vi uppfyller målen, särskilt på miljösidan.
              Karin Thorborg kommer att beröra dem senare. Men om vi tittar
              på målet om en positiv regional utveckling är vi särskilt nöjda
              med att den ram som Banverket har fått nu ger goda förutsättningar
              att bygga Mälartunneln, som är oavvisligt den mest angelägna investeringen
              av alla som finns i förslaget.
            </seg>
            <seg n="7d3e5101">
              Vi är också mycket nöjda med att NorgeVänern-länken kan komma
              till stånd och att satsningarna på MölnlyckeRävlanda börjar, om
              än inte blir färdiga, den här planeringsperioden. Vi är också
              nöjda med att godssatsningarna kring Hallsberg och Umeå bangård
              blir av. Det är bra att man har sett till att inte lämna östra
              Småland därhän utan att Stångådalsbanan/Tjustbanan och EmmabodaKarlskrona
              får den upprustning som behövs för att man ska kunna hålla trafiken
              i gång och modernisera den.
            </seg>
            <seg n="ea54d7f0">
              Det här är sådant som har stor betydelse för de människor som
              verkar och bor i de olika delarna av landet. De förväntar sig,
              med rätta, att vi kan svara upp mot deras behov och använda resurserna
              på ett klokt sätt.
            </seg>
            <seg n="c3f9b8ea">
              Det är en av förklaringarna till att det har tagit lång tid.
              Man har haft en intensiv remissperiod i trafikverken. Man har
              varit ute och diskuterat med berörda aktörer. Detta, snarare än
              delade meningar mellan samarbetspartierna, är förklaringen till
              att det här har dröjt. De problemen har inte varit stora, har
              inte varit oöverstigliga och har inte lett till någon tidsfördröjning.
              Det är snarast förankringsprocessen och ansvaret för att det handlar
              om väldigt stora pengar som har gjort att det tagit lång tid.
            </seg>
            <seg n="8760123f">
              När det gäller fördelningen mellan vägar och järnvägar i propositionen
              är jag också mycket nöjd med att man har en väldigt hög ambitionsnivå
              på järnvägssidan. Det fördelar sig två till ett. Den principen
              har vi tagit väldigt allvarligt på, därför att det här är en proposition
              som handlar om framtiden. Den debatt vi hade tidigare handlade
              väldigt mycket om att man ville bygga vidare på gårdagens infrastruktursystem,
              men den här propositionen tar sikte på framtidens transportsystem,
              på det som är långsiktigt hållbart. Man ska vara klar över att
              de flesta av de järnvägar vi använder här i Helsingforssområdet
              etablerades på 1870-talet. En järnväg varar länge. Det är också
              meningen att vi ska lägga grunden för ett långsiktigt hållbart
              transportsystem.
            </seg>
            <seg n="41ab7443">
              Ett problem i sammanhanget är att avgöra vilka investeringar
              som är samhällsekonomiskt lönsamma. Där finns det problem med
              de modeller man nu använder för att ta fram de så kallade nettonuvärdekvoterna.
              En allvarlig brist med de modellerna är att man förutsätter att
              prisrelationen mellan vägtrafik och järnvägstrafik i princip kommer
              att vara konstant.
            </seg>
            <seg n="11cfad55">
              Vi hade en utfrågning i trafikutskottet, och jag fick tillfälle
              att fråga olika planerare, ekonomer och andra om det var en särskilt
              sannolik förutsättning att man hade en oförändrad prisrelation.
              Det är det inte. Det är ingen som tror det. Vi kan bara notera
              de senaste oljeprishöjningarna. Det finns ingen anledning att
              tro att det inte kommer att bli mer av den varan när oljan minskar
              i omfattning.
            </seg>
            <seg n="9c3d6180">
              De här modellerna måste man ta med en nypa salt, därför att de
              tar inte hänsyn till detta. De tar inte heller hänsyn till det
              som vi alldeles nyss har fått på vårt bord, det vill säga Vägtrafikskatteutredningens
              betänkande. Man inför kilometerskatter i många andra europeiska
              länder, och det kommer vi sannolikt att göra här i landet också.
              Har man det i beräkningen förändras förutsättningarna ganska radikalt
              för vilka vägar som är lönsamma och vilka järnvägar som är lönsamma.
              Jag säger inte att alla förslag till järnvägsinvesteringar på
              det viset är lönsamma, men relationen ändras ganska drastiskt.
              Man säger i betänkandet att vi i det avseendet sannolikt kommer
              att göra detsamma som Schweiz och Tyskland, som man planerar i
              Storbritannien och som är fallet i Österrike.
            </seg>
            <seg n="c93e2099">
              Det finns ett slags förslag till lösning som Johnny Gylling berörde.
              Om man i sina budgetförslag inte har pengar så att det räcker
              i dag, vad gör man då om man vill bygga mer vägar än vad man har
              råd till, i vissa fall kanske också järnvägar? Jo, då säger man
              PPP.
            </seg>
            <seg n="83c9fbf4">
              Jag kan inte göra anspråk på att tala för alla, men för Vänsterpartiets
              del har vi ett antal principiella invändningar mot att låna av
              framtidens generationer. Det här är ett sätt att tala om att vi
              så småningom vill överföra pengar från andra utgiftsområden till
              vägar. Då är det rimligare att tala om detta nu.
            </seg>
            <seg n="95cbb25b">
              Politik är en fråga om att prioritera. Vill man bygga vägar i
              stället för att utveckla skolan och vården? Det kan man tycka,
              men då är det rimligare att man vågar säga det i dag i stället
              för att säga att vi nu tar lån, som ska amorteras under en lång
              period och med ränta belasta utgiftsområdet, som i sin tur innebär
              att man tar pengar från andra resurser.
            </seg>
            <seg n="af65ace3">
              PPP är ett sätt att smita ifrån ansvaret. PPP är en lösning för
              de mindre modiga politikerna, skulle jag vilja hävda.
            </seg>
            <seg n="eb9047ff">
              PPP bakbinder kommande beslutsfattande även i ett annat avseende.
              Johnny Gylling hänvisade till Finland. Men om man ska berätta
              hela historien fullt ut, om den finska vägen som åsyftas mellan
              Helsingfors och Lahti, finns det en klausul i avtalet med Skanska
              och finska staten som innebär att företaget har rätt till kompensation
              för politiska åtgärder, till exempel höjd bensinskatt, som kan
              dämpa flödet av bilar. Ersättningen är nämligen i relation till
              vägtrafikvolymen. Det är demokratiskt ganska otillständigt att
              man i det här avtalet, som först var hemligt, lovar att inte vidta
              åtgärder, vågar inskränka beslutsfattandet, för att detta vägbygge
              ska komma till stånd. Det här är tyvärr inte det enda exemplet
              där PPP har inneburit den sortens inskränkningar.
            </seg>
            <seg n="632dddb7">
              PPP saboterar miljöpolitiken. Om man tittar på den redovisning
              som Riksdagens revisorer gjorde ser man att de har lyckats rucka
              på principen och plocka fram mindre lönsamma projekt, som har
              ökat vägtrafikflödet och därmed de klimatpåverkande gaserna. Det
              finns många fler argument, men jag nöjer mig med detta. Jag antar
              att jag får tillfälle att utveckla min argumentation när det gäller
              PPP.
            </seg>
          </u>
          <note type="speaker" n="13a7e156">
            Anf. 94 JAN-EVERT RÅDHSTRÖM (m) replik:
          </note>
          <u who="jan-evert_radhstrom_74bf7f" xml:id="i-fde8cfdffabee43e-1" n="3f7d47a8">
            <seg n="28022c6c">
              Fru talman! När det gäller mötesspår och så vidare ska det bli
              intressant att se när sanningens minut kommer även i den delen.
              Det stod uttryckligen i propositionen att man prioriterar underhåll
              och utbyten på högtrafikerade banor och nedmontering av motsvarande
              på lågtrafikerade banor. Vi får se vad Vänsterpartiet kan göra
              mot den skrivning som de står bakom.
            </seg>
            <seg n="ccb027a0">
              När Karin Svensson Smith försöker sig på en pedagogisk redovisning
              av och redogörelse för varför vägplaner genom åren har varit så
              svallande stora och sedan inte har fullföljts, vill hon hänvisa
              till att det säkert är industrins lobbyorganisationer och så vidare
              som har tryckt på större behov än vad som varit nödvändigt. Var
              det vad som gällde 1959, att industrin var så stark att när förslaget
              lagts blev resultatet att man såg igenom det och verkställde bara
              halva planen? Var det lobbyindustrin som var så stark 1970 att
              den genomförde bara en tredjedel av de anslagsramar som hade satts?
              Lärde man sig någonting från 1970 till 1975? Lyckades industrin
              även den gången lura regeringen och dess samarbetspartier så att
              man utnyttjade bara halva planen?
            </seg>
            <seg n="ba5413d9">
              Vad står det i nuvarande långtidsplan? Jo, det är en historiskt
              hög och stor plan. Kan vi befara att Vänsterpartiet konstaterar
              att detta inte är med sanningen överensstämmande, utan att det
              återigen är industrin som har lurats och att planen kommer att
              halveras?
            </seg>
          </u>
          <note type="speaker" n="2294bd92">
            Anf. 95 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-8" n="a60468e8">
            <seg n="b258d100">
              Fru talman! När det gäller hur man ska prioritera mellan spåren
              finns det en förordning om järnvägar som säger att ett spår ska
              vara obrukat i minst tre år innan Banverket får möjlighet eller
              rätt att riva upp det. Man har nyligen ändrat förordningen om
              järnvägar, men i det avseendet är inget förändrat. Det är nog
              ganska klokt att det inte är så.
            </seg>
            <seg n="1e6a39b3">
              Tittar man i backspegeln och ser vilka spår som har rivits upp,
              för att man kanske skulle ha en väg där i stället eller trodde
              att man inte skulle behöva spåret i framtiden, ser man att det
              är rätt många sådana projekt som vi har haft anledning att ångra.
              Jag tror inte att Banverket kommer att få möjlighet att göra de
              misstagen igen.
            </seg>
            <seg n="d87d3a64">
              Däremot måste underhållet av de olika spåren dimensioneras till
              trafikvolymen. Men att i det konkreta fallet lägga sig i exakt
              hur Banverket gör detta har vi inga som helst ambitioner att göra
              från Vänsterpartiets sida. Det är nog inte heller så rimligt att
              vi har det.
            </seg>
            <seg n="d8428418">
              Sedan gäller det då varför man inte klarar av att genomföra projekt.
              Man har gjort en planeringsram som har varit överdimensionerad
              i förhållande till vad man faktiskt har kunnat prestera utifrån
              statsfinanserna. Det är en sak som man kan se i den analys som
              har gjorts i fråga om varför transportsystemet hittills inte har
              varit särskilt jämställt. Det har handlat om män som har haft
              en övertro på att vägar, särskilt nya sådana, ska lösa mängder
              med problem när det gäller sysselsättning, tillväxt och annat.
              De har inte sett andra möjligheter att till exempel lösa trafiksäkerhetsproblemen.
              Men i och med att vi nu i större utsträckning ska ta hänsyn till
              kvinnors prioriteringar och kvinnors behov tror jag att vi har
              större förutsättningar att göra en planering som är mer allsidig
              och som inte bara utgår från infrastrukturinvesteringar för att
              vi ska nå de mål som vi är överens om att vi ska nå.
            </seg>
          </u>
          <note type="speaker" n="953f48f9">
            Anf. 96 JAN-EVERT RÅDHSTRÖM (m) replik:
          </note>
          <u who="jan-evert_radhstrom_74bf7f" xml:id="i-fde8cfdffabee43e-2" n="3f7d47a8">
            <seg n="f7eb760c">
              Fru talman! När det gäller den första frågan om mötesspår och
              så vidare tyckte jag mig höra Karin Svensson Smith säga att man
              inte går in i det konkreta fallet. Jag vet inte riktigt vad hon
              menar. Det är uppenbart att det har tagits bort mötesstationer,
              men det gäller mer än det konkreta fallet. Det är på Malmbanan.
              Det är på Ådalsbanan. Det är på godsstråket genom Bergslagen via
              Avesta. Det är på godsstråket genom Bergslagen via Borlänge. Det
              handlar om Siljansbanan, Dalabanan, FlenOxelösund, Bergslagsbanan,
              KilStälldalen, KolbäckFagersta, Västra stambanan, KilCharlottenberg,
              KilTorsby. Jag undrar om detta är det enskilda fallet. Det är
              uppenbart att det är ganska vanligt.
            </seg>
            <seg n="30ff49de">
              Jag återkommer slutligen till det här med den historiskt stora
              infrastruktursatsning som nu görs. Jag måste säga att jag är bekymrad
              när jag hör Karin Svensson Smith redogöra för hur det tidigare
              har varit. Oavsett vad Karin Svensson Smith säger kan jag tyvärr
              bara säga att jag är orolig för Vänsterpartiet i det här fallet.
              Det är inte nog med att vi vet att vi har en infrastrukturplanering
              där det saknas mycket pengar. Det är inte reella pengar, utan
              det är stora delar som är ofinansierade och så vidare. Men med
              er syn på hur infrastruktur kommer till och hur planeringsprocesser
              kommer till kan vi befara att framtidens politiker kommer att
              kunna säga: Vad blev det av 2004 års debatt om den infrastrukturplanering
              vi ska ha de kommande 15 åren?
            </seg>
          </u>
          <note type="speaker" n="484ea34d">
            Anf. 97 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-9" n="a60468e8">
            <seg n="18313212">
              Fru talman! Jag skulle kunna fylla på listan av upprivna spår
              som har varit felaktiga. Det gäller till exempel Båstad station.
              Det första Banverket gjorde när man skulle bygga Hallandsås var
              att riva upp befintligt dubbelspår. När man ser det i backspegeln
              kan man säga att det kanske inte var särskilt klyftigt. Men jag
              är alldeles övertygad om att regeringen i dag har en bättre insikt
              i vad som krävs för ett långsiktigt hållbart transportsystem.
              Jag tror att de förordningar och bestämmelser som skrivs inte
              kommer att möjliggöra detta. Sedan gällde det frågan om att gå
              in och styra Banverket i detalj. Det tror jag inte att något parti
              ska lägga sig i. Det handlar om principerna för det hela, som
              vi tar ställning till.
            </seg>
            <seg n="4161ee03">
              Den här historiska satsningen är stor. Det är en jättesatsning,
              men det är också en kompromiss, och det är Jan-Evert Rådhström
              mycket väl medveten om. Självklart står vi bakom den. Vi har inte
              alls haft särskilt svårt att ställa oss bakom den, men det är
              ingen hemlighet att det finns delade meningar. Vi är trots allt
              tre partier som har kommit överens, och jag har mer än vid ett
              tillfälle luftat min tveksamhet om huruvida det går att slutföra
              tunnelbygget i Hallandsås på ett tekniskt, ekonomiskt och miljömässigt
              acceptabelt sätt. Det finns också andra investeringar som kanske
              inte uppfyller de kriterier på en samhällsekonomisk granskning
              som man skulle vilja ha.
            </seg>
            <seg n="b3dbbe51">
              Vägutbyggnaderna är, som jag sade i mitt inledningsanförande,
              dimensionerade under den förutsättningen att man inte inför de
              avgifter, kilometeravgifter och annat, som sannolikt kommer att
              införas, och det ändrar givetvis lönsamheten på desamma.
            </seg>
            <seg n="cc66c710">
              Men sammantaget har vi kunnat samla oss, trots meningsskiljaktigheterna,
              och det har inte varit svårt att komma överens om att ge Banverket
              och Vägverket någon sorts direktiv om vad de ska göra. Man kan
              diskutera och debattera, men man har också ett ansvar för att
              genomföra saker. Vi står bakom alla de investeringar som jag räknade
              upp. De hade inte blivit av utan propositionen.
            </seg>
          </u>
          <note type="speaker" n="7b74d8ca">
            Anf. 98 RUNAR PATRIKSSON (fp) replik:
          </note>
          <u who="runar_patriksson_91c2bd" xml:id="i-e47d06824db2a37a-1" n="d0b6226c">
            <seg n="bbe2e965">
              Fru talman! Jag tänkte kanske avstå och vänta på ministern, men
              jag var ändå tvungen att kolla en del saker innan vi får se ministern
              i talarstolen och kanske får möjlighet att replikera.
            </seg>
            <seg n="f791d540">
              Vi från de borgerliga partierna är egentligen inte, precis som
              vi sade i talarstolen, riktigt nöjda med den sammansättning av
              fördelningen i infrastrukturpropositionen som vi i dag diskuterar.
              Vi är väl många som anser att det finns 15 miljarder på järnvägssidan
              som vi borde kunna effektivisera på annat sätt. Då är det Norrbotniabanan
              som det gäller. Vi skulle väl få ett besked från Karin Svensson
              Smith om det var något problem i diskussionen när Vänsterpartiet
              ställde sig bakom den.
            </seg>
            <seg n="ea975a47">
              Jag har också ett klargörande när det gäller anklagelserna mot
              oss som pratar om de här alternativa finansieringarna. Vi säger
              ju också att det, om man tar bort dessa ungefär 15 miljarder ur
              helheten, nu finns möjligheter att snabbt göra PPP-projekt och
              ur dessa pengar ta alternativa finansieringspengar. Det är klara
              besked från oss.
            </seg>
            <seg n="41aa130a">
              Jag blir så orolig. Man kan bo i ett område i Sverige där man
              i stort sett inte ser några järnvägsspår någonstans på tio mils
              avstånd, men där finns industrier och andra företag. Man får en
              uppfattning om att Vänsterpartiet och kanske speciellt Karin Svensson
              Smith ser vägbyggandet med kritiska ögon. Är det Vänsterpartiet,
              som man kan höra av socialdemokrater i diskussionen om de här
              frågorna, som är proppen för utbyggnaden av vägsystemet i Sverige?
              Det handlar om säkrare vägar och bättre vägar runtom i landet.
              Det skulle ju vara bra om vi kunde få klarhet i var proppen i
              proppen ligger.
            </seg>
          </u>
          <note type="speaker" n="a49ba8e2">
            Anf. 99 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-10" n="a60468e8">
            <seg n="ccc9e71f">
              Fru talman! PPP ger inga nya resurser. Man skapar inte nya resurser,
              utan det är i praktiken bara ett annat sätt för staten att låna
              pengar. Man har ju visat att de effektivitetsvinster som förespeglas
              inte finns, därför att samma konsortium som får totalansvar för
              byggande och drift av anläggningarna motverkas bland annat av
              att det blir högre kapitalkostnader och mer komplicerade och dyra
              upphandlingsprocesser. Det här har Riksdagens revisorer rett ut,
              och det är inget motiv för PPP.
            </seg>
            <seg n="53354baf">
              Däremot lånar vi till vissa av de här investeringarna, som vi
              på goda grunder kan säga kommer att förränta sig tillbaka till
              samhället. Mälartunneln är en sådan. Men Riksgälden är ännu mer
              kreditvärdig än vad någon privat finansiär kan vara, så det är
              ett ganska resursmässigt klokt sätt, om man nu absolut ska låna
              till en investering och göra det på det viset.
            </seg>
            <seg n="b5688670">
              När det gäller vilka järnvägsinvesteringar det handlar om har
              vi inte precis varit någon tillskyndare av Norrbotniabanan. Det
              är ingen hemlighet. Vi är tre partier, och ska man kunna förhandla
              och komma överens måste man ge och ta, och Norrbotniabanan ingår
              i 121-punktsprogrammet. Det kommer att göras en förstudie. Man
              kommer att se hur det här kommer att fungera. Och delar av den
              finns det också ekonomiska förutsättningar att sätta i gång med.
            </seg>
            <seg n="3068e9d0">
              Man kan tycka vad man vill om detta. Jag framhöll ett stort antal
              andra järnvägssatsningar som vi är mycket stolta och glada över
              att de finns med. Om man menar allvar med att gods i större utsträckning
              ska gå på järnväg var godssatsningar kring Hallsberg helt avgörande.
              Vi hade mycket kontakter med svenskt näringsliv i det avseendet.
              Vi bar in deras krav i det här sammanhanget, och vi är mycket
              nöjda med att det här fanns med i propositionen.
            </seg>
            <seg n="e56d54da">
              Det stora kravet folk ställer på oss när det gäller vägarna är
              att de är i bra skick. Alltså att det är ett gott underhåll, att
              man lagar dem. Det finns det pengar till. Vi är ingen propp i
              det avseendet.
            </seg>
          </u>
          <note type="speaker" n="f122bef6">
            Anf. 100 RUNAR PATRIKSSON (fp) replik:
          </note>
          <u who="runar_patriksson_91c2bd" xml:id="i-e47d06824db2a37a-2" n="d0b6226c">
            <seg n="30c99240">
              Fru talman! Hela svarstiden gick egentligen åt till att prata
              om PPP-pengarna, som jag inte tog upp så mycket. Frågan gällde
              hur det är med Vänsterpartiets syn på vägnätet.
            </seg>
            <seg n="b5d95540">
              Det räknas upp en massa bansträckningar som rivs upp, men det
              finns stora områden i Sverige där järnvägsnätet inte finns och
              där vi garanterat kan påstå att det aldrig kommer att byggas något
              järnvägsnät.
            </seg>
            <seg n="8a73b0b0">
              Vägsystemet är på samma områden undermåligt på minst sagt många
              ställen. Jag upplever Vänsterpartiet som ett parti som har en
              kritisk syn på vägbyggandet i landet. Det var den frågan jag ville
              ha svar på.
            </seg>
            <seg n="6afe55ba">
              Vi borde se till att Nordiska triangeln mellan de nordiska huvudstäderna,
              som flera av oss har nämnt, blir av motorvägsstandard. Finns ordet
              motorväg över huvud taget i vokabulären hos Vänsterpartiet? Finns
              det något stöd bakom Nordiska triangeln när det gäller vägsidan?
              Jag frågar direkt om vägen, för att inte Karin Svensson Smith
              återigen ska glida över till järnvägssidan.
            </seg>
            <seg n="22ddd882">
              Jag hörde inte ett ord om tjälsäkring av de tjälsjuka svenska
              vägarna i anförandet från Vänsterpartiet. Finns det med i vokabulären
              på något möte när Vänsterpartiet talar infrastruktur? Är vägar
              över huvud taget med i diskussionen?
            </seg>
          </u>
          <note type="speaker" n="75431410">
            Anf. 101 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-11" n="a60468e8">
            <seg n="572887b2">
              Fru talman! Jag skulle vilja rekommendera Runar Patriksson att
              skriva en motion. Jag skrev för några år sedan en som heter Långsiktigt
              hållbara vägar. Där förbereder vi det som sedan blev en öronmärkning
              i de 364 miljarder som ingick i starten för den här planeringsprocessen.
              De var öronmärkta för tjälsäkring, rekonstruktion och bärighet
              när det gäller vägnätet, framför allt i skogslänen.
            </seg>
            <seg n="b1cf6e54">
              Det finns konkret i den här vägplanen som regeringen nu har fattat
              beslut om.
            </seg>
            <seg n="e1d6966a">
              Jag måste ju säga att man inte kan få allt man önskar sig, inte
              om man är realist och ansvarsfull. Vi har prioriterat att det
              vägsystem som finns ska underhållas och vara i gott skick. Vi
              står till hundra procent bakom det som regeringsförklaringen har
              sagt. Vår ambition är att föra över delar av godset från väg till
              järnväg. Det är ett sätt att ta ansvar för vägkvaliteten så att
              glesbygdsbor ska få sina transporter säkrade.
            </seg>
            <seg n="afa3f55b">
              Vi får en smartare kombination av väg, järnväg och sjöfart. Det
              står vi för. Det tillhör framtiden. Vi vet att vägsystemet är
              viktigt, men vi vill inte överutnyttja det för då har vi ingen
              bra användning av vägen. Vi sliter i onödan på den. Vi vill hitta
              bättre kombinationer.
            </seg>
          </u>
          <note type="speaker" n="32ea2ed3">
            Anf. 102 JOHNNY GYLLING (kd) replik:
          </note>
          <u who="johnny_gylling_eaf684" xml:id="i-641c69364becdbb8-1" n="f719807f">
            <seg n="a09b8585">
              Fru talman! Karin Svensson Smith kallar oss som förespråkar PPP-lösningar
              för mindre modiga politiker. Jag får väl göra som den bibliska
              principen säger och vända andra kinden till och inte komma med
              något genmäle. Jag tycker faktiskt att Karin Svensson Smith är
              en modig politiker som ofta står för sina åsikter. Det är bara
              det att hon ibland har fel åsikter, enligt min mening.
            </seg>
            <seg n="8749d28b">
              Det är faktiskt inte bara de borgerliga partierna som förespråkar
              PPP, utan även Socialdemokraterna. Det är bara det att de inte
              står för det. Vänsterpartiet och Miljöpartiet har tvingat bort
              detta från agendan.
            </seg>
            <seg n="c95335b3">
              Vi ser väldigt många fördelar med PPP. Jag har ett par frågor
              till Karin Svensson Smith. Ni ställer upp på att låna stora summor,
              många miljarder, till projekt som till exempel att bygga färdigt
              Botniabanan och bygga en del motorvägsprojekt som i Västra Götaland.
              Ni är med och lånar pengar till detta. Det tycker ni är okej.
              Men att låna pengar ihop med näringslivet för att göra det effektivare
              är ni emot. Vad är skillnaden? Ni intecknar ju också budgeten.
            </seg>
            <seg n="34a78a28">
              Vad är skillnaden i effektivitet? I ett traditionellt sätt att
              bygga infrastruktur står staten för hundra procent av risken.
              Vi har sett pengarullningen i en del projekt. Det blir dyrare
              och dyrare. Men PPP gör att man delar risken mellan staten och
              det privata de som bygger. Kan Karin Svensson Smith förklara detta,
              vore jag tacksam.
            </seg>
          </u>
          <note type="speaker" n="ef04c665">
            Anf. 103 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-12" n="a60468e8">
            <seg n="af426269">
              Fru talman! En skillnad är att det faktiskt är högre kapitalkostnader
              om lånen tas upp av någon annan än Riksgälden. Riksgälden är mer
              kreditvärdig. Jag förutsätter att den kommer att vara det även
              framöver.
            </seg>
            <seg n="24309265">
              Att dela på risken kan ju låta som en snygg lösning. Man kan
              dela på risken, men vems är ansvaret? Det är till syvende och
              sist alltid staten som har ansvaret. Man kan se på Arlandabanan
              som är den första alternativfinansierade järnvägen. Den byggdes
              under den tid då Mats Odell var kommunikationsminister. Då togs
              initiativ och beslut kring den.
            </seg>
            <seg n="bfaa8c48">
              Man kunde tro att det inte skulle finnas ett mer lönsamt järnvägsprojekt
              än en järnväg mellan Helsingforss city och Arlanda. Det var väl
              ingen av oss som trodde något annat. Ändå har det inte gått runt
              ekonomiskt. Hela projektet har fått övertas av en australisk bank.
            </seg>
            <seg n="0628dedb">
              Jag tror inte att man som minister med ansvar för det här området
              vill låta delar av infrastrukturen överlåtas på andra. Folk förväntar
              sig med rätta att staten tar ansvar för att nödvändig infrastruktur
              finns och hålls i gott skick. Det är ett viktigt argument för
              att behålla rådighet över detta.
            </seg>
            <seg n="ab35e549">
              Det talar mot PPP-lösningar.
            </seg>
            <seg n="526c66c9">
              Jag kan hålla med Johnny Gylling om att det faktiskt är en glidande
              skala. Om jag nu har en argumentation som säger att man inte ska
              binda upp framtidens resurser genom PPP, kan det argumentet delvis
              vara giltigt när det gäller upplåning med hjälp av Riksgälden,
              som återfnns i den här propositionen.
            </seg>
            <seg n="624ca31e">
              Skillnaden mellan detta och PPP är att vi har använt de projekt
              som finns i trafikverkens planer. Vi har inte skapat någon gräddfil
              där anläggningsindustrin är mer intresserad att investera än någon
              annan.
            </seg>
            <seg n="b28e2f66">
              Jag tror till exempel inte att riksväg 45 i första hand skulle
              vara Skanskas eller någon annans favoritprojekt. Man väljer de
              tätbefolkade områdena. Vi har en annan prioritering.
            </seg>
          </u>
          <note type="speaker" n="554af941">
            Anf. 104 JOHNNY GYLLING (kd) replik:
          </note>
          <u who="johnny_gylling_eaf684" xml:id="i-641c69364becdbb8-2" n="f719807f">
            <seg n="3fd5be2a">
              Fru talman! När det gäller kapitalkostnader kan jag inte säga
              emot. Det är väl så att ingen kan låna pengar billigare än staten.
              Men det är bara en del av kostnaderna i ett totalt PPP-projekt.
              Man måste titta på vad slutnotan blir.
            </seg>
            <seg n="9d0100ec">
              Karin Svensson Smith tar upp Arlandabanan. Vem kunde förutse
              vad som skulle hända den 11 september 2001 och de konsekvenser
              det fick för flyget i hela världen? Det påverkar givetvis också
              en tågförbindelse till en flygplats. Flyget har gått ned väldigt
              kraftigt under en period.
            </seg>
            <seg n="00a2bec4">
              Hur mycket skattepengar har avsatts för att rädda Arlandabanan,
              om nu Karin Svensson Smith antydde något sådant? Jag har inte
              hört talas om det.
            </seg>
            <seg n="9751c90c">
              Har inte ansvaret uppfyllts av de privata aktörerna, undrar jag.
            </seg>
            <seg n="dc3f97e9">
              När det gäller Finland, blev den motorvägen om jag minns rätt
              byggd fem år tidigare än de ordinarie planerna. Man kunde ta den
              i drift fem år tidigare. På det sättet har man sparat människoliv,
              man har ökat framkomligheten och därigenom också förbättrat tillväxten.
            </seg>
            <seg n="8ef759f6">
              Om jag inte minns fel var den 15 % billigare än om den hade byggts
              på traditionellt sätt.
            </seg>
            <seg n="d47bbc41">
              Det är inte konstigt att vägbyggaren försäkrar sig mot politiska
              beslut som kan förändra förutsättningen. Det är ju en del i att
              hantera riskerna.
            </seg>
            <seg n="63277ece">
              Karin Svensson Smith säger också: Vi har inte gjort någon gräddfil.
            </seg>
            <seg n="591cf475">
              Man kan ju fundera över Norrbotniabanan. Vad finns det för beslutsunderlag
              för den järnvägen? Banverket ville inte ha med den i planen. Den
              gled in på en gräddfil. Jag tycker att man ska satsa på Norrland,
              men man ska fråga dem som bor där: Är det en järnväg för 20 miljarder
              ni vill ha i första hand?
            </seg>
          </u>
          <note type="speaker" n="dd399663">
            Anf. 105 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-13" n="a60468e8">
            <seg n="620e7479">
              Fru talman! Det är fullt legitimt att Skanska ville att regeringen
              skulle teckna ett hemligt avtal och inte höja bensinskatterna.
              Men det är inte demokratiskt försvarbart om regeringen gick med
              på att skriva på det avtalet. Jag tror inte att någon här i kammaren
              skulle acceptera att vi lovar att inte fatta vissa sorters beslut.
              Det har inget stöd i grundlagen att göra på det viset.
            </seg>
            <seg n="8ee782d9">
              Kalkylen för Arlandabanan var dålig redan före den 11 september.
              Vi kunde inte förutse det, och ingen annan heller. Men redan innan
              dess visste vi att det inte skulle gå runt ekonomiskt. Det byggde
              på glädjekalkyler där man trodde att resandet skulle öka mer.
              Det gör man även på vägsidan.
            </seg>
            <seg n="9e7b8d4f">
              Vi kan titta på Öresundsbron, som enligt beslut i den här kammaren
              skulle betalas av dess användare. Vad har hänt med det? Man har
              varit tvungen att lägga över kostnaden på vägverk och banverk.
              Det strider mot principerna som var en förutsättning för att bron
              skulle byggas.
            </seg>
            <seg n="38d04bcb">
              När vi var i Danmark och träffade vår danska motsvarighet hörde
              vi att man hoppas kunna amortera om fem år. Där har man fått förlänga
              amorteringstiden för att få kalkylen att gå ihop. Och risken är
              att man förlänger amorteringstiden så mycket att den blir längre
              än brons tekniska livslängd. Det visar på något sätt att detta
              ansvar alltid förr eller senare kommer att hamna på statens bord.
              Och då är det också staten som ska ha huvudansvaret för att man
              lägger ut kalkylerna på ett sådant sätt att man kan ta ansvar
              för detta hela vägen.
            </seg>
            <seg n="57fc4571">
              Jag hinner inte svara på frågorna om Norrbotniabanan. Men det
              finns väl andra senare på talarlistan som kan redogöra för motiven
              i fråga om den.
            </seg>
          </u>
          <note type="speaker" n="ec66b7c5">
            Anf. 106 SVEN BERGSTRÖM (c):
          </note>
          <u who="sven_bergstrom_97960e" xml:id="i-86def7ae2435eae0-0" n="0b73a897" next="i-ab34bc511df35680-0">
            <seg n="db1966ee">
              Fru talman! Det vore frestande att genast kasta sig in i debatten
              om PPP, men jag återkommer till det något senare i mitt inledningsanförande.
            </seg>
            <seg n="3ffecd6e">
              Det är väl knappast okänt för någon som följer den här debatten
              att Centerpartiet står för att hela Sverige ska ha möjligheter
              att utvecklas och att människor ska kunna leva ett gott liv såväl
              på landsbygden som i storstäder. Det är mot den bakgrunden som
              bra vägar och bra järnvägar är så viktiga för oss.
            </seg>
            <seg n="00751730">
              Enligt vår mening är bra vägar och bra järnvägar grundläggande
              förutsättningar för livskraft och utveckling i hela landet. Samtidigt
              är det alldeles nödvändigt att man formar politiken på detta område
              så att den står i samklang med natur och miljö och så att vi inte
              undergräver våra egna och framtida generationers möjligheter att
              leva och verka.
            </seg>
            <seg n="04fc2b17">
              De utsläpp till miljön som trafiken i dag står för är ett av
              de enskilt största hoten mot miljön och det framtida klimatet.
              Av de svenska koldioxidutsläppen står transportsektorn för ca
              40 %, och av detta kommer två tredjedelar från just vägtrafiken.
              Det är därför så angeläget att förändra transportsektorn så att
              vi får in nya miljöriktiga bränslen i våra bilar, lastbilar och
              bussar, inte bara som försöksverksamhet här och där utan på bred
              front.
            </seg>
            <seg n="db953d96">
              Nollvisionen i fråga om dödade och allvarligt skadade i trafiken
              bör även vara vägledande i arbetet med att minimera transportsystemets
              negativa påverkan på vår hälsa och livsmiljö.
            </seg>
            <seg n="8a352c2e">
              Centerpartiet menar att det är hög tid att bryta oljeberoendet,
              inte bara i Sverige utan även i Europa och globalt. En omställning
              till ett hållbart energisystem är nödvändigt av miljöskäl, av
              ekonomiska skäl, men också av säkerhetsmässiga skäl. Sverige och
              Europa har möjligheter att bli världsledande på alternativa drivmedel.
              För att det ska bli möjligt måste EU ställa om och ta på sig en
              större uppgift när det gäller att göra något åt oljeberoendet.
              Detta underströk vi från Centerpartiet i en särskild rapport i
              förra veckan inför EU-valet, och jag vill gärna hänvisa till den.
            </seg>
          </u>
          <note n="22b28ca9">
            I detta sammanhang vill jag också yrka bifall till reservation
            3 om övergripande frågor och utgångspunkter i betänkandet.
          </note>
          <u who="sven_bergstrom_97960e" xml:id="i-ab34bc511df35680-0" n="0b73a897" prev="i-86def7ae2435eae0-0">
            <seg n="eb7d764a">
              Ett långsiktigt hållbart transportsystem var rubriken för den
              ursprungliga propositionen på detta område. Det är därför väldigt
              viktigt att ha det som ledstjärna. När man lyssnade till vissa
              inslag i den tidigare debatten här i kammaren om trängselavgifter
              kan man fundera på om de mest fundamentalistiska debattörerna
              över huvud taget kommer ihåg att det finns en koppling mellan
              trafik och miljö och att man faktiskt måste fundera på att göra
              något åt de miljöproblem som trafiken ställer till med.
            </seg>
            <seg n="1b8c929a">
              Men Centerpartiets slutsats är inte att vi ska bromsa trafiken
              genom att låta vägarna vara dåliga och svårframkomliga. Det kan
              ju tvärtom öka miljöbelastningen om vi har dåliga vägar.
            </seg>
            <seg n="164ad18e">
              Från vår sida konstaterar vi med viss glädje att regeringen och
              dess samarbetspartier nu signalerar att man vill ta tag i de stora
              infrastrukturproblemen som har funnits alltför länge. Möjligen
              har åratal av hård opposition och påtryckningar här i kammaren
              för en bättre infrastruktur nu fått effekt.
            </seg>
            <seg n="d6ffc561">
              Regeringen förefaller äntligen ha förstått vikten av att försöka
              åtgärda de så kallade flaskhalsarna som finns inom både väg- och
              järnvägssektorn, sträckor som är i akut behov av upprustning eller
              nybyggnationer.
            </seg>
            <seg n="b3931636">
              Det är därför lite trist att behöva påpeka att en stor del av
              dessa projekt sannolikt inte kommer att genomföras inom planeringsperioden
              20042015 med den politik som regeringen för. Det är precis som
              Jan-Evert Rådhström tidigare har påpekat här i talarstolen och
              som Västsvenska industri- och handelskammaren skriftligt påpekade
              för oss häromdagen, nämligen att de senaste 50 årens historia
              på detta område visar att bara ungefär hälften av de projekt som
              man har med i vägplanerna också blir genomförda inom planperioden.
            </seg>
            <seg n="14174c15">
              Det är ledsamt att säga att det nog dessvärre blir så även den
              här gången, detta av en enkel anledning pengarna saknas. Pengarna
              kommer inte att finnas.
            </seg>
            <seg n="ee95333d">
              Regeringen redovisar öppet i propositionen ett kvarstående finansieringsbehov
              på nära 66 miljarder kronor. Dessutom flaggas det för att den
              nödvändiga höjningen av anslagen för att uppnå de planeringsramar
              som anges kanske inte klaras beroende på det statsfinansiella
              läget.
            </seg>
            <seg n="df1c9be7">
              Dagens infrastruktursituation kräver enligt Centerpartiets uppfattning
              kraftfulla och omedelbara åtgärder. När de nödvändiga satsningarna
              inte kan klaras med den traditionella syn på infrastrukturinvesteringar
              som regeringen har måste nya lösningar sökas och komma till stånd.
              Därför vill också Centerpartiet pröva mer av alternativa finansieringslösningar,
              exempelvis PPP som nyss diskuterades här. Det förekommer redan
              i England, Finland och Norge, medan Sverige, som har påpekats
              här, egentligen bara har prövat den modellen vid bygget av Arlandabanan
              med de speciella förutsättningar som har förelegat i det fallet.
            </seg>
            <seg n="dd3ce809">
              Jag vill gärna ställa en fråga till Karin Svensson Smith, som
              är så tvärsäker på att det här är väldigt dumt och dåligt. Om
              man är så tvärsäker på att det är dumt och dåligt, varför då inte
              pröva det och få bevis i verkligheten för att det är så dumt och
              dåligt? Vi talar ju i trafikutskottet mycket om utvärdering och
              uppföljning. Låt oss få något fler exempel att studera för att
              kunna konstatera om det fungerar bra och om man kan få effektivitetsvinster
              på 15 %, eller hur det fungerar.
            </seg>
            <seg n="41867b12">
              Centerpartiet tror inte heller att detta är något sesam, öppna
              dig! som skapar en massa resurser utan att det kostar något. Men
              vi tror att det kanske kan bidra lite grann till att genomföra
              angelägna investeringar, och vi tror också att effektivitetsvinsterna
              kan finnas där. Därför menar vi att det nu är dags att pröva detta
              för att kunna genomföra önskvärda, samhällsekonomiskt riktiga
              och strategiskt viktiga investeringar i vägar och järnvägar och
              förordar att vi prövar alternativa finansieringslösningar på några
              större och väl avvägda väg- och järnvägsprojekt inom de närmaste
              åren, inte någonting som ska gå i gräddfil utan något som Vägverket
              och Banverket redan har med högt upp på prioriteringsordningen.
            </seg>
            <seg n="07b9dc52">
              Jag vill därför yrka bifall till reservation 12 om alternativa
              finansieringslösningar där denna argumentation utvecklas ytterligare.
            </seg>
            <seg n="efe3fbfb">
              Fru talman! Från regeringens sida har man i ögonblick av självrannsakan
              och ödmjukhet ibland medgivit att oppositionens kritik varit riktig
              våra vägar har fått förfalla, och underhållet har blivit eftersatt
              under senare år. Det har inneburit stora problem för människor,
              för näringsliv och för kommuner i stora delar av Sverige, och
              det har inneburit att den klyvning av landet, socialt och regionalt,
              som vi har kunnat se under senare år har blivit än värre.
            </seg>
            <seg n="cd3a3314">
              Framför allt i de norra delarna av landet har vägarna närmast
              varit oframkomliga under tjällossningstider. Men också i Dalsland,
              Småland och på andra ställen har problemen tidvis varit väldigt
              stora. Vi har också kunnat se bristande underhåll på våra järnvägar
              som slagit igenom i form av tågstopp, tågförseningar, inställda
              avgångar och mycket annat som har varit till förtret för resenärer
              och godstransportköpare.
            </seg>
            <seg n="d11d2f75">
              Kostnaderna för att återhämta det uppskjutna underhållet av det
              statliga vägnätet beräknas av Vägverket i dag uppgå till ca 17
              miljarder kronor. Därför är uppgiften att ta igen det eftersatta
              underhållet samt att garantera drift och underhåll tillsammans
              med satsningar på tjälsäkring, bärighet och rekonstruktion de
              viktigaste satsningarna på vägnätet i närtid.
            </seg>
            <seg n="4940e99e">
              I stället för att göra denna nödvändiga satsning är regeringen
              och dess samarbetspartier redo att låta underhållsberget bestå
              och till och med riskera att det växer ytterligare då man anvisar
              mindre resurser än vad Vägverket bedömer som nödvändiga.
            </seg>
            <seg n="022bde6a">
              Regeringen konstaterar själv i propositionen att enbart de mest
              angelägna bärighetsbristerna på grund av eftersläpande underhåll
              åtgärdas ca 10 %. Kvarstående behov efter år 2015 när det gäller
              tjälsäkring utgörs av cirka en tredjedel av de viktiga näringslivsvägarna,
              vilka i dag har bärighetsrestriktioner.
            </seg>
            <seg n="a2ad434c">
              Vägverkets bedömning är, som framgår av propositionen, att det
              inom några år blir nödvändigt att antingen sänka målstandarden
              eller att tillföra mer pengar till drift och underhåll.
            </seg>
            <seg n="4bd9c4cc">
              Någon nämnde helt kort om de enskilda vägarna, och det vill jag
              också göra. Men jag skulle vilja säga de så kallade enskilda vägarna,
              för de är i huvudsak tillgängliga för alla och svarar för en betydande
              andel av det svenska vägnätet. De finns såväl i storstadens närhet
              som på ren landsbygd. Enskilda vägar är ofta en finmaskig förlängning
              av det allmänna vägnätet och har en avgörande betydelse för landsbygdsboende,
              för näringsliv och för jakt, fiske, friluftsliv och turism.
            </seg>
            <seg n="1c7d9d71">
              En fungerande infrastruktur även i landsbygd och glest trafikerade
              områden är en hörnsten i den svenska regionalpolitiken. Centerpartiet
              har varit pådrivande för en högre ambitionsnivå så att också det
              enskilda vägnätet kan ges en godtagbar standard. Trafikutskottet
              har gång på gång betonat vikten av att ge de enskilda vägarna
              tillfredsställande förutsättningar så att riksdagens transportpolitiska
              mål kan uppfyllas.
            </seg>
            <seg n="95b07c3e">
              Fru talman! Problem knutna till den enskilda väghållningen är
              bland annat att bidragen är underdimensionerade och att kostnader
              för exempelvis reparationer av broar är större än vägsamfälligheterna
              klarar av att bära.
            </seg>
            <seg n="6bc0d8af">
              Mot den bakgrunden menar vi att BREV-utredningens förslag, bland
              annat om att Vägverket ska ta över ansvaret för så kallade konstbyggnader
              i form av broar, måste genomföras. Det kunde vara intressant att
              höra om Ulrica Messing här i dag kan ge besked om det kommer något
              förslag på just detta område. Det fanns annat i BREV-utredningen
              som vi var ense om att skrota, men just det här var ganska bra.
            </seg>
            <seg n="428d007b">
              Vad slutligen gäller järnvägsinfrastrukturen ser vi det som angeläget
              att drifts- och underhållsinsatserna prioriteras så att redan
              investerat kapital vidmakthålls och inte föröds. Centerpartiet
              välkomnar därför regeringens ambitioner att i ett första steg
              förbättra järnvägens standard så att antalet störningstillfällen
              halveras för godstrafiken liksom att kvaliteten i järnvägssystemet
              rent allmänt förbättras och tågförseningarna minskas.
            </seg>
            <seg n="3c8c2595">
              Däremot vill vi varna för den nedprioritering av det mindre trafikerade
              nätet som regeringen faktiskt förefaller öppen för i propositionen.
              Jag bildar gärna en allians med Karin Svensson Smith och Jan-Evert
              Rådhström när det gäller en stoppbom för upprivning av fler järnvägsspår
              i vårt land.
            </seg>
            <seg n="6828dcc6">
              De senaste årens utveckling visar tvärtom att potentialen för
              en utökad tågtrafik är stor om de rätta förutsättningarna föreligger.
              Jag hade själv nöjet att häromdagen åka med premiärtåget, det
              regionala snabbtåget, mellan Gävle och Sundsvall. Det finns en
              stor potential här, och det gäller långt ut i landet inte bara
              i Mälardalen utan också i Gävleborg och Skåne och på många andra
              ställen.
            </seg>
            <seg n="39b1d10e">
              Också godstrafiken kan effektiviseras och utvecklas om viktiga
              spårinvesteringar kan fullföljas i de stora godstransportkorridorerna,
              vilket bland annat Godstransportdelegationen påpekat. Det är därför
              viktigt att inte nya flaskhalsar byggs in i järnvägssystemet genom
              att upprustade eller nybyggda bandelar inte länkas ihop med det
              övriga bansystemet på ett optimalt sätt. Det kan till exempel
              gälla Botniabanans fortsättning från Nyland och söderut längs
              kusten. Kanske kunde vi också på den punkten få ett besked från
              Ulrica Messing om hur hon ser på risken för nya flaskhalsar när
              man nu inte fullföljer sådana här investeringar på ett optimalt
              sätt genom att rusta upp också Ådalsbanan.
            </seg>
            <seg n="16a4bc32">
              Fru talman! Det finns ytterligare väldigt mycket i detta betänkande
              som skulle kunna kommenteras. Självfallet står jag bakom alla
              reservationer med Centerpartiet, men för tids vinnande yrkar jag
              bifall bara till de reservationer som jag redan har yrkat bifall
              till.
            </seg>
          </u>
          <note type="speaker" n="5af2fd60">
            Anf. 107 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-14" n="a60468e8">
            <seg n="e14bceb3">
              Fru talman! Sven Bergström ville ytterligare ta reda på om vi
              är beredda att testa PPP trots att vi tycker att det finns väldigt
              avgörande argument mot det. Jag är kanske lite präglad av att
              jag kommer från Lunds kommun där vi via forskning och utveckling
              tar del av andras erfarenheter, så vi behöver inte pröva och göra
              alla misstagen själva. Med tanke på de ekonomiska åtagandena tror
              jag att även vi i trafikutskottet kan tillgodogöra oss andras
              erfarenheter.
            </seg>
            <seg n="8f0d65ba">
              I diskussionen brukar det hävdas att det är orimligt att dagens
              skattebetalare genom direktavskrivning ska betala hela kostnaden
              för vägbyggen som samhället kommer att dra nytta av i kanske 50,
              60 eller 100 år framåt. Men med samma resonemang skulle man ju
              kunna försvara att mycket stora delar av de offentliga budgetarna
              finansieras med lån. Egentligen är hela utbildningssektorn en
              sorts investering, och all forskningsverksamhet och en stor del
              av sjukvården, till exempel förlossningsvården, måste väl betraktas
              som långsiktiga investeringar som kanske borde lånefinansieras.
              Det gäller också inköp av mark för naturreservat med mera.
            </seg>
            <seg n="001ba8ff">
              Men när just infrastrukturen via PPP lyfts ut ur den reguljära
              budgetprocessen undkommer dessa projekt den skärseld som alla
              andra utgifter utsätts för. Vi som sitter i budgetförhandlingar
              är väl medvetna om att det gäller att vända och vrida på varje
              krona för att hitta de mest angelägna områdena. Därför finns det
              ingen anledning att särbehandla de frågor som vi i vårt utskott
              har ansvar för.
            </seg>
            <seg n="17eb7be8">
              När det är dags att betala väghållaren för en anläggning när
              den väl finns där finns det ingen möjlighet att prioritera bort
              utgiften. Det är ju därför som Riksgäldskontoret har anmärkningar
              mot att andelen räntor och amorteringar på vårt utgiftsområde
              börjar bli lite väl stor i förhållande till det totala utrymmet.
            </seg>
          </u>
          <note type="speaker" n="8e549841">
            Anf. 108 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-302be56043fa7736-0" n="0b73a897">
            <seg n="ecd02304">
              Fru talman! Jag tycker nog att Karin Svensson Smiths inledning
              i repliken var på gränsen för vad som är anständigt. Det är precis
              som om vi andra i utskottet bara därför att vi inte bor i närheten
              av Lund inte skulle ha förstånd att ta till oss forskning och
              utveckling. Riktigt så är det nog inte.
            </seg>
            <seg n="a6f980a1">
              Karin Svensson Smith, det råder väl ingen tvekan om att det är
              lite olika förutsättningar i olika delar av världen. Men nu har
              vi intresse av att kunna genomföra samhällsekonomiskt riktiga
              och strategiskt angelägna investeringar som inte ryms inom ramen
              för de väg- och järnvägsplaner som vi diskuterar här i kammaren.
              Vi har hört olika exempel, och också jag har gett exempel, på
              att det historiskt visat sig att ungefär bara hälften av de planer
              vi upprättar klarar vi av att genomföra inom ramen för de budgetar
              som vi upprättar. Men om det nu är samhällsekonomiskt riktigt
              och strategiskt angeläget vore det då fel att gå nämnda väg och
              pröva modellen också i Sverige för att se om vi då har de effektivitetsvinster
              som det hävdas att det går att få och om det finns andra fördelar
              med den här modellen?
            </seg>
            <seg n="cc1283ac">
              Skärselden, Karin Svensson Smith, ska naturligtvis vara de prioriteringar
              som Banverket respektive Vägverket gör när det gäller vad som
              är mest angeläget. Det här ska inte vara en gräddfil för att kunna
              köra igenom motorvägsbyggen som man annars inte skulle kunna göra,
              utan det ska vara samma skärseld, samma hårda krav på prioriteringarna,
              även om man går nämnda väg för att finansiera det hela.
            </seg>
          </u>
          <note type="speaker" n="dba930c7">
            Anf. 109 KARIN SVENSSON SMITH (v) replik:
          </note>
          <u who="karin_svensson_smith_18b0ef" xml:id="i-5dd5c28afc7d783a-15" n="a60468e8">
            <seg n="e61f6fe4">
              Fru talman! Nej, jag hävdar inte på något sätt att vi som kommer
              från en universitetsstad är för mer än andra det var verkligen
              inte min avsikt. Om det uppfattas på det sättet ber jag om ursäkt.
            </seg>
            <seg n="b28c6cb4">
              Jag hävdar att det går att dra lärdom av projekt där man redan
              har byggt och som redan är genomförda och utifrån det dra slutsatsen
              att det här kanske inte är ett så väldigt bra sätt. Även om man
              inte gör en gräddfil för olika väg- eller järnvägsprojekt sinsemellan
              handlar det om vårt utgiftsområde i förhållande till andra utgiftsområden
              där det inte lånefinansieras till exempel för att i större utsträckning
              kunna spä på den forskningsverksamhet som vi har i landet.
            </seg>
            <seg n="ce4b5cfc">
              Regeringen har för avsikt att avlämna en forskningspolitisk proposition
              senare i år, tror jag. Det är helt avgörande för våra möjligheter
              att kommersiellt tillägna oss forskningsresultat så att det går
              att skapa nya arbetstillfällen, nya produkter och nya exportmöjligheter.
              Det är verkligen avgörande för tillväxt, sysselsättning och utveckling
              att man har råd att satsa på det.
            </seg>
            <seg n="e2fe737c">
              Sett i backspegeln kan det konstateras att de svenska företag
              som har varit framgångsrika i stor utsträckning bygger på forskningsresultat.
              Det är också en viktig sak som trafikinvesteringar måste mätas
              emot.
            </seg>
            <seg n="942f418e">
              Om man ser till trafikutskottet i framtiden så avundas jag inte
              dem som kanske ska ta itu med kostnaderna för nya översvämningar
              av den typ som inträffat på Orust, i Värmland eller i Västernorrland.
              Kanske behöver man akut pengar för att rekonstruera de vägar och
              järnvägar som fanns innan extrema väderleksförhållanden gjorde
              att man blev av med dem. Det kommer framtidens riksdagsledamöter
              i trafikutskottet att få ansvaret för. För att ha råd med det
              gäller det att inte ha särskilt mycket uppbundet i räntor och
              amorteringar för gamla väg- och järnvägsbyggen.
            </seg>
          </u>
          <note type="speaker" n="9d88f19c">
            Anf. 110 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-302be56043fa7736-1" n="0b73a897">
            <seg n="47efd73a">
              Fru talman! Men, Karin Svensson Smith, det är ju just för att
              slippa konkurrera med andra sektorer, till exempel utbildningssektorn,
              som vi tycker att det är rimligt att pröva det här inom transportsektorn
              alltså just för att inte tränga undan andra angelägna satsningar
              inom välfärdsområdet.
            </seg>
            <seg n="9220de5d">
              Vi säger också väldigt tydligt att det här är inget sesam, öppna
              dig! som på något sätt liksom är den slutliga lösningen. Vi säger:
              Okej, låt oss testa i verkligheten om det finns sådana fördelar
              med det här systemet som en del hävdar och skaffa oss erfarenheter
              på hemmaplan, här i Sverige, där vi ändå har lite andra förutsättningar
              än de som fanns när motorvägen mellan Lahti och Helsingfors byggdes
              eller än de som finns i Norge där man också har prövat det här.
            </seg>
            <seg n="db9bc8df">
              Om vi är osäkra är det en metod som vi borde kunna vara överens
              om. Låt oss pröva detta på ett eller två järnvägsprojekt och ett
              eller två vägprojekt och få erfarenheter på hemmaplan. Det är
              väl ingen större risk med detta, Karin Svensson Smith. Om vi skulle
              blåsa i väg ett stort antal miljarder på detta och binda upp oss
              för lång tid framåt, då vore det kanske ett risktagande. Men det
              är inte Centerpartiets modell, utan vi vill pröva det på ett par
              järnvägsprojekt och vägprojekt och vinna erfarenheter.
            </seg>
            <seg n="6e42d05e">
              Jag förstår verkligen inte de starka argument som Karin Svensson
              Smith har mot detta. Tvärtom menar jag att det här kunde vara
              ett sätt att fullfölja de vägplaner som vi är överens om här i
              kammaren och orka med att förverkliga dem i lite större utsträckning
              än de 50 % som historien har visat att vi har orkat med på egen
              hand.
            </seg>
          </u>
          <note type="speaker" n="128962ef">
            Anf. 111 HANS STENBERG (s):
          </note>
          <u who="hans_stenberg_61db75" xml:id="i-8dfcd52665f92da8-0" n="ae4f3c06">
            <seg n="0294443e">
              Fru talman! Börje Vestlund har tidigare redogjort för huvuddragen
              i betänkandet. Därför håller jag mig nu till att kommentera några
              av de delar som känns särskilt angelägna.
            </seg>
            <seg n="4a2fdbd3">
              Till att börja med konstaterar jag att regeringens förslag till
              utökade ramar för väg- och järnvägsinvesteringar för perioden
              20042015 möjliggör en kraftfull modernisering och utveckling av
              de svenska väg- och järnvägsnäten. Det känns också väldigt angeläget
              att uppgiften att bevara och säkerställa befintliga vägar och
              järnvägar prioriteras under perioden. Särskilt angelägen är den
              stora satsning som görs på bärighet, tjälsäkring och rekonstruktion
              som har oerhört stor betydelse både för näringslivets transporter
              och för boende i glesbygd.
            </seg>
            <seg n="182854d3">
              Det är som alltid mycket svåra avvägningar som måste göras när
              man fastställer långtidsplanerna, och vi från utskottsmajoriteten
              tycker att regeringen som helhet har gjort en bra avvägning mellan
              olika typer av åtgärder där man på ett bra sätt har tagit hänsyn
              till både de transportpolitiska delmålen och de samhällsekonomiska
              bedömningarna.
            </seg>
            <seg n="abc61342">
              Fru talman! Efter ha lyssnat på i synnerhet Runar Patriksson
              och hans borgerliga kolleger i allmänhet blir man frestad att
              här ge ett glädjande besked till alla vänner av den fornnordiska
              mytologin. Galten Särimner har återuppstått. Ni vet grisen som
              kunde slaktas och ätas upp varje kväll, men som ändå stod där
              trind och god nästa morgon för att kunna slaktas och ätas upp
              igen nästa kväll. Men Särimner har fått ett nytt namn. Numera
              heter han Norrbotniabanan.
            </seg>
            <seg n="bb3b1dc4">
              När man lyssnar på Patriksson verkar det som att det inte finns
              någon ände på vilka storverk som skulle ha kunnat åstadkommas
              runtom i landet, om vi bara hade avstått från att bygga Norrbotniabanan.
              Han gjorde en uppräkning av olika angelägna projekt, och summan
              var väl minst 100 miljarder som man skulle kunna åstadkomma genom
              den besparingen.
            </seg>
            <seg n="1e749306">
              Det är klart att det är väl oppositionens privilegium att alltid
              ha mer pengar till utgifter. Man kan alltid känna sig säker på
              att vilka nivåer vi socialdemokrater än föreslår kommer de borgerliga
              partierna att föreslå mer pengar till vårt utgiftsområde. Det
              kan man nog känna sig helt förvissad om.
            </seg>
            <seg n="927975a1">
              Fru talman! Ett återkommande nummer i våra trafikpolitiska debatter
              är alternativ finansiering. I sin gemensamma reservation tar de
              fyra borgerliga partierna upp det som man anser vara fördelar
              med PPP-finansiering.
            </seg>
            <seg n="34a4ad81">
              Det är lätt att konstatera att de flesta fördelarna med PPP-finansiering
              uppnås minst lika väl med lånefinansiering som med PPP. Därmed
              inte sagt att vi socialdemokrater har någonting emot att pröva
              PPP-finansiering vid några enstaka projekt för att ha som jämförelse.
            </seg>
            <seg n="82712633">
              Vid lånefinansierng, lika väl som med PPP, får man en mer rättvis
              fördelning av kostnaderna under anläggningens utnyttjandetid.
            </seg>
            <seg n="0cd19499">
              Med både lånefinansiering och PPP ökar möjligheterna att igångsätta
              projekt utan att budgeten belastas kortsiktigt. Där är det ingen
              skillnad.
            </seg>
            <seg n="79b62c32">
              Både lånefinansiering och PPP ger också möjlighet till en jämnare
              utbyggnadstakt av infrastrukturen.
            </seg>
            <seg n="66b2ff5b">
              Sedan framförs också det argumentet att PPP leder till ökad effektivitet
              och lägre kostnader för byggnation och underhåll.
            </seg>
            <seg n="285bc01e">
              När det gäller byggkostnaderna är det mycket tveksamt om det
              verkligen blir billigare med PPP eftersom räntekostnaderna normalt
              blir högre om privata företag ska sköta utlåningen jämfört med
              att man lånar i Riksgälden.
            </seg>
            <seg n="14837d10">
              Det mest intressanta med PPP är enligt min uppfattning i stället
              vad som händer med underhållskostnaderna, om samma entreprenör
              som har stått för byggandet också ska sköta drift och underhåll
              ett antal år efteråt. Är det möjligen så att kvaliteten på byggnationen
              ökar?
            </seg>
            <seg n="baecce4b">
              Bland annat för att få svar på den frågan genomför Vägverket
              nu intressant försök där man upphandlar både byggande och drift
              av en del av Norrortsleden i en sammanhållen upphandling. Det
              upplägget borde ge samma effektivitetsförbättringar, oavsett om
              man finansierar projektet över statsbudgeten på traditionellt
              sätt, om man lånar eller om man använder PPP. På det sättet går
              det kanske att få ut fördelarna med PPP utan att dra på sig onödiga
              räntekostnader.
            </seg>
            <seg n="fd848d69">
              Fru talman! Jag vill också passa på att säga det som har sagts
              om riksväg 45 här i debatten.
            </seg>
            <seg n="96634e3d">
              Som det tydligt framgår om man läser betänkandet vill också vi
              socialdemokrater och utskottsmajoriteten i övrigt gärna att riksväg
              45 ska klassas om till Europaväg. Problemet är bara att detta
              inte är en fråga som vi själva kan besluta om i Sverige. Beslut
              om vilka vägar som ska vara motorvägar fattas av FN-organet UNECE.
            </seg>
            <seg n="f2b2fe51">
              Tidigare var standardkraven på Europavägar inte lika höga. Det
              är förklaringen till att vi har ett antal äldre Europavägar med
              förhållandevis låg standard. Sedan några år tillbaka har kraven
              skärpts för nya vägar som ska ingå i Europavägnätet.
            </seg>
            <seg n="45680a9f">
              För att en väg ska kunna klassas om till Europaväg ska den enligt
              nuvarande bestämmelser ha en standard som riksväg 45 inte har
              i dag och inte heller kommer att uppnå under den kommande tolvåriga
              planeringsperioden, som vi debatterar här i dag.
            </seg>
            <seg n="cfc1306b">
              Mot den bakgrunden vill vi i utskottsmajoriteten uppmana regeringen
              att undersöka om det över huvud taget är möjligt att få riksväg
              45 klassad som Europaväg. Om det visar sig möjligt bör regeringen
              självfallet göra en sådan ansökan. Men vi är, som sagt, väldigt
              tveksamma till om det går att ansöka om detta utan att samtidigt
              utställa långtgående löften om upprustningar av vägen. Det skulle
              i så fall innebära att man var tvungen att flytta resurser från
              andra projekt till riksväg 45.
            </seg>
            <seg n="646aa063">
              Vi har ett antal Europavägar i dag med en för låg standard för
              att egentligen kunna betraktas som Europavägar. Det vore olyckligt
              om vi måste avstå från upprustningar på E 4:an, E 20 och E 22
              för att vi lyfter in ett nytt projekt. Men det är klart om man
              kan klara att få riksväg 45 klassad som Europaväg utan några nya
              åtaganden, förutom de som ingår i långtidsplanen, då har vi socialdemokrater
              ingenting emot det. Det vore i så fall väldigt välkommet.
            </seg>
            <seg n="1541f75a">
              Fru talman! I betänkandet behandlas också ett stort antal motionsyrkanden
              som berör upprustning och utbyggnad av särskilt utpekade vägar
              och järnvägar. De många motionsförslagen visar att det finns ett
              glädjande starkt engagemang hos riksdagens ledamöter för en upprustning
              och utbyggnad av infrastrukturen i landets olika delar.
            </seg>
            <seg n="e7e4810e">
              Tack vare den mycket omfattande planeringsram som regeringen
              föreslår för att vidmakthålla och utveckla landets väg- och järnvägssystem
              kan också många av de här angelägna projekten förverkligas under
              den kommande planeringsperioden.
            </seg>
            <seg n="f677792c">
              Den rollfördelning som riksdagen fastställde i det transportpolitiska
              beslutet 1998 innebär att riksdagens roll i första hand bör vara
              att ange övergripande mål och riktlinjer för planeringen. Vilka
              konkreta projekt som ska genomföras bör i första hand bestämmas
              inom ramen för trafikverkens och länens långsiktiga planering.
              Därför avstår jag från att kommentera enskilda projekt hur angelägna
              jag än kan tycka att de är.
            </seg>
          </u>
          <note n="209f0199">
            Fru talman! Avslutningsvis vill jag yrka bifall till förslaget
            i utskottets betänkande och avslag på samtliga reservationer.
          </note>
          <note type="speaker" n="f99991ee">
            Anf. 112 RUNAR PATRIKSSON (fp) replik:
          </note>
          <u who="runar_patriksson_91c2bd" xml:id="i-e47d06824db2a37a-3" n="d0b6226c">
            <seg n="b8dbb808">
              Fru talman! Tiden går i den här debatten. Det är ju en angelägen
              debatt, och vi har väntat väldigt länge på infrastrukturpropositionen.
              Därför får vi ta den tid som behövs i kammaren i dag. I all synnerhet
              när man får ett sådant påhopp som jag kände från Hans Stenberg.
              Att jag skulle få det från någon storstadsbo hade jag kunnat tänka
              mig. Hans Stenberg, som bor i lands- och glesbygd som jag, måste
              ändå förstå att de här frågorna är mycket angelägna för oss som
              bor vid dessa vägar med oerhört låg standard. Jag hörde att Hans
              Stenberg ändrade ordvalet från oerhört låg standard till låg standard,
              men vi bor faktiskt vid vägar som har oerhört låg standard, precis
              som du sade i ditt första försök.
            </seg>
            <seg n="93220824">
              Påhoppet handlade om Norrbotniabanan och resurserna till den.
              Jag kan inte mytologin lika bra som Hans. Jag visste inte vem
              den där gubben var, men jag kände att det kanske var mig det handlade
              om när det gällde storleken. Jag får läsa på den historien bättre.
            </seg>
            <seg n="6b4d2398">
              Men 15 miljarder kronor är väl ändå mycket pengar. Den här regeringskonstellationen
              har sagt sig vara villig att satsa dessa pengar på Norrbotniabanan.
              Mitt inlägg gällde att det troligen vore bättre att bygga Västlänken
              i Göteborg för halva summan och använda resten till att betala
              finansieringskostnaderna för ett PPP-projekt någonstans i landet,
              som Sven Bergström sade. Man skulle kunna prova vad som händer
              om vi skulle satsa 6 miljarder på ett PPP-projekt när det gäller
              till exempel E 18 KarlstadÖrebro. Då skulle vi få ett riktigt
              provexempel, även om vi inte bor i Lund.
            </seg>
          </u>
          <note type="speaker" n="59c6d1e1">
            Anf. 113 HANS STENBERG (s) replik:
          </note>
          <u who="hans_stenberg_61db75" xml:id="i-8dfcd52665f92da8-1" n="ae4f3c06">
            <seg n="06e86667">
              Fru talman! Jag skulle ha respekt för Runar Patrikssons argumentation
              om det vore så att du argumenterade för att man skulle avstå från
              Norrbotniabanan och bygga ett annat enskilt projekt i stället,
              även om jag kanske inte delar din uppfattning om prioriteringen
              där. Men det blir faktiskt lite grann patetiskt när du i ena ändan
              säger att man ska avstå från att bygga Norrbotniabanan och sedan
              övergår till att räkna upp ett tjugotal stora jätteprojekt runtom
              i landet som man borde satsa på i stället. Du går näst intill
              igenom hela landet och ger sken av att om ni folkpartister och
              övriga borgerliga partier fick bestämma skulle allt detta kunna
              byggas. Då hänger faktiskt argumentationen inte alls ihop.
            </seg>
          </u>
          <note type="speaker" n="8ccefef1">
            Anf. 114 RUNAR PATRIKSSON (fp) replik:
          </note>
          <u who="runar_patriksson_91c2bd" xml:id="i-e47d06824db2a37a-4" n="d0b6226c">
            <seg n="7a316760">
              Fru talman! Vi får återkomma till finansieringsdebatten. Jag
              har en andra fråga också som gör mig bekymrad. Den gäller Hans
              Stenbergs negativa syn på möjligheten att fatta beslut i Sveriges
              riksdag. Vi får be regeringen att ansöka om att få väg 45 klassad
              som Europaväg. Vi får buga snällt hos Ulrica Messing och fråga
              om hon är snäll och frågar om möjligheterna finns. Så går det
              väl inte till? Vi har försökt att få med oss majoriteten i trafikutskottet
              på att ställa krav på regeringen att nu är det dags att E 45 blir
              verklighet från Göteborg till Karesuando. Det handlar om att i
              första hand skapa en E 45, och sedan behövs det ett upprustningsprogram
              för sträckan. Den går ju genom många av Vägverkets olika områden.
              De får då ta ansvar för sina delar. Men att ha en väg som går
              från Sicilien till Göteborg som Europaväg och genom Sverige och
              korsar alla Europavägar utan att vara Europaväg är skandal. Det
              sade jag också i mitt tal. Nu måste det bli verklighet.
            </seg>
            <seg n="8d693495">
              Vi får inte framställa det så för svenska folket att vi som sitter
              här i riksdagen ska vänta på regeringen och fråga snällt om de
              utför de saker som vi anser är viktiga. Det är vi som ställer
              krav på regeringen om att ansöka hos FN om att riksväg 45 genom
              Sverige ska bli en Europaväg. Det kommer vi att hålla hårt på
              även framöver.
            </seg>
          </u>
          <note type="speaker" n="0ce06984">
            Anf. 115 HANS STENBERG (s) replik:
          </note>
          <u who="hans_stenberg_61db75" xml:id="i-8dfcd52665f92da8-2" n="ae4f3c06">
            <seg n="8f98e54e">
              Fru talman! Det handlar väl lite grann om synen på riksdagen
              och om att ha respekt för riksdagsbesluten. Vi socialdemokrater
              vill väldigt gärna att riksväg 45 ska bli Europaväg. Det finns
              goda argument för det. Vi vill också satsa på en upprustning av
              riksväg 45. Men i dag ska vi fatta beslut om planen för vilka
              investeringar vi ska göra i vägar och järnvägar under de närmaste
              tolv åren. Där finns det ett antal satsningar på riksväg 45, men
              som vi förstår regelverket när vi läser det räcker de inte till
              för att det ska vara möjligt att få den klassad som Europaväg.
              Att då ge regeringen i uppdrag, genom en beställning från riksdagen,
              att ändå ansöka om att den ska bli Europaväg, oavsett om det går
              att genomföra inom planen eller inte, innebär faktiskt att vi
              i samma ögonblick beslutar att det inte är så viktigt att satsa
              på E 4:an. Där finns stora och angelägna behov. Jag bor själv
              vid ett avsnitt av E 4:an som ligger långt under den standard
              som är acceptabel för en sådan hårt trafikerad väg. Vi har E 20,
              E 22 och fler angelägna projekt.
            </seg>
            <seg n="17ba5855">
              Vi har lagt fast en planering. Vi vill inte vara med och fatta
              beslut som innebär att den planeringen omedelbart rivs upp därför
              att vi har gett regeringen i uppdrag att prioritera riksväg 45
              före alla andra vägar. Men om det går att klara inom den planeringsram
              som vi i dag lägger fast hälsar vi med glädje att riksväg 45 blir
              Europaväg 45, och då ska regeringen självfallet ansöka om det.
            </seg>
          </u>
          <note type="speaker" n="3adb111b">
            Anf. 116 JAN-EVERT RÅDHSTRÖM (m) replik:
          </note>
          <u who="jan-evert_radhstrom_74bf7f" xml:id="i-fde8cfdffabee43e-3" n="3f7d47a8">
            <seg n="082ac64a">
              Fru talman! Hans Stenberg vill påskina att han kämpar för att
              riksväg 45 ska klassas som Europaväg. Jag tycker inte att det
              är med sanningen överensstämmande. Jag delar den kritik som Runar
              Patriksson tidigare framförde mot majoriteten i denna fråga.
            </seg>
            <seg n="3c071e54">
              Det är tydligt att vänstermajoriteten inte vill ta ställning.
              Man vill inte försöka att lämna in en ansökan utan överlämnar
              detta till regeringen. Vi kommer säkert att få höra än en gång
              i dag i denna kammare att vi har ett statsråd som inte anser att
              riksväg 45 ska få en Europaklassning. En minoritet i utskottet
              vill ändå lämna in en ansökan till FN-organet i Genève. Vi gör
              olika tolkningar av vad som gäller. Socialdemokraterna i utskottet
              vill inte ens göra en egen tolkning, utan de vill lägga beslutet
              hos regeringen. Vi tycker att det är i trafikutskottet som vi
              ska ta ställning till detta, men inte ens det klarar Socialdemokraterna.
            </seg>
            <seg n="4acdcb41">
              Min fråga är: Kan Stenberg, även om han ifrågasätter detta, tänka
              sig att det vore bra att lämna in en ansökan i FN i Genève och
              se om han har rätt eller om jag har rätt i frågan om vi kan få
              en Europaklassning?
            </seg>
          </u>
          <note type="speaker" n="3fd59dde">
            Anf. 117 HANS STENBERG (s) replik:
          </note>
          <u who="hans_stenberg_61db75" xml:id="i-8dfcd52665f92da8-3" n="ae4f3c06">
            <seg n="53426db2">
              Fru talman! Som jag har sagt tidigare: Om det går att göra en
              sådan ansökan utan att samtidigt utfästa sig för att göra större
              investeringar på riksväg 45 än vad som ligger i planen så ska
              det självklart göras en ansökan.
            </seg>
            <seg n="38910740">
              Det finns väl en skillnad här, för jag har oerhört stort förtroende
              för Ulrica Messing och regeringen. Jag utgår faktiskt från att
              de gör en seriös prövning av om det här går, om det är möjligt
              utan att ställa ut sådana löften. I så fall får vi en omvandling
              av riksväg 45 till Europaväg. Men om man bara kategoriskt slår
              fast att man ska göra ansökan innebär det också att det finns
              en risk, som vi tolkar texten, att vi binder upp oss för att överföra
              investeringsmedel från andra projekt till riksväg 45. Det är inte
              vi beredda att göra. Min fråga är: Är ni beredda att göra det?
              Är ni beredda att göra en sådan omprioritering? Tala i så fall
              om vilka projekt det är som ska prioriteras ned.
            </seg>
          </u>
          <note type="speaker" n="0a950e99">
            Anf. 118 JAN-EVERT RÅDHSTRÖM (m) replik:
          </note>
          <u who="jan-evert_radhstrom_74bf7f" xml:id="i-fde8cfdffabee43e-4" n="3f7d47a8">
            <seg n="8300e36a">
              Fru talman! Den andra delen innebär inga större problem för Moderata
              samlingspartiet i och med att vi har ett förslag om mer pengar
              till vägarna än vad Socialdemokraterna har. Så den debatten tror
              jag inte ens att Hans Stenberg vill att jag ska ta med honom.
              Det vore något problematiskt för Stenberg.
            </seg>
            <seg n="ac9a9797">
              När det, återigen, gäller en ansökan: Kan jag tolka Stenberg
              som att när vi kommer att få vårt statsråd här i kammaren står
              du med på att vi gör en ansökan till FN-organet i Genève för att
              se om riksväg 45 kan få en klassning med Europavägsstatus utifrån
              den investeringsnivå som i dag föreligger? Är Stenberg beredd
              att säga ja till att vi ska begära en sådan ansökan? Eller vill
              vi ändå fly problemet, som ni har gjort i utskottet, genom att
              överlåta fråga till regeringen?
            </seg>
            <seg n="fbdfe7c1">
              Det är en konkret fråga: Med dagens investeringsnivåer som ligger
              i plan, är Stenberg då beredd att driva frågan mot regeringen
              att en ansökan ska göras? Jag vore tacksam för ett svar, ja eller
              nej, på det.
            </seg>
          </u>
          <note type="speaker" n="2771beb2">
            Anf. 119 HANS STENBERG (s) replik:
          </note>
          <u who="hans_stenberg_61db75" xml:id="i-8dfcd52665f92da8-4" n="ae4f3c06">
            <seg n="9cf28a6b">
              Fru talman! Om det går att hantera inom dagens investeringsram,
              den investeringsram vi lägger fast, kommer självklart regeringen
              att göra en sådan ansökan. Det är ju det vi skriver i betänkandet
              också om man läser det. Det behövs ingen pekpinne från riksdagen
              till regeringen om den delen. Det förtroendet har jag fullt ut
              för Ulrica Messing.
            </seg>
            <seg n="a10adec7">
              Att Moderaterna har mer pengar till i alla fall väginvesteringar
              är klart. Det har ni ju alltid. Oavsett vilken nivå vi lägger
              oss på har ni alltid mer i era alternativa förslag. För ett par
              år sedan, när debatten gick het, hävdade Moderaterna att regeringen
              sölade. Det kommer aldrig någon infrastrukturproposition. Då gjorde
              ni ett eget förslag med en oerhört ambitiös satsning på infrastrukturen.
              Ni gjorde ett stort politiskt nummer av det. Där lade ni också
              fast en nivå gällande hur mycket det var lämpligt att satsa.
            </seg>
            <seg n="37816274">
              När nu regeringen under förra året lade fram sin infrastrukturproposition
              innehöll den, och det vi fattar beslut om i dag, ca 100 miljarder
              kronor mer än vad ni tyckte var angeläget då, 100 miljarder mer
              än vad ni tyckte för ett par år sedan. Då räcker plötsligt inte
              det. Då har ni några miljarder till. Jag skulle tro att om vi
              hade lagt oss på 400 miljarder hade ni haft 410. Hade vi lagt
              oss på 500 miljarder hade ni haft 510. Man behöver inte alls vara
              orolig. Ni har alltid mer pengar än vi allt finansierat genom
              stora skattesänkningar.
            </seg>
          </u>
          <note type="speaker" n="310f606b">
            Anf. 120 CLAES ROXBERGH (mp):
          </note>
          <u who="claes_roxbergh_96687f" xml:id="i-ac74bcdc172891a9-0" n="c20129ac">
            <seg n="29b4fef5">
              Fru talman! Jag skulle vilja börja med att anknyta till den föregående
              debatten, som handlade om trängselskatt. Jag fick lära mig att
              ett tunnelbanespår motsvarar kapacitetsmässigt 18 bilfiler. Ett
              tunnelbanespår transporterar 36 000 personer i timmen, en bilfil
              2 000 personer i timmen. Då kan ni tänka er. Ska man lösa Helsingforss
              problem med vägar blir det inte mycket kvar vare sig att bo på
              eller att vistas i på annat sätt. Spårtrafiken är alltså en nödvändighet.
              De som ivrar för att man ska lösa det här med vägar och motorvägar
              ska alltså veta att det inte går. Det är fysiskt omöjligt, i varje
              fall i sådana tätbefolkade strukturer som Helsingfors, Göteborg
              och kanske Malmö. Spår och järnväg behövs för att vi över huvud
              taget ska kunna lösa detta med de transporterna som vi behöver
              i dagens samhälle.
            </seg>
            <seg n="499252b9">
              Nu handlar det ju inte bara om persontransporter, utan det handlar
              om gods också. Det är faktiskt något väldigt viktigt. Sverige
              är en industrination, och vi har mycket gods som behöver transporteras.
            </seg>
            <seg n="328664a2">
              Tittar vi på den utveckling som vi har haft är det som växer
              mest på vägsidan faktiskt tunga godstransporter på väg. Den utvecklingen
              går rakt uppåt. Då kan vi titta på två av de transportpolitiska
              mål som lades fast våren 1998, nämligen Säker trafik och Miljö.
              Hur har det då gått med utvecklingen? Åt vilket håll pekar den?
              I fråga om bägge målen pekar den åt fel håll på vägsidan. Vi har
              inte den utveckling när det gäller säker trafik som vi egentligen
              skulle vilja ha. En del beror på tillväxten av den tunga trafiken.
              Sedan finns det också en massa andra orsaker som jag inte ska
              beröra här. På miljösidan är vi också på väg åt fel håll.
            </seg>
            <seg n="1163a95e">
              Det betyder att vi måste ha en brytning, en förändring av politiken.
              Tittar vi på säker trafik och miljö är faktiskt järnvägen en del
              av lösningen. En satsning på ökad spårbunden trafik skapar möjligheter
              att flytta över gods från vägtrafiken till järnvägen. Det ger
              både säkrare trafik och bättre miljö.
            </seg>
            <seg n="80609067">
              När det gäller ytterligare ett av de transportpolitiska målen,
              nämligen Regional utveckling, har också järnvägstrafiken och järnvägen
              en central roll för att skapa en regional balans i Sverige. Det
              är därför Botniabanan och Norrbotniabanan är viktiga. Vi vill
              ha en regional utveckling i Norrland. Det behövs, både vad gäller
              persontransporter och godstransporter. Det är ju därför vi måste
              satsa däruppe. Det är en nödvändighet för hela Sverige. Därmed
              inte sagt att vi inte också behöver ha fler satsningar i resten
              av Sverige.
            </seg>
            <seg n="396af384">
              Nu innehåller det här betänkandet och propositionen en rad väldigt
              bra förslag. Jag ska inte räkna upp dem. Jag ska bara nämna några
              stycken. Godssatsningarna tycker jag i det perspektiv som jag
              tog upp tidigare är oerhört viktiga. Mälartunneln i Helsingfors
              är viktig. Annars kan vi inte lösa Helsingforss problem. Jag menar
              naturligtvis också att trängselskatterna är nödvändiga i det här
              perspektivet. Vi har också NorgeVäner-banan och Norrbotniabanan.
              Det är viktiga och nödvändiga projekt allihop.
            </seg>
            <seg n="9f835d1c">
              Finansieringsfrågan har diskuterats tidigare i dag. Vi har en
              tradition i Sverige att direktavskriva alla våra investeringar,
              att betala dem rakt av. Nu har vi ju börjat låna till ett antal
              projekt, som Botniabanan. Vi kommer att öka upplåningen ytterligare.
              Jag skulle vilja säga att motivet för upplåning egentligen är
              om man har en puckel i sina investeringskostnader och vill sprida
              ut dem över tiden. Då finns det ett argument för att låna. I övrigt
              finns det inga argument härför, för om investeringsnivån ligger
              på samma nivå hela tiden är det ingen poäng med att låna. Då flyttar
              man bara kostnaderna och låter andra betala. Men om man ska göra
              en kraftfull satsning under en begränsad tid till exempel för
              att komma i kapp med investeringar som inte har gjorts tidigare,
              menar jag att det är rätt att låna.
            </seg>
            <seg n="f802324e">
              Det är också precis den situationen som vi befinner oss i. Vi
              har sedan många år tillbaka åsidosatt järnvägsinvesteringarna,
              och det som vi gör i dag är en kraftfull satsning för att komma
              i kapp. De 107,7 miljarder som är planerade för den aktuella tolvårsperioden
              är en satsning för att komma i kapp.
            </seg>
            <seg n="bf482149">
              Sedan är jag fuller väl medveten om att inte alla de projekt
              som vi skulle vilja se ryms i denna satsning. Vi hade egentligen
              behövt ha mer, men det finns ju begränsningar.
            </seg>
            <seg n="c1437c3f">
              Jag tycker vidare att relationen mellan väginvesteringar och
              järnvägsinvesteringar är väldigt bra. Den ligger på 2,5, vilket
              betyder 2,5 gånger mer i investeringar på järnvägssidan än på
              vägsidan.
            </seg>
            <seg n="7afa7b75">
              Jag gläds dock väldigt mycket över den stora satsning som vi
              faktiskt gör, även om den inte räcker ända fram, på vägunderhåll,
              tjälsäkring och bärighet. Den uppgår till 104 miljarder, vilket
              är oerhört mycket pengar, men det är viktiga pengar för att hålla
              vägnätet intakt.
            </seg>
            <seg n="fb176ae2">
              Sven Bergström tog upp en diskussion om att pengarna ändå inte
              överallt räcker till för en förstärkning upp till bärighetsklass
              1, men jag menar att det egentligen beror på ett historiskt beslut.
              När vi beslöt att fordonsvikten skulle höjas till 60 ton kopplades
              detta inte till några extra pengar. Mycket av den bärighetsförstärkning
              som behöver göras beror egentligen på denna höjning av fordonsvikten
              till 60 ton. Det är så att säga den räkning som vi nu får i efterskott.
              Jag är fuller väl medveten om att det blir vissa miljöeffekter
              av att lasta mer på varje lastbil, men vi ska komma ihåg att det
              kostar.
            </seg>
            <seg n="facb25f8">
              I den tidigare transportpolitiska propositionen fanns det ingenting
              om forskning och utveckling, vilket jag tycker är beklagligt.
              När vi gör en sådan gigantisk satsning som det nu gäller måste
              vi ha med forskning och utveckling. Det är naturligtvis så att
              det behövs forskning och utveckling för att säkerställa att de
              här investeringarna blir riktiga, vettiga och bra. Det gläder
              mig att det nu i betänkandet finns ett litet stycke som handlar
              om forskning och utveckling. Jag förväntar mig också att man i
              den kommande transportpolitiska propositionen ordentligt kommer
              att beröra forsknings- och utvecklingsaspekten och att vi kommer
              att se till att få ett sektorsforskningsprogram där vi så att
              säga kopplar våra politiska frågeställningar till den forskning
              som faktiskt görs.
            </seg>
            <seg n="703a3a1d">
              Vi har med den här propositionen skapat ett underlag för en expanderande
              järnvägstrafik, så att vi bättre ska kunna uppfylla våra transportpolitiska
              mål, och jag tror att det kommer att bli framgångsrikt.
            </seg>
            <seg n="f3a5105b">
              Jag vill tacka statsrådet Ulrica Messing för ett givande samarbete
              som vi har haft med att ta fram propositionen. Jag yrkar därmed
              bifall till förslagen i betänkandet.
            </seg>
          </u>
          <note type="speaker" n="e0682d52">
            Anf. 121 RUNAR PATRIKSSON (fp) replik:
          </note>
          <u who="runar_patriksson_91c2bd" xml:id="i-e47d06824db2a37a-5" n="d0b6226c">
            <seg n="1e627b4b">
              Fru talman! Bara några korta frågor. Man får lite dåligt samvete
              när man sitter i bänken och hoppar på Karin Svensson Smiths ord
              för Norrbotniabanan. Hon ska naturligtvis inte straffas för något
              som hon inte har ställt till med. Såvitt jag nu förstår är det
              Miljöpartiet som är kravställare när det gäller Norrbotniabanan.
              Jag tror att det finns en stor tveksamhet mot den både från socialdemokrater
              och från vänsterpartister, men vi ställer oss bakom regeringsmakten,
              som jag sade i mitt anförande. Den är naturligtvis viktig, men
              den kan bli för dyr. Från Folkpartiet anser vi att pengarna skulle
              kunna användas bättre. Jag tror inte att det noga har undersökts
              om folket kring Norrbotniabanan anser att den är det bästa alternativet.
            </seg>
            <seg n="b0d77f29">
              Jag har den synen att buss-, personbils- och lastbilstrafik är
              bra alternativ som hade gett möjligheter till satsningar inte
              minst inom Claes Roxberghs egen hemregion Göteborg, i Helsingfors
              och andra stora städer och även för oss som bor på landsbygden.
              Vi kan väl få en förklaring ifall det är så att Norrbotniabanan
              i dess helhet är ett miljöpartiprojekt. Då kan vi i nästa replikrunda
              återkomma till vägfrågorna i den nordiska triangeln.
            </seg>
          </u>
          <note type="speaker" n="d622ad4d">
            Anf. 122 CLAES ROXBERGH (mp) replik:
          </note>
          <u who="claes_roxbergh_96687f" xml:id="i-ac74bcdc172891a9-1" n="c20129ac">
            <seg n="535f5156">
              Fru talman! Norrbotniabanan är inte ett miljöpartiprojekt. Det
              är ett projekt som drivs av de kommuner som finns där uppe. Det
              finns också en arbetsgrupp som driver den här frågan och som har
              varit oerhört aktiv. Jag är övertygad om att detta för kommunerna
              och de boende däruppe är en mycket viktig fråga. Jag tror att
              det i mångt och mycket också är en överlevnadsfråga för att Norrlandskusten
              ska kunna fortsätta att utvecklas.
            </seg>
            <seg n="1fdf6b39">
              Många tror att det där är fråga om en glesbygd, vilket det absolut
              inte är. Det bor mycket folk längs Norrlandskusten, och det finns
              ett väldigt bra underlag för en persontrafik. Dessutom är det
              så att godstrafiken på den nuvarande stambanan har kapacitetsproblem,
              och det betyder att man, om man inte genomför Norrbotniabanan,
              måste göra något för stambanan. Dessutom väntas en ökad trafik
              till Ryssland och till Finland som gör att vi behöver ökad kapacitet
              på godssidan. Det rör sig alltså både om godstransporter och om
              persontransporter.
            </seg>
            <seg n="9c18610b">
              Man kan alltid diskutera var i prioriteringen saker och ting
              ska komma, men jag tror att det här är mycket viktigt för Norrlands
              fortsatta utveckling.
            </seg>
          </u>
          <note type="speaker" n="5a8e43bf">
            Anf. 123 RUNAR PATRIKSSON (fp) replik:
          </note>
          <u who="runar_patriksson_91c2bd" xml:id="i-e47d06824db2a37a-6" n="d0b6226c">
            <seg n="1622f537">
              Fru talman! Claes Roxbergh sade i sitt anförande att man eventuellt
              ska ta till alternativa finansieringar i samband med pucklar som
              uppstår när det finns eftersatta behov eller när det ska göras
              viktiga satsningar som är samhällsekonomiskt acceptabla. Det är
              just detta som vi har sagt. Jag vill därför ställa följande fråga
              till Claes Roxbergh: Tycker Miljöpartiet att vägnätet i dag inte
              befinner sig i en puckelsituation, det vill säga att vi i dag
              inte har några större problem med vägnätet runtom i landet?
            </seg>
            <seg n="310dc917">
              Är det inte i dag nödvändigt att göra akuta investeringar i Europavägnätet,
              i väg 45, som vi nu har pratat om, eller på andra håll runtomkring
              i landet? Vi har ju hört den ena talaren efter den andra här berätta
              om eftersatt underhåll och behov av nysatsningar. Vi har i våra
              partier pengar till satsningar på de vägar som i dag har nämnts.
              Det har i en del replikrundor med socialdemokrater här verkat
              som om vi pratar om något som vi inte har pengar till, men alla
              de borgerliga partierna har ju mer pengar.
            </seg>
            <seg n="d1faf662">
              Vi ser också möjligheter att få i gång en tidigare uppstart av
              dessa viktiga investeringar. Jag använde faktiskt ordvalet att
              jag tycker att infrastrukturpropositionen var feg i startmomentet.
              Jag syftade då faktiskt på den puckel som Claes Roxbergh tycker
              inte finns. Vi har inte någonting emot lånefinansiering heller,
              men majoriteten borde också öppna ögonen för alternativa finansieringar
              och tro på företagsamhetens möjligheter att delta.
            </seg>
          </u>
          <note type="speaker" n="77de078c">
            Anf. 124 CLAES ROXBERGH (mp) replik:
          </note>
          <u who="claes_roxbergh_96687f" xml:id="i-ac74bcdc172891a9-2" n="c20129ac">
            <seg n="c50c168e">
              Fru talman! Jag tror egentligen att vi har skött vägnätet bättre
              än vi har skött våra järnvägar. Vi har investerat kontinuerligt
              i vägarna under 50-, 60-, 70- och 80-talen, men däremot hade vi
              i stort sett ett investeringsstopp på järnvägssidan under ett
              antal år. Vi gjorde i stort sett ingenting. Jag menar att vi misskötte
              järnvägssidan på ett sätt som gör att vi på det området behöver
              komma i kapp.
            </seg>
            <seg n="26dd7247">
              Sedan är det ändå så att det nu ligger 42 miljarder på väginvesteringar
              och 104 miljarder på vägunderhåll, bärighetsförstärkningar och
              tjälsäkring, och det är väldigt mycket pengar.
            </seg>
          </u>
          <note type="speaker" n="f03a64dc">
            Anf. 125 Statsrådet ULRICA MESSING (s):
          </note>
          <u who="ulrica_messing_minister_2000" xml:id="i-2d7fcf1d899ad195-0" n="db58ecff">
            <seg n="d429cfb7">
              Fru talman! Det moderna Sveriges historia är också en historia
              om våra vägar och spår. Längs våra kuster, älvar och större insjöar
              var de länge det snabbaste och enda sättet att ta sig från en
              landsända till en annan. Det fanns en tid då Helsingborg och Kalmar
              låg närmare Helsingfors än Falun och Jönköping.
            </seg>
            <seg n="4070745b">
              Sakta men säkert har vi byggt ut våra landkommunikationer. Med
              ångmaskiner och dynamiten byggde vi järnvägen. Med bensinmotorn
              och asfalten gjordes snabba transporter på väg möjliga. Där Kolmårdens
              skogar och bergsknallar en gång skapade barriärer mellan Svealand
              och Götaland svischar vi nu fram på E 4:an och med X 2000.
            </seg>
            <seg n="8cf596d0">
              Avstånden i vårt land har kortats. Avlägsna landsändar har knutits
              samman till en modern nationalstat. Detta är en historia om hur
              det moderna Sverige sakta men säkert har skapats. Nu handlar det
              om att bygga vidare och göra Sverige än modernare och än rundare.
            </seg>
            <seg n="07d9c825">
              Herr talman! Ett modernt Sverige behöver både tillväxt och välfärd.
              Utan växande företag som snabbt kan leverera varor och tjänster
              till kunder inom och utom Sverige blir det ingen välfärd. Utan
              utbildade anställda, förvissade om att vi kan få vård när vi är
              sjuka och a-kassa när vi är arbetslösa, blir det heller ingen
              tillväxt.
            </seg>
            <seg n="23bbbfb9">
              Regeringen visar nu att vi kan klara bådeoch. Vi satsar 381 miljarder
              kronor på infrastrukturen under de kommande tolv åren. Det är
              en historiskt stor satsning.
            </seg>
            <seg n="d4369ec6">
              Samtidigt klarar vi av att tillföra kommunerna totalt 15 miljarder
              kronor i ytterligare resurser under den här mandatperioden. På
              det sättet får vi fler händer inom vården och fler personal inom
              förskolan.
            </seg>
            <seg n="873d6d1f">
              Genom de 381 miljarderna till infrastrukturen gör vi ett avlångt
              Sverige lite rundare. Med stora satsningar på järnväg utmed Norrlandskusten
              kan trä och malm lättare forslas till kunder och till förädling.
              Med stora satsningar på väg och järnväg mellan våra svenska storstadsregioner
              knyts majoriteten av Sveriges befolkning närmare varandra och
              avstånden till kontinenten minskar.
            </seg>
            <seg n="2abff64b">
              Genom de 381 miljarderna river vi gränser och skapar fler tillfällen
              till möten. Med satsningar över kommun- och länsgränser kan orter
              som i dag står med ryggen mot varandra knytas samman. Med satsningar
              mot våra nordiska grannländer skapas möten och möjligheter som
              nationsgränser i dag begränsar.
            </seg>
            <seg n="cc22e6fa">
              Genom de 381 miljarderna bygger vi vidare på ett Sverige i sammanhållning.
              Vi orkar se både storstäderna och landsbygden. Med storsatsningar
              i och kring Helsingfors, Göteborg och Malmö ökar våra storstäders
              möjligheter att konkurrera med utländska städer och med utländska
              investeringar och etableringar från näringslivet, kring företag
              och kring forskningsresurser. Med satsningar på tjälsäkring och
              underhåll av vägar i skogslänen ser vi till att landsbygdens industrier
              och invånare får en bra chans att också där växa, utvecklas och
              konkurrera.
            </seg>
            <seg n="b1bcc69f">
              Genom de 381 miljarderna ställer vi om transportsystemen i hållbar
              inriktning. Infrastrukturen får inte vara en miljöbov. Med prioriteringen
              av järnvägen skapar vi bättre möjligheter för pendlare och för
              företag att välja tåget framför bilen eller lastbilen, och det
              är viktigt. Kommande generationer ska inte behöva städa upp efter
              oss.
            </seg>
            <seg n="fbe111f0">
              Vi måste också se det lilla i det stora. Vägar och spår finns
              mitt i vår vardag. Med bättre kommunikationer gör vi det lite
              lättare och lite säkrare att hämta barnen på dagis. Vi gör det
              också lite lättare för rörmokaren att ta sig till kunden på andra
              sidan staden. Och, inte minst, vi gör det lättare för folk att
              bo kvar på hemorten och dagpendla över ett avstånd som tidigare
              krävde att man antingen flyttade eller tackade nej till jobbet.
              Omvänt gör vi det också lättare för småföretagen som vill anställa
              att hitta rätt person till jobbet.
            </seg>
            <seg n="43264b75">
              Bättre kommunikationer ger oss också mera tid till annat mer
              tid till att kunna utveckla det där fritidsintresset som man tidigare
              har fått avstå ifrån, eller mer tid för att skriva färdigt den
              där promemorian som man håller på med eller för att byta ut bromsklossarna,
              som man vill ha gjort innan det är dags att åka hem och göra middag.
            </seg>
            <seg n="a0eaaeaf">
              Med 381 miljarder kronor löser vi inte alla problem inom transportsektorn.
              Vi behöver arbeta ännu mer och satsa ännu mer på infrastrukturen.
              Men kommunikationerna blir säkrare. Vi kan aldrig acceptera att
              människor dör eller skadas svårt i trafiken.
            </seg>
            <seg n="8afa91b9">
              Kommunikationerna behöver också bli ännu bättre på att anpassas
              efter de funktionshindrades behov. Vi kan inte stänga ute människor
              från den frihet och den välfärd som kollektivtrafiken eller flyget
              skapar.
            </seg>
            <seg n="db1061a8">
              Kommunikationerna via väg, järnväg, flyg och sjöfart behöver
              knytas samman bättre med varandra. Allt annat vore ett resursslöseri.
              För miljöns skull måste det bli lättare för företagen att sköta
              en del av transporterna med lastbil och andra delar med godståg
              och med sjöfart.
            </seg>
            <seg n="25c17c79">
              De 381 miljarderna ger bara en om än oerhört betydelsefull del
              av lösningen. Den nyss presenterade trafiksäkerhetspropositionen
              tar ytterligare stora kliv men räcker inte heller hela vägen fram.
              De senaste årens utredningar om järnvägen, om godstransporter,
              om kollektivtrafiken och om färdtjänsten måste nu vävas samman
              i en slagkraftig politik för att modernisera transportsystemen
              ytterligare. Om detta återkommer regeringen i 2005 års transportpolitiska
              proposition.
            </seg>
            <seg n="584cfb2d">
              Herr talman! 381 miljarder kronor är viktiga investeringar i
              infrastrukturen i vårt land. Vi ställer om delar av infrastrukturen
              för en framtida miljövänlig inriktning, och vi gör vårt Sverige
              lite rundare.
            </seg>
            <seg n="9d27e04a">
              Jag vill tacka Karin Svensson Smith och Claes Roxbergh för det
              samarbete vi har haft med arbetet för infrastrukturplanerna.
            </seg>
          </u>
          <note type="speaker" n="6be8750e">
            Anf. 126 JAN-EVERT RÅDHSTRÖM (m) replik:
          </note>
          <u who="jan-evert_radhstrom_74bf7f" xml:id="i-fde8cfdffabee43e-5" n="3f7d47a8">
            <seg n="eca3a621">
              Herr talman! Det var ett inspirerande anförande av statsrådet.
              Det är alltid spännande när vi kan få till protokollet att det
              återigen är en historiskt stor satsning, med tanke på redovisningen
              av utfallen av planerna. Det kan säkert vara så att Sverige på
              något sätt kan bli lite rundare. Jag är dock säker på att en stor
              del av de runda bulorna är kvar i vårt vägsystem, tyvärr.
            </seg>
            <seg n="67efda87">
              Det ska bli lite bättre här och lite bättre där, säger statsrådet.
              Jag är bekymrad för drift och underhåll på vårt vägsystem. Vägverket
              konstaterar, och det gör regeringen också i propositionen, att
              det fattas ungefär 400 miljoner kronor per år under den kommande
              planeringsperioden för att vi ska kunna behålla den målstandard
              och standard som vi har i dag. Det är bekymmersamt. Pengarna räcker
              inte till i det läge vi har i dag. Det fattas nästan 400 miljoner
              kronor per år.
            </seg>
            <seg n="19754270">
              Det sätts stort hopp till tjälsäkring. Det budskap som ni har
              lagt fram, att det ska bli så bra med tjälsäkringen nu, har ni
              lyckats med. Ni har lyckats få fram den information ni vill ha
              fram. Men en tredjedel av näringslivets viktigaste vägar fortsättningsvis
              kommer att ha bärighetsrestriktioner år 2015. Detta är några punkter
              som är mycket bekymmersamma.
            </seg>
          </u>
          <note type="speaker" n="4a370f24">
            Anf. 127 Statsrådet ULRICA MESSING (s) replik:
          </note>
          <u who="ulrica_messing_minister_2000" xml:id="i-2d7fcf1d899ad195-1" n="db58ecff">
            <seg n="dd0a66fb">
              Herr talman! Jag är glad att Jan-Evert Rådhström tar upp frågan
              om att underhålla och vårda det vi en gång byggt. Claes Roxbergh
              lyfte också fram ett av skälen till att vi måste titta på just
              de vägar som inte lever upp till alla de kriterier vi har. Det
              hänger ju ibland ihop med andra beslut som riksdagen fattat och
              där vi inte på samma sätt tagit hänsyn till just arbetet med underhåll.
            </seg>
            <seg n="afd345df">
              Nu satsar vi mycket pengar, jag vill säga det igen. Vi satsar
              87 miljarder kronor på drift och underhåll och 17 miljarder kronor
              riktat mot tjälsäkring. Att rikta pengarna mot just tjälsäkring
              är naturligtvis en oerhört viktig signal.
            </seg>
            <seg n="f131b0ef">
              Vi måste också ha en dialog med företrädare för näringslivet,
              eftersom inte samtliga vägar i vårt land tål alla de tunga fordon
              som färdas på vägarna. Vi måste också försöka lära lite grann
              av det vi gjort när vi nu släpper fram tyngre fordon och ska ha
              diskussioner om eventuella avgifter på vägar. Det är en viktig
              fråga, eftersom ett avgiftssystem skulle kunna riskera att tränga
              undan trafiken till vägar som egentligen inte är byggda för tunga
              transporter.
            </seg>
            <seg n="6f87b316">
              Vi måste alltså se på och ha i åtanke erfarenheterna av de beslut
              vi fattat när vi släppt fram tyngre transporter och vad det inneburit
              för vägnätet. Det gäller också när vi ska diskutera eventuella
              avgifter och fundera på vad vi vill uppnå med avgifter att försöka
              få trafikslagen att betala sina egna utgifter eller att styra
              trafiken till en viss väg.
            </seg>
            <seg n="94ecbea6">
              Tjälsäkringspengarna och bärighetspengarna kommer alltså att
              få stor betydelse. Det är mindre flashigt än att bygga nya vägar,
              men nog så viktigt. Och det är en viktig prioritering.
            </seg>
          </u>
          <note type="speaker" n="e60d7c9b">
            Anf. 128 JAN-EVERT RÅDHSTRÖM (m) replik:
          </note>
          <u who="jan-evert_radhstrom_74bf7f" xml:id="i-fde8cfdffabee43e-6" n="3f7d47a8">
            <seg n="143b1db3">
              Herr talman! Det är naturligtvis en viktig prioritering, men
              jag tycker i sanningens namn att vi borde få höra från statsrådet
              att det redan i inledningen finns en brist på ett visst antal
              hundra miljoner för att vi ska kunna klara av vår målstandard.
              Vi måste sänka standarden på ett antal vägar för att det över
              huvud taget ska gå. Som jag sade fattas det ungefär 400 miljoner
              kronor.
            </seg>
            <seg n="b91c8482">
              Det måste upprättas en dialog för att vi ska klara det framtida
              vägunderhållet på de vägar där det nu körs från näringslivets
              sida. Hela infrastrukturpropositionen, hela paketet om bärighetspengar,
              har ju gjorts i samråd med näringslivet. Vi måste konstatera att
              en tredjedel av de vägar som näringslivet prioriterar år 2015
              kommer att ha bärighetsrestriktioner. Det är allvarligt.
            </seg>
            <seg n="fdd6c6b4">
              Statsrådet har säkert förväntat sig att jag ska avsluta med att
              säga något om riksväg 45 och dess utbyggnad till Europavägsstatus,
              och jag ska inte göra statsrådet besviken. Frågan kommer. Jag
              testade på Hans Stenberg tidigare för att se om han kunde tänka
              sig att ställa upp på en ansökan om Europavägsklassning av riksväg
              45 om det innebar att en ansökan lämnades in på det underlag och
              den investering som trots allt görs på 45:an, alltså om det skulle
              kunna vara tillfyllest för att Genève ska godkänna detta.
            </seg>
            <seg n="b7df9733">
              Skulle statsrådet kunna tänka sig att lämna in en ansökan? Vi
              får inget gehör från den socialdemokratiska gruppen i trafikutskottet
              och jag måste därför vända mig till statsrådet. Kanske vi kan
              gå den vägen i stället och be statsrådet om hjälp ifall hon möjligen
              har ändrat uppfattning.
            </seg>
          </u>
          <note type="speaker" n="b755b3a1">
            Anf. 129 Statsrådet ULRICA MESSING (s) replik:
          </note>
          <u who="ulrica_messing_minister_2000" xml:id="i-2d7fcf1d899ad195-2" n="db58ecff">
            <seg n="c7626398">
              Herr talman! Jag vill bara vara tydlig och säga att samarbetet
              inför infrastrukturplanerna delvis skett med näringslivets företrädare,
              och det har varit oerhört viktigt. Men självklart har också den
              lokala och regionala nivån varit en viktig aktör. Vi har verkligen
              ansträngt oss för att lyssna och låta så många som möjligt komma
              till tals och ha synpunkter på infrastrukturplanerna. Där har
              näringslivets bidrag varit viktiga för oss, men även synpunkterna
              från politikerna i kommuner och regioner.
            </seg>
            <seg n="8de54d38">
              Sedan är det svårt att göra bedömningar av hur mycket underhållet
              kostar, och jag tror att även Jan-Evert Rådhström har tittat på
              de underlag som våra verk skickat in. VTI:s granskning visar till
              exempel att beräkningarna byggde på mycket osäkra grunder och
              att det finns stora skillnader i hur man räknar. Jag har all respekt
              för underlaget, och vi kommer också att följa det arbetet, men
              det är svårt att vara tvärsäker eftersom förutsättningarna runtomkring
              ändras.
            </seg>
            <seg n="5963e13c">
              Det kan ibland hända att politiker ändrar sig. Det händer faktiskt
              då och då, men inte den här gången, Rådhström. Jag har ingen annan
              uppfattning i frågan om Europavägarna än den jag haft tidigare.
              Jag tycker att det finns starka skäl att leva upp till de kriterier
              som vi knippar ihop med en Europavägsstandard. Om vi turistar
              i Sverige eller i något annat land och ser en Europavägsskylt
              förväntar vi oss en viss standard på den vägen. Med de pengar
              vi nu föreslagit för de kommande tolv åren kommer vi inte upp
              i en sådan standard på riksväg 45 när det gäller hela sträckan.
              Därför tycker jag att vi först ska se till att vi kan leverera
              en sådan standard som vi förväntar oss när vi ser en dylik klassificering
              och därefter ansöka om den.
            </seg>
            <seg n="a9995578">
              Jag vill avslutningsvis gå tillbaka till det som Jan-Evert Rådhström
              ganska inlevelsefullt berättade om i sitt huvudanförande, nämligen
              hur stolta människorna i Västra Götaland var 1959 när man presenterade
              infrastrukturinvesteringar. Jag kan försäkra Jan-Evert att jag
              var oerhört stolt när vi i december 2003 fick chansen att, också
              i Västra Götaland, presentera stora satsningar på infrastrukturen.
            </seg>
          </u>
          <note type="speaker" n="ce124de6">
            Anf. 130 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-302be56043fa7736-2" n="0b73a897">
            <seg n="3986a65a">
              Herr talman! Ulrica Messing lever nästan, om än inte riktigt,
              upp till samma nivå som hennes företrädare på det här området.
              Jag tror att hon nämnde 381 miljarder kronor sju eller möjligen
              åtta gånger i sitt anförande. Det är lite riskfyllt att göra det
              när historien visar att man kanske bara klarar av 50 % av planerna.
              Dessutom, för att travestera Hans Stenberg, återkommer Särimner
              också här. I den tidigare planen, som överlappar den nu aktuella
              planen med tre år, satsade man 190 miljarder, och nu säger man
              381 nya miljarder. Men vi ska komma ihåg att det är fråga om pengar
              som delvis redan använts en gång tidigare i de här satsningarna.
            </seg>
            <seg n="868f0f1d">
              Nu fattas det alltså 66 miljarder kronor. Regeringen redovisar
              öppet att där finns ett kvarstående finansieringsbehov. Det vore
              intressant att höra om Ulrica Messing har några tankar här och
              nu om hur dessa pengar ska tas fram för att klara alla de utfästelser
              man gör. I det sammanhanget skulle jag alltså vilja veta: Finns
              det någon öppning?
            </seg>
            <seg n="e479c39c">
              När Ulrica Messing och jag var i Sundsvall för ett år sedan var
              hon ganska positiv till alternativa finansieringsmöjligheter.
              Sedan har ni blivit pressade av Miljöpartiet och Vänstern att
              backa från den öppningen. Finns det någon öppning nu? Om bara
              Socialdemokraterna kommer loss finns det en majoritet i kammaren
              för att pröva alternativa möjligheter. Jag säger inte att det
              är en lösning, men pröva det på några projekt!
            </seg>
            <seg n="38631275">
              Låt mig också säga några ord om järnvägar. Jag varnade i mitt
              inledningsanförande för att vi riskerar att få nya flaskhalsar
              om frågan inte hanteras framsynt. Jag tänker då på hur det kommer
              att se ut söder om Botniabanan med glappet mellan Nyland och Sundsvall.
              Jag hoppas att vi snart nog får de partiella dubbelspåren ända
              upp till Sundsvall. Men om man inte medvetet nu förbereder en
              satsning också på Ådalsbanan får vi kvar den som en flaskhals.
              Hur ser statsrådet på detta?
            </seg>
            <seg n="9b3cce85">
              Slutligen Inlandsbanan. Vi fick brev från Norrlandsförbundet
              häromdagen. 1 ½ miljard skulle behövas för att ge Inlandsbanan
              en rejäl standardhöjning. Har regeringen några tankar om att ta
              i anspråk den kapacitet som denna stora pulsåder i inlandet kan
              ha?
            </seg>
          </u>
          <note type="speaker" n="b89993fb">
            Anf. 131 Statsrådet ULRICA MESSING (s) replik:
          </note>
          <u who="ulrica_messing_minister_2000" xml:id="i-2d7fcf1d899ad195-3" n="db58ecff">
            <seg n="8250fd48">
              Herr talman! Det låter på Sven Bergström som om vi inte hade
              finansierat någonting av den plan som vi vill att riksdagen nu
              ska ställa sig bakom. Det är inte sant. De kommande tre åren har
              vi finansierat ramarna med både anslag och lån, och vi lever upp
              till det på samma sätt som på de andra budgetområdena. Hur det
              ser ut om elva år har vi varit mindre tvärsäkra på, och jag tror
              att det också finns en folklig respekt för att vi är det. Ingen
              av oss kan sia exakt om framtiden.
            </seg>
            <seg n="8ba5a491">
              Men på samma sätt som vi skriver budget för de andra politikområdena
              har vi nu finansierat investeringarna i infrastrukturen. För de
              kommande tre åren finns alltså pengarna, och det är vårt förslag
              om anslag och lån, något som riksdagen förhoppningsvis också ska
              ställa sig bakom.
            </seg>
            <seg n="60c3d384">
              Sedan är jag positiv till att i olika sammanhang pröva alternativ
              finansiering, men jag vill också vara tydlig och säga att man
              inte ska ha en övertro på att kunna trolla fram nya pengar eftersom
              allt förr eller senare också ska finansieras och betalas. Därför
              finns det anledning för oss att vara försiktiga och inte skjuta
              investeringar på nästa generation.
            </seg>
            <seg n="dfbc14c6">
              Vi har emellertid öppnat dörren för att titta på olika former
              av alternativ finansiering, och den överenskommelse som vi nu
              gjort, som innebär att vi lånar upp pengar i Riksgälden, är den
              billigaste formen av alternativ finansiering som vi i dagsläget
              kunnat hitta. Det kan hända att framtiden ges oss anledning att
              titta också på andra former av alternativ finansiering, men det
              här är det som vi nu är överens om och som vi tycker är en viktig
              prioritering.
            </seg>
            <seg n="33acee24">
              När det gäller Ådalsbanan har Banverket nu ett uppdrag att tillsammans
              med lokala och regionala aktörer titta på om man som alternativ
              ett kanske ska föreslå en helt ny sträckning eller som alternativ
              två dela upp den sträckning som man tidigare har tittat på i olika
              investeringsperioder. Redan i höst kommer Banverket tillsammans
              med politiker, lokalt och regionalt, att sätta sig ned och diskutera
              de olika alternativ till dragningar som man har kommit fram till.
            </seg>
          </u>
          <note type="speaker" n="f1a3dc71">
            Anf. 132 SVEN BERGSTRÖM (c) replik:
          </note>
          <u who="sven_bergstrom_97960e" xml:id="i-302be56043fa7736-3" n="0b73a897">
            <seg n="3ca2a0b3">
              Herr talman! Vad jag lite ödmjukt ville säga är att det är lite
              riskfyllt att ta munnen så full som framför allt Björn Rosengren
              gjorde på sin tid men som också möjligen Ulrica Messing snuddar
              vid när hon åtta gånger tror jag det var nämner 381 miljarder
              som om pengarna ligger på bordet och det bara är att dela ut dem.
            </seg>
            <seg n="c44d34b8">
              Det är inte riktigt så. Precis som jag sade är 66 miljarder ett
              kvarstående finansieringsbehov för perioden, även om de närmaste
              åren möjligen i bästa fall är tryggade.
            </seg>
            <seg n="68af837e">
              Jag välkomnar verkligen att Ulrica Messing upprepar sin positiva
              attityd till alternativ finansiering. Men låt oss då också komma
              loss med konkreta förslag för att pröva att inte bara låna i Riksgälden
              utan även pröva PPP-modeller, som man har gjort i Norge, i Finland
              och på en del andra ställen, så att vi får erfarenhet av det på
              hemmaplan här i Sverige!
            </seg>
            <seg n="2ff25d64">
              När det slutligen gäller Ådalsbanan och Inlandsbanan så visar
              det här att det är lite svårt med planeringen. Här får vi nu en
              Botniabana med fullödig standard och kapacitet, och så får vi
              kvar en liten flaskhals. Nu ger man då Banverket i uppdrag att
              se över Ådalsbanan. Det kanske finns anledning att ta saker och
              ting i rätt ordning så att man får sammanhängande, bra kommunikationer
              i stället för att bygga en bit här och en där och sedan upptäcka
              att det fattas någonting mittemellan.
            </seg>
            <seg n="94f59738">
              Ulrica Messing hann inte med att nämna Inlandsbanan i sitt tidigare
              inlägg. Säg någonting bra om den också! Som jag sade har Norrlandsförbundet
              påpekat att en och en halv miljard skulle räcka för att rusta
              denna pulsåder som går genom så många kommuner och län i inlandet
              till en högre standard. Inte minst för godstransporter och turisttrafik
              vore det värdefullt att få den injektionen.
            </seg>
          </u>
          <note type="speaker" n="23f6afde">
            Anf. 133 Statsrådet ULRICA MESSING (s) replik:
          </note>
          <u who="ulrica_messing_minister_2000" xml:id="i-2d7fcf1d899ad195-4" n="db58ecff">
            <seg n="37044131">
              Herr talman! Jag har precis samma uppfattning som Sven Bergström
              när han beskriver att det handlar om att bygga bort flaskhalsar.
              Det är viktigt, så att vi får jämna flöden och full effekt av
              investeringarna. Därför är uppdraget för Ådalsbanan viktigt. Det
              hela ska också hänga ihop med Botniabanan och de stora investeringar
              som vi gör där. Därför var det oerhört viktiga förändringar som
              vi tre samarbetspartier kom överens om av till exempel Banverkets
              ursprungliga förslag. Det gällde att också bygga bort den flaskhals
              som skulle finnas kvar på Ostkustbanan upp mot Gävle. Vi har medvetet
              tittat på var det finns flaskhalsar för att verkligen få nytta
              av de investeringar som vi har gjort. Det arbetet kommer att fortsätta
              också när Banverket så småningom ska revidera planerna.
            </seg>
            <seg n="fdcb2cb9">
              För Inlandsbanan har vi valt att stödja underhåll så att man
              kan ha trafik på banan. Jag är medveten om att det också finns
              behov av att göra större förändringar, men i dagsläget har vi
              inte pengar för det. Framtiden får utvisa vad som är möjligt vid
              ett senare tillfälle. Jag har inga positiva besked i dag i just
              den frågan.
            </seg>
            <seg n="84a7bb5d">
              Som politiker får vi fatta många svåra beslut. Både Sven Bergström
              och jag vet att det inte alltid handlar om att bara säga ja till
              folkliga opinioner och att ställa sig bakom dem. I dag tänker
              jag ändå förbehålla mig rätten att vara både glad och stolt över
              de planer som vi nu debatterar här i riksdagen. Jag säger en gång
              till: Jag har aldrig förut haft möjligheten att vara med och fördela
              381 miljarder kronor i viktiga investeringar som har en tydlig
              regional profil men som också innebär en tydlig storstadssatsning.
              Stad och land hänger ihop, och med en bra infrastruktur kortar
              vi avstånden i vårt land och ger oss alla de förutsättningar för
              utveckling och tillväxt som vi så väl behöver. 381 miljarder jag
              är både stolt och glad!
            </seg>
          </u>
          <note type="speaker" n="221113ef">
            Anf. 134 RUNAR PATRIKSSON (fp) replik:
          </note>
          <u who="runar_patriksson_91c2bd" xml:id="i-e47d06824db2a37a-7" n="d0b6226c">
            <seg n="0dd1a42f">
              Herr talman! Vi får ta några ord om proppen, ministern. Jag är
              i alla fall tacksam för att ministern är här. Det är en viktig
              dag för oss alla, och det finns positiva saker. Om vi låter lite
              griniga så är vi nog från de borgerliga partierna griniga för
              att vi inte har fått vara med vid bordet och forma infrastrukturproppen
              på ett annat sätt. Vi tror att den hade sett annorlunda ut då.
              Först och främst skulle vi då naturligtvis ha velat göra den själva.
              Men om vi hade kunnat få göra den tillsammans och om vi hade varit
              samarbetspartier på just infrastruktursidan som flera har sagt
              här så är jag övertygad om att proppen inte hade sett ut precis
              som den gör i dag. Den hade varit företagsvänligare och vänligare
              för hela landet. Det var det jag försökte säga i mitt inlägg.
            </seg>
            <seg n="ea3b9bd8">
              Jag blir lite orolig, för jag har läst talet eller något som
              nästan var talet förut, redan i morse, i Citytidningen. Jarl Lander
              har också skrivit under där, såg jag. Han sitter ju här i bänken.
              Det ska bli roligt att se artikeln i Värmlandstidningen om den
              ser likadan ut. På de sista raderna står det någonting om att
              de 381 miljarderna också gäller för övriga Sverige, men annars
              kan man få uppfattningen att det bara gäller Helsingfors. Jag
              hoppas att det är en felskrivning och en journalistisk historia.
            </seg>
            <seg n="8c1b5224">
              Vad är det då som vi vill göra annorlunda? Jo, precis som jag
              sade i diskussionen med Roxbergh så tror vi att vi nu är vid puckeln
              och att vi borde ha gjort satsningar snabbare, eftersom det har
              tagit så lång tid att få fram proppen. Vi hade helt säkert kommit
              överens om alternativa finansieringar och tillsammans trott på
              företagsamheten och att dess kronor också hade betytt snabbare
              utbyggnader, billigare utbyggnader och troligen även en bättre
              och enklare skötsel av de vägar som hade hamnat under alternativ
              finansiering.
            </seg>
          </u>
          <note type="speaker" n="10a09f9b">
            Anf. 135 Statsrådet ULRICA MESSING (s) replik:
          </note>
          <u who="ulrica_messing_minister_2000" xml:id="i-2d7fcf1d899ad195-5" n="db58ecff">
            <seg n="30322dc3">
              Herr talman! Jag börjar med att tacka för det som Runar Patriksson
              sade i sitt inlägg från talarstolen, nämligen vikten av att färdas
              väl på infrastrukturen. Jag hoppas att vi kan samarbeta i riksdagen
              när det gäller trafiksäkerhetsåtgärder också framöver. Trots de
              stora investeringar som vi nu gör får vi aldrig blunda för att
              var och en har ett ansvar i trafiken. Vi kommer aldrig att kunna
              bygga så säkra vägar eller järnvägar att var och en av oss kan
              bete sig som vi vill. Jag uppskattar alltså den inledning som
              Runar Patriksson hade om att just färdas väl.
            </seg>
            <seg n="cadcef56">
              Rubriken i Citytidningen är lite rolig, för man kan tolka den
              som om det är 381 miljarder till Helsingforss län. Det är det
              inte, utan det är till landet. Men det är klart att Helsingforss
              län får en stor andel av pengarna med anledning av att här bor
              flest människor. Satsningarna är regionalt balanserade, och det
              var en viktig ambition för oss att inte låta storstadssatsningarna
              ställas mot satsningar i övriga landet.
            </seg>
            <seg n="bfff819b">
              Vi kunde ha gjort mer och tidigare, säger Runar Patriksson. Det
              kunde vi ha gjort om vi hade haft mer pengar tidigare. Det är
              klart att också investeringarna i infrastrukturen har påverkats
              av den lågkonjunktur som vi hade på 90-talet. Jag och många andra
              politiker har varit ute och försvarat både sänkningar i studiebidragen
              och i ersättningar i form av barnbidrag och mycket annat. Det
              har varit tuffa beslut att försvara, men vi har kunnat göra det
              därför att vi har sagt att vi har sparat på alla områden. Vi har
              alltså sparat också på asfalt och betong under lågkonjunkturen
              och inte bara på barn och gamla. Det är en viktig signal, och
              den måste vi kunna behålla också i framtiden. När lågkonjunkturer
              kommer måste alla regeringar ha en möjlighet att skruva också
              när det gäller infrastrukturen och inte bara i de transfereringar
              som så direkt slår mot enskilda människors förutsättningar att
              planera för sin vardag.
            </seg>
          </u>
          <note type="speaker" n="c3ede016">
            Anf. 136 RUNAR PATRIKSSON (fp) replik:
          </note>
          <u who="runar_patriksson_91c2bd" xml:id="i-e47d06824db2a37a-8" n="d0b6226c">
            <seg n="c305753a">
              Herr talman! Då tar vi ett sista drev kring E 45:an också! Jag
              måste starta med nordiska triangeln. Jag kan inte stå med statsrådet
              för kommunikationer och vägar bredvid mig utan att ha nämnt nordiska
              triangeln, eftersom jag också jobbar ganska mycket med Nordiska
              rådet och de frågor som har med infrastruktur i hela Norden att
              göra. Vägarna mot huvudstäderna nordiska triangeln är ett begrepp
              i hela Europa. Jag har träffat kommissionärer som anser att vi
              satsar för dåligt på dessa vägar.
            </seg>
            <seg n="bbfea8f8">
              Jag vill fråga statsrådet: Är det nu så att regeringen och statsrådets
              kommunikationsavdelning har orden nordiska triangeln i minnet
              och att motorvägsbegreppet finns kvar? Det är så oerhört viktigt.
              Det är därför vi är lite oroliga för samarbetspartierna; inte
              någon gång hör vi Miljöpartiet och Vänsterpartiet nämna ordet
              motorväg. Dessa pulsådror som går från Helsingfors till Oslo och
              till Köpenhamn är så oerhört viktiga för landets utveckling.
            </seg>
            <seg n="fb761345">
              Väg 45 borde få bli en europaväg. Med den standard som den har
              i dag finns det andra med E-beteckning som är av minst samma kvalitet.
              Därför tror jag att det vore en uppryckning av systemet med Europavägar
              i Sverige att låta Sveriges Broadway från Göteborg till Karesuando
              få E-status och att nordiska triangeln får prioritering i regeringens
              syn på vägnätet i Sverige.
            </seg>
          </u>
          <note type="speaker" n="36021ce7">
            Anf. 137 Statsrådet ULRICA MESSING (s) replik:
          </note>
          <u who="ulrica_messing_minister_2000" xml:id="i-2d7fcf1d899ad195-6" n="db58ecff">
            <seg n="ee071eee">
              Herr talman! Runar Patriksson har alldeles rätt när han beskriver
              att det finns vägar som i dag har en E-beteckning som med de regler
              som nu gäller egentligen inte lever upp till det. Det är alldeles
              rätt. Jag möter ofta kravet att eftersom vägen nu har en E-beteckning
              måste man också få mer pengar för att rusta upp den. Den här gången
              vill jag göra precis tvärtom. Jag vill först se till att vägen
              har en standard som lever upp till de krav som vi borde ställa
              på vägar som har E-beteckning och sedan ansöka om att få en sådan.
              Eftersom vi inte föreslår pengar under den kommande tolvårsperioden
              som lever upp till de kraven vill jag heller inte föreslå det.
            </seg>
            <seg n="fcb33155">
              Vi har gjort en tydlig prioritering i infrastrukturplanerna på
              just nordiska triangeln. Det är ett viktigt område för oss gentemot
              EU. Den utpekas som en viktig infrastruktur för hela unionen.
              De investeringar och de objekt som unionen har ställt sig bakom
              och sagt är av gemensamt intresse i de olika nationerna har vi
              också prioriterat i vårt eget arbete i infrastrukturplanerna.
              De ligger långt framme. Det är en viktig signal.
            </seg>
            <seg n="5e620a1b">
              Sedan kan vi fortsätta att jobba ännu närmare inte minst våra
              nordiska grannländer och driva frågor gemensamt. Vi har i dag
              ett konstruktivt samarbete med Danmark om förbindelsen över Fehrman
              bält, till exempel. I september ska jag själv vara med i Norge
              på en transportkonferens med min norska kollega. Där ska vi tala
              om investeringar i infrastruktur mellan våra olika grannländer.
              Diskussionen får fortsätta.
            </seg>
            <seg n="079bdd20">
              Det är klart att infrastrukturen för svenska företag och för
              svenska medborgare inte bara är viktig i Sverige. Här gäller det
              också att kunna färdas väl och snabbt när man kommer till andra
              länder.
            </seg>
          </u>
          <note type="speaker" n="a4341466">
            Anf. 138 JOHNNY GYLLING (kd) replik:
          </note>
          <u who="johnny_gylling_eaf684" xml:id="i-641c69364becdbb8-3" n="f719807f">
            <seg n="48c93e6d">
              Herr talman! Jag välkomnar också att ministern är i kammaren
              i dag i den här debatten. Det är välkommet. Visst var det en fin
              utflykt som ministern tog med oss på i början om infrastrukturen
              i hela Sverige. Vi vill alla att den ska bli så bra som möjligt.
            </seg>
            <seg n="f69eb6db">
              Jag tänkte ta upp en brist som jag ser det. Det gäller det nya
              Europa som växer fram runt Östersjön och de förändringar som sker.
              Vi måste i planerna också tänka förbi våra egna gränser och de
              stråk som går.
            </seg>
            <seg n="f0cb78be">
              Längst uppe i norr satsar man till exempel på Haparandabanan.
              Det tycker jag är mycket bra med tanke på utbytet men Finland,
              Ryssland och så vidare.
            </seg>
            <seg n="9eda3543">
              Nynäshamn har en färja till Polen. Regeringen ha lovat att satsa
              på väg 73. Det tycker jag är jättebra både för pendlingen och
              för trafiken utomlands.
            </seg>
            <seg n="585680d1">
              Går man längre ned i Sverige brukar man säga att Kalmar län är
              en vit fläck när det gäller järnvägen till exempel. Det är väldigt
              jobbigt att pendla med järnväg i den delen av Sverige.
            </seg>
            <seg n="04c20931">
              Via Karlskrona och Karlshamn går nu väldigt mycket lastbilstrafik
              över havet. Om lastbilarna kommer ifrån eller ska vidare över
              Göteborg och Oslo som många ska är det knepigt att färdas diagonalt
              genom Sverige på det hållet.
            </seg>
            <seg n="d151cc28">
              Jag vill höra lite grann om hur regeringen tänker när det gäller
              de förändringar som sker runt Östersjön. Jag kan inte riktigt
              se att det återspeglas i planerna fram till 2015. Statsministern
              nämnde det som en väldigt viktig fråga i regeringsdeklarationen
              att den nya Östersjöregionen måste stärkas.
            </seg>
          </u>
          <note type="speaker" n="b4d0bf57">
            Anf. 139 Statsrådet ULRICA MESSING (s) replik:
          </note>
          <u who="ulrica_messing_minister_2000" xml:id="i-2d7fcf1d899ad195-7" n="db58ecff">
            <seg n="64df9e40">
              Herr talman! Jag har precis samma uppfattning om att det är viktigt
              att se det i ett större perspektiv. Då måste vi också börja här
              hemma.
            </seg>
            <seg n="a6233ef4">
              En viktig signal när vi hade uppvaktningar från näringsliv, kommuner
              och regioner var just att lyfta blicken lite och inte alltid bara
              peka på viktiga investeringar och objekt i sin egen kommun. Det
              gäller att fundera över hur människor i olika kommuner rör sig
              och hur företagen lever och växer. Man måste fundera över hur
              infrastrukturen måste se ut för att möta det. Där tycker jag att
              vi har kommit en bit på väg. Många län och regioner pekade på
              investeringar som låg utanför deras länsgräns som de allra viktigaste.
              Det har nog inte hänt tidigare vid liknande uppvaktningar.
            </seg>
            <seg n="fc1cd25c">
              Om vi har börjat här hemma måste vi också fortsätta över nationsgränserna.
              I arbetet med infrastrukturplanerna har vi prioriterat just arbetet
              med nordiska triangeln och försökt titta på ett större europeiskt
              arbete. Vår hemmamarknad växer nu när EU har utvidgats. Det ger
              oss fantastiska möjligheter när det gäller Barentsområdet och
              också runtomkring Östersjön.
            </seg>
            <seg n="21ae3800">
              När det gäller arbetet runtomkring Östersjön har vi också tagit
              ett helhetsgrepp över alla former av möjligheter till utveckling
              vi har med den satsning som vi presenterade för någon vecka sedan
              på Gotland. Det handlar om att verkligen kliva fram i Östersjösamarbetet
              och knyta de band vi kan knyta mellan våra olika länder. Det är
              säkert också till nytta för oss alla.
            </seg>
            <seg n="7981c508">
              Det handlar om de tankarna, att hålla ihop infrastrukturen och
              se hur transportslagen kompletterar varandra. Det gäller att verkligen
              gå in på logistiken i sin helhet. De tankarna blir oerhört viktiga
              i den transportpolitiska propositionen. Där finns också sjöfarten,
              luftfarten, kollektivtrafiken och andra viktiga transportslag
              som inte har varit med i arbetet nu med infrastrukturplanerna.
            </seg>
          </u>
          <note type="speaker" n="4deb9c1c">
            Anf. 140 JOHNNY GYLLING (kd) replik:
          </note>
          <u who="johnny_gylling_eaf684" xml:id="i-641c69364becdbb8-4" n="f719807f">
            <seg n="d9524919">
              Herr talman! Det verkar som att vi har samma syn på att man måste
              lyfta blicken när man planerar infrastruktur. Trots allt har jag
              lite svårt att se detta avspeglas konkret i den plan som nu ligger
              till år 2015 när det gäller vissa områden. Det gäller till exempel
              väg E 22 genom Skåne, Blekinge, Kalmar och Östergötland. Den blir
              alltmer viktig för den tunga lastbilstrafiken som ökar ganska
              dramatiskt. Detta är något som jag tror att vi får återkomma till.
            </seg>
            <seg n="26e32b0d">
              Jag har en annan fråga som gäller sjöfartens infrastruktur. Ministern
              var inne på att man måste jobba för att kunna knyta ihop transportslagen.
              De ska inte bara kunna konkurrera med varandra utan samarbeta.
              Det finns en del flaskhalsar runtom i Sverige där det behövs knutpunkter.
              Det är kanske inte alltid möjligt för andra aktörer att bygga
              upp sådana knutpunkter där man effektivt kan lasta om gods, och
              så vidare.
            </seg>
            <seg n="db60c2b2">
              De farleder som behöver förbättras i Sverige bekostas av avgifter
              som sjöfarten drabbas av. De flesta partier vill uppmuntra sjöfarten
              särskilt i Östersjön så att den förbättras och utvecklas. Mitt
              parti, Kristdemokraterna, har lagt fram ett förslag om att man
              även ska ta en del av infrastrukturpengarna till att förbättra
              just sjöfartens infrastruktur. Det kan vara knutpunkter eller
              farledsförbättringar. Hur ser ministern på det?
            </seg>
          </u>
          <note type="speaker" n="b037af0e">
            Anf. 141 Statsrådet ULRICA MESSING (s) replik:
          </note>
          <u who="ulrica_messing_minister_2000" xml:id="i-2d7fcf1d899ad195-8" n="db58ecff">
            <seg n="541f2fe2">
              Herr talman! Jag är inte i dagsläget beredd att vara alldeles
              tvärsäker i den frågan. Jag är lite skeptisk till att det är önskvärt.
              Men det betyder inte att jag inte tycker att vi måste ha en tydlig
              politik för sjöfarten och våra viktiga hamnar.
            </seg>
            <seg n="76c767a9">
              Nu har vi skrivit under EG-direktiv som skärper kraven på hamnarna
              avsevärt. Vi har ett uppdrag till Sjöfartsverket att titta på
              hur man kan höja lotsavgifterna för att sänka farledsavgifterna
              så att man för varje tjänst betalar det man själv använder. Det
              arbetet är angeläget.
            </seg>
            <seg n="19866432">
              Samtidigt har vi ansökningar från många kommuner där man vill
              att Sjöfartsverket ska gå in och ta ett större ansvar för investeringar
              i hamnarna. Allt detta måste man se i sin helhet. I dagsläget
              har Sjöfartsverket bara gått in och gjort investeringar i en kommunal
              hamn, och det är Göteborg. Det har man gjort av det enkla skälet
              att det är norra Europas största hamn.
            </seg>
            <seg n="d831f9b8">
              Men det finns också andra kommunala hamnar som önskar sig hjälp
              med investeringarna. Det är en svår avvägning. Hamnarna är oftast
              kommunala. Ändå är de så viktiga när det handlar om att transportslagen
              ska komplettera varandra.
            </seg>
            <seg n="0fc6828a">
              Hur vi kan hålla ihop det, vad som krävs i form av investeringar
              från statens sida och hur mycket som kan fortsätta att investeras
              från Sjöfartsverket självt som affärsverk som tar in avgifter
              får vi återkomma till i den transportpolitiska propositionen.
            </seg>
          </u>
          <note type="speaker" n="491cc081">
            Anf. 142 CHRISTER WINBÄCK (fp):
          </note>
          <u who="christer_winback_f8394e" xml:id="i-25addec7dca162cd-0" n="83f958b3">
            <seg n="e598a3f2">
              Herr talman! Om vi försöker korta oss lite grann kanske vi hinner
              få med det här till voteringen om en stund. Men jag vill göra
              några korta reflexioner över betänkandet och vissa inlägg.
            </seg>
            <seg n="99265bcc">
              Transportanvändare ska ha stor valfrihet att själva kunna avgöra
              hur de ska ordna sina transporter. En transportpolitik som bygger
              på ökad konkurrens mellan företag och operatörer och mellan olika
              transportslag är en förutsättning för att kunna uppnå detta. Goda
              förutsättningar måste skapas som medverkar till en ökad och sund
              konkurrens på lika villkor. Bland annat är SJ:s dominerande ställning
              på godstrafikområdet en hämsko för möjligheterna till konkurrens
              som måste brytas upp. Om vi har syftet att stimulera till ett
              ökat företagande som i sin tur leder till ökad tillväxt krävs
              incitament och möjlighet till ett sunt konkurrensförhållande.
            </seg>
            <seg n="e052048f">
              Tillgängligheten är en annan viktig fråga för Folkpartiet. Handikappanpassning
              av kollektivtrafik måste intensifieras. Alltför många stängs i
              dag fortfarande ute från möjligheten att resa kollektivt. Stimulans
              i form av bidrag till påskyndande av denna anpassning är en nödvändighet.
              Transportsystemen ska vara tillgängliga för alla.
            </seg>
            <seg n="e5acab3b">
              Angående bilismen så sker i dag åtta av tio persontransporter
              med privatbil. För flertalet av dessa transporter i glesbygd finns
              inga alternativ. Kollektivtrafik kan inte byggas ut i tillräcklig
              omfattning då underlaget är för litet i många delar av vårt avlånga
              och glesbefolkade land.
            </seg>
            <seg n="7c3783ee">
              Människor måste kunna ta sig till och från arbetet, utöva fritidssysselsättningar
              och göra nödvändiga ärenden med hjälp av bil även i glest befolkade
              delar av vårt land. Som ministern, som precis gick nu, sade får
              man med bättre kommunikationer mer tid att göra annat. Man försöker
              då göra Sverige rundare.
            </seg>
            <seg n="44729390">
              Glest befolkade delar av vårt land behöver inte vara uppe i Norrland
              eller i västra Värmland. Även runtom knuten i norra Helsingfors,
              ute i skärgården och vid kusten har vi mycket glesbygd som också
              har behov av bättre vägar. För att belysa bilens roll i samhället
              i ett bredare perspektiv anser vi att en bilsocial utredning bör
              tillsättas.
            </seg>
            <seg n="ba649b2e">
              Jag vill säga några ord om planeringsramarna som de ser ut. De
              samhällsekonomiska bedömningarna ska vara avgörande för beslut
              om investeringar. Med tanke på alla de mil av vägar i stort behov
              av upprustning som behöver förbättras för att tätorter av i dag
              och deras omgivningar ska ha fungerande kommunikationer, både
              med privatbil och kollektivtrafik, kan jag finna vissa nysatsningar
              på andra dyrare trafikslag förvånande. Det krävs att de vägar
              som finns hålls i god standard för att underlätta transporter
              och undvika olyckor.
            </seg>
            <seg n="ece39120">
              Vi har nämnt Norrbotniabanan några gånger i dag. Claes Roxbergh
              tar som intäkt för att bygga den att alternativet skulle vara
              att man då behövde rusta upp och satsa på andra järnvägar som
              ligger lite längre in i landet. Men vi ska komma ihåg att den
              upprustningen av bärighet och mötesplats med mera bara är en bråkdel
              av kostnaden för att bryta ny mark och lägga ny räls enligt de
              uppgifter jag har fått.
            </seg>
            <seg n="9c5fb933">
              Jag sade att det är viktigt att man också rustar upp vägar för
              att undvika olyckor. Statsrådet, som nu tyvärr inte finns kvar
              här i kammaren, talade tidigare om de förväntningar man har när
              man åker förbi en skylt som det står Europaväg på. Jag vill bara
              nämna en Europaväg, nämligen E 20. Statsrådet presenterade stolt
              i december förra året en plan för Västra Götalandsregionen som
              för E 20:s del endast innehöll ett stort snöre från Alingsås upp
              till Skara. Tyvärr visade det sig sedan när propositionen kom
              att det snöret inte ens var helt. Det var brutet på många ställen.
              Detta är vad man satsar på den dåliga väg som E 20 i dag är under
              många mil. Det uppfyller inte alls de förväntningar som man kan
              hoppas på och tycka man ska ha krav på när man ser den gröna skylten
              Europaväg.
            </seg>
            <seg n="43c91f6f">
              Trafikens betydelse för välfärd och tillväxt är stor. Utan fungerande
              vägar för bilismen stannar Sverige. Utan bättre vägar än i dag
              utvecklas inte Sverige. Utan tillräckliga satsningar på våra vägar
              får inte Sverige den nödvändiga tillväxt som Sverige behöver.
            </seg>
          </u>
          <note n="135ba71f">
            Herr talman! Jag yrkar bifall till Folkpartiets reservation nr
            2.
          </note>
          <note type="speaker" n="d588aff9">
            Anf. 143 KARIN THORBORG (v):
          </note>
          <u who="karin_thorborg_1114bb" xml:id="i-962a7b25435d27db-0" n="54211e62">
            <seg n="58e65027">
              Herr talman! Det är ett stort arbete som ligger bakom det här
              betänkandet. Det är många personer och instanser som har varit
              inblandade. Naturligtvis kämpar alla för den infrastruktur som
              ligger dem närmast och som man är mest berörd av. Det finns många
              önskelistor, och det är omöjligt att tillfredsställa alla. Därför
              är det viktigt att vi här i riksdagen har en mer övergripande
              målsättning, först och främst det övergripande transportpolitiska
              målet men naturligtvis också de sex transportpolitiska målen.
              När det är fråga om så stora pengar måste man ha de här målen
              för ögonen hela tiden så att det inte blir slumpmässiga satsningar.
            </seg>
            <seg n="6b0bfb1b">
              Det har utretts mycket under de senaste åren runtomkring transporterna
              i Sverige. Godstransportdelegationen, Vägtrafikskatteutredningen
              och Kollektivtrafikkommittén är några exempel. De arbetar nästan
              samtidigt, och nu är det dags att sy ihop allt som de här utredningarna
              har kommit fram till. Vi väntar en transportpolitisk proposition
              nästa år.
            </seg>
            <seg n="7e4c7fa5">
              Det är bra, för transportpolitiken står inför stora utmaningar
              både globalt och lokalt. Människan påverkar det globala klimatet.
              Man måste sätta in olika åtgärder för att nå de mål vi har satt
              upp när det gäller utsläppen av klimatgaser. Trafikpolitiken ska
              styras av klimatmålet, anser vi. Det är inom transportsektorn
              som utvecklingen går åt fel håll. Utsläppen av koldioxid ökar.
              Men det är kanske också inom transportvärlden som det är enklast
              att minska utsläppen. Om samhällsplaneringen inte utgår från ett
              bilsamhälle utan utgår från att miljömålen ska nås kommer behovet
              av vägtransporter att minska.
            </seg>
            <seg n="a63f1ff7">
              Det gäller alltså att hålla rätt riktning. Investeringar i trafiksektorn
              ska leda i riktning mot det hållbara samhället, inte bort ifrån
              det. För oss i Vänsterpartiet är det i stor utsträckning de stora
              miljöfrågorna som stått i fokus när vi har diskuterat de här stora
              investeringarna. Våra transporter har blivit vårt största miljöproblem,
              och trafiken är delansvarig för miljöhoten bakom de flesta av
              de 15 miljökvalitetsmålen. Trafiken har alltså ett stort ansvar
              för att nå miljömålen. Om vi någonsin ska nå dem är det transportsektorn
              som måste ändras radikalt.
            </seg>
            <seg n="f8669dba">
              En åtgärd för att minska förbränningen av fossila bränslen är
              att flytta transporter från väg till det mer miljövänliga transportslaget
              järnväg. Tekniken och framställningen av alternativa bränslen
              måste naturligtvis utvecklas samtidigt och forskningen på området
              intensifieras.
            </seg>
            <seg n="93fdcefb">
              Att styra över från väg till järnväg är alltså något som varit
              styrande för oss i arbetet som ligger till grund för det betänkande
              som vi diskuterar här i dag. Vägtrafiken är inte bara vårt vanligaste
              transportsätt utan också vår största enskilda luftförorenare.
              Tåget har sin styrka när det gäller att transportera många människor
              samtidigt och stora mängder gods. Spårtrafik tar mindre mark i
              anspråk än andra transportslag. Det är det mest energieffektiva
              transportslaget. Luftföroreningar från järnvägstrafik är obetydliga
              jämfört med andra transportslag. Dessutom är det det trafiksäkraste
              transportslaget.
            </seg>
            <seg n="2feee2a4">
              Åtgärden att styra över från väg till järnväg är inte något som
              bara sker här i Sverige. Det är exempelvis budskapet i EU:s vägval
              inför framtiden. Omställningen är nödvändig för att nå de nationella
              miljökvalitetsmålen, de transportpolitiska målen och för att uppfylla
              internationella miljöåtaganden.
            </seg>
            <seg n="e3b8190a">
              Infrastrukturen är alltså ett starkt styrmedel i trafikpolitiken,
              främst på grund av dess livslängd, 4060 år. Därför är de beslut
              vi tar i dag så viktiga inför den framtida transportutvecklingen.
              Att skapa ett hållbart transportsystem är inte bara nödvändigt;
              det är också fullt möjligt.
            </seg>
          </u>
          <note type="speaker" n="0402be53">
            Anf. 144 MONA JÖNSSON (mp):
          </note>
          <u who="mona_jonsson_19b8be" xml:id="i-3449327fff11b4c9-0" n="63a0c401">
            <seg n="4003fc8e">
              Herr talman! Våren 1998 fastställde riksdagen utgångspunkter
              och mål för transportpolitiken. Målen delas in i ett övergripande
              mål och olika delmål. Ett av delmålen är jämställdhet. Det står
              så här:
            </seg>
            <seg n="d875fe50">
              Ett jämställt transportsystem, där transportsystemet är utformat
              så att det svarar mot både kvinnors och mäns transportbehov. Kvinnor
              och män skall ges samma möjligheter att påverka transportsystemets
              tillkomst, utformning och förvaltning och deras värderingar skall
              tillmätas samma vikt.
            </seg>
            <seg n="bb297635">
              Underlagen till dagens betänkande är framtagna lokalt ute i regionerna,
              och regeringen har gett direktiv för framtagandet. I betänkandet
              läser jag hur trafikutskottet har gjort en utvärderings- och uppföljningsstudie
              och i sammanhanget nämner SIKA, Vägverket, Banverket och Riksrevisionen.
              Inte med ett ord nämns jämställda transportsystem eller hur man
              arbetat med just det målet. I detta sammanhang är jag pessimist
              och tror inte att man ens brytt sig om att kontrollera det här.
            </seg>
            <seg n="23beef56">
              Liksom man redovisar sjuktal och hälsa i företags och myndigheters
              årsredovisningar borde det i de framarbetade underlagen för betänkandet
              ha redovisats hur många kvinnor som deltagit och hur arbetet med
              jämställdhetsmålet för ögonen gått till. Det skulle med största
              sannolikhet visa sig att det är vita män i övre medelåldern, födda
              i Sverige, som varit med. Man kan nog faktiskt hitta någon enstaka
              kvinna i min ålder också men inte så många yngre. Jag refererar
              utifrån egna erfarenheter i Västra Götaland.
            </seg>
            <seg n="64cd7ac7">
              Förutom jämställdhetsmålet anser jag att man nog också borde
              ta in de olika diskrimineringsgrunderna i målen. Då hade man klart
              och tydligt kunnat se hur planerare tänkt på handikappades villkor.
              Hade vi dessutom haft en åldersdiskrimineringsgrund kunde vi ha
              sett hur det planeras inför den allt äldre befolkningen. Detta
              pratar man ju om i alla andra sammanhang.
            </seg>
            <seg n="a52586cb">
              Kvinnor har ofta helt andra infallsvinklar och ett annat helhetstänkande
              än män. Kvinnor tänker ofta på det nära, exempelvis hur en lågavlönad
              mamma, pappa eller äldre person som inte har råd att ha bil ska
              kunna ta sig till jobb eller åka bekvämt längre sträckor med kollektivtrafiken.
              En kortare sträcka med buss kan man stå ut med när man är småbarnsförälder
              med barnvagn, men det är betydligt svårare att ta sig längre sträckor
              utan tillgång till exempelvis tåg.
            </seg>
            <seg n="ce3482b9">
              Herr talman! Sverige har skrivit på Kyotoprotokollet, och det
              innebär större ansvarstagande för kommande generationer. Mer gods
              måste överföras till järnvägar.
            </seg>
            <seg n="5ea42af3">
              Banverket har under många år åsidosatt underhållet av Bohusbanan.
              Nu vill man uppenbarligen med hjälp av Vägverket lägga ned banan
              med motiveringen att det är dyrt att rusta upp den. Vägverket
              vill inte bygga järnvägsövergångar över nya E 6:an på grund av
              kostnaderna. När Bohuskommunerna tog beslutet om fyrfältsväg genom
              landskapet hade man dock inte förslaget om nedläggning av Bohusbanan
              på bordet.
            </seg>
            <seg n="b89e8a52">
              I Bohuslän har vi mängder av norskt gods som flera gånger i halvtimmen,
              dygnet runt, transporteras på lastbilar genom det känsliga landskapet
              ut i övriga Europa. Nu finns det enligt uppgifter jag fått intresse
              och planer från norska och svenska företag att starta så kallad
              kombitågtrafik till och från Strömstad inom två år. Chalmers har
              vidare pekat på möjligheter att använda den gamla Svinesundsbron
              till järnväg eftersom den är i bättre skick än man först trott.
            </seg>
            <seg n="031786a3">
              I framtiden skulle godsmängden som transporteras via järnväg
              till och från Norge kunna öka genom att man kopplar samman NorgeVänerlänken
              och Bohusbanan på någon lämplig plats på norska sidan.
            </seg>
            <seg n="311f0ef6">
              Nu finns det de som säger att Norge inte har den järnvägsstandard
              som behövs, men jag är övertygad om att man inom ett fåtal år
              även i Norge måste leva upp till klimatmålen och därmed satsa
              mera på järnvägen.
            </seg>
            <seg n="ecd474a5">
              Till sist vill jag säga att vi alla måste anta ett miljömässigt
              och långsiktigt hållbart tänkande när vi nu i riksdag, regering,
              lokalt och inom myndigheter går vidare med det framtida arbetet.
              Vi måste tänka på allas rätt att delta; annars får vi ett samhälle
              där många känner ett stort utanförskap. Det kan på det lokala
              planet handla om så enkla saker som att bussen inte ska gå två
              minuter innan tåget kommer.
            </seg>
          </u>
          <note type="speaker" n="9cb8927b">
            Anf. 145 ANITA JÖNSSON (s):
          </note>
          <u who="anita_jonsson_0d4bcd" xml:id="i-f4efe7fb15ed56b0-0" n="cc7bcfb2" next="i-41ea9e4059fee4bd-0">
            <seg n="979ebfb1">
              Herr talman! Inför utskottets behandling av infrastrukturinvesteringarna
              har jag överlämnat en motion om ett yttre godsspår i västra Skåne.
              Utskottet har dock valt att inte ta ställning till motionen, tillsammans
              med ett stort antal andra motioner, eftersom man anser det vara
              en regional fråga.
            </seg>
            <seg n="4e365b98">
              Jag delar inte utskottets bedömning att det endast är en regional
              fråga då Skåne med sitt specifika läge tar emot i princip all
              internationell järnvägstrafik som går vidare till övriga Europa.
              Därmed borde järnvägsinvesteringen i Skåne ses i ett större sammanhang.
            </seg>
            <seg n="a37ca5b2">
              Dessutom behandlar utskottet investeringar som regeringen pekar
              ut och som är av enbart regional och inte nationell betydelse.
              Allt eller inget, borde det vara.
            </seg>
            <seg n="7dfb46e1">
              Skåne är en region i stark utveckling. Skånes geografiska läge
              längst ned på den skandinaviska halvön, nära till de stora marknaderna
              i Europa och till de nya medlemsländerna i EU, sätter Skåne i
              en särställning. Ett effektivt transportsystem är viktigt både
              för Skåne och för Sverige som helhet. Det är också viktigt att
              utveckla miljövänliga alternativ.
            </seg>
            <seg n="3a5e496e">
              I dag transporteras mycket gods i Skåne genom tätbefolkade samhällen.
              I vissa tätorter ligger bostadsbebyggelsen på tio meters avstånd
              från järnvägen, och de boende är hårt drabbade av buller och vibrationer.
              Risken för olyckor skapar också oro.
            </seg>
            <seg n="07e5e413">
              År 2005 räknar man med att det ska transporteras 450 000 farligt
              gods per år. Samtidigt kan vi se en bra utveckling då det gäller
              ökningen av persontransporter med tåg. Det här innebär naturligtvis
              att det blir trängsel på spåren, vilket i sin tur kan innebära
              hinder för utvecklings- och expansionsmöjligheter. Då får vi i
              stället se fler lastbilar på våra redan hårt belastade vägar.
            </seg>
            <seg n="9ad355e2">
              Skåne får inte bli en flaskhals för gods- och persontrafiken.
              Järnvägen måste vara en ryggrad i en hållbar utveckling av transportsystemet.
              I den skrivelse som vi nu behandlar finns tyvärr inte några planer
              på en framtida heltäckande lösning för en utökning av godstransporter
              i och genom Skåne. Jag vill återigen betona Skånes läge som brohuvud
              mot kontinenten, som innebär att satsningar på infrastrukturen
              i Skåne har en avgörande betydelse för hela Sveriges tillväxt
              och därmed är ett viktigt bidrag till Sveriges fortsatta välstånd.
            </seg>
          </u>
          <note n="4bb7a304">
            Föredrogs
          </note>
          <note n="2b8a3de5">
            Överläggningen var härmed avslutad.
          </note>
          <note n="d6327864">
            Ajournering
          </note>
          <note n="aa41f523">
            Kammaren beslutade kl. 15.57 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="anita_jonsson_0d4bcd" xml:id="i-41ea9e4059fee4bd-0" n="cc7bcfb2" prev="i-f4efe7fb15ed56b0-0">
            <seg n="0c6900c4">
              Återupptagna förhandlingar
            </seg>
            <seg n="88428d4c">
              minst en tredjedel
            </seg>
          </u>
          <note n="70cd3b98">
            Förhandlingarna återupptogs kl. 16.00.
          </note>
          <note n="4a48353b">
            10 § Beslut om ärenden som slutdebatterats vid dagens sammanträde
          </note>
          <note n="4bdab6d1">
            Återförvisningsärende
          </note>
          <note n="04677866">
            Punkt 1
          </note>
          <note n="9e37a76c">
            Punkt 3
          </note>
          <note n="4cc257d1">
            Punkt 4
          </note>
          <note n="3fbdd76a">
            Punkt 6
          </note>
          <note n="03cf259d">
            Övriga punkter
          </note>
          <note n="f5b221ae">
            11 § Ledningsrätt för elektroniska kommunikationsnät
          </note>
          <note type="speaker" n="9e5e5e1e">
            Anf. 146 OWE HELLBERG (v):
          </note>
          <u who="owe_hellberg_0f771b" xml:id="i-b543472b89c9396f-0" n="5477feb8">
            <seg n="bec4e085">
              Herr talman! Det så kallade 3 G-nätet, tredje generationens mobilnät,
              är i dag till två tredjedelar utbyggt enligt det avtal som regeringen
              tecknat med mobiloperatörerna. Telefonförsäljningen går trögt,
              och tjänsteinnehållet är fortfarande ganska undermåligt. Trots
              detta har regeringen så bråttom med den fortsatta utbyggnaden
              att man är beredd att vidta tvångsåtgärder expropriation, som
              det heter med ett lite finare ord för att skynda på utbyggnaden
              utan att bry sig om vare sig medborgarintressen eller den kommunala
              demokratin.
            </seg>
            <seg n="a340523e">
              Varför? kan man undra. Jo, regeringen har misslyckats med sitt
              mål att det mobila 3 G-nätet ska vara fullt utbyggt till den sista
              december 2003. Mobiloperatörerna, som har fått licenserna kostnadsfritt,
              oroar sig över att de ska få betala förseningsavgifter i mångmiljonklassen,
              och de har därför pekat ut ledningsrättslagstiftningen som boven
              i dramat. Regeringen har anammat bolagens klagan, och staten och
              kapitalet gör gemensam sak.
            </seg>
            <seg n="775842de">
              De som blir lidande är de medborgare i landet som känner oro
              för utbyggnaden och som vill vara med och bestämma var masterna
              ska placeras eller var basstationer och antenner ska sättas upp.
              Det här bekymrar också många kommunpolitiker som känner sig maktlösa
              när de vill påverka placeringen av master. De blir överkörda eftersom
              gällande plan- och bygglagstiftning i stort sett inte lägger några
              som helst hinder i vägen.
            </seg>
            <seg n="64ef051b">
              Vänsterpartiet är inte motståndare till den nya tekniken men
              kräver att utbyggnaden sker under demokratiska former och med
              större möjlighet till insyn och information. Vi kräver att alla
              mobilmaster oavsett var de sitter eller hur de ser ut ska omfattas
              av bygglov och att kommunerna ska ha det avgörande inflytandet
              över deras placering. Vi kräver att det ska göras en bygganmälan
              innan basstationer och antenner sätts upp, och de boende ska informeras
              i förväg om att basstationer ska sättas upp. Vi kräver också att
              varje kommun ska ha tillgång till information om basstationers
              och antenners placering och att kommuninvånarna ska kunna få ta
              del av densamma.
            </seg>
            <seg n="bd48ea6a">
              Utskottsmajoriteten avstyrker våra krav med mycket diffusa motiveringar.
              När det gäller masters placeringar försöker utskottet påskina
              att kommunerna visst kan bestämma över deras placering, och utskottet
              säger att det är upp till kommunerna att avgöra frågan. När det
              gäller bygganmälan för basstationer och antenner avstyrks detta
              med motiveringen att en bygganmälan har ett annat syfte kopplat
              till bygglovsprövningen. Varför den även ska kunna ha ett informationssyfte
              framgår inte. När det gäller kommunernas möjlighet att informera
              om var alla basstationer och antenner är placerade försöker utskottsmajoriteten
              påskina att de har alla möjligheter i världen att sammanställa
              sådan information, trots att det bevisligen inte förhåller sig
              så. I stället får affärsintressen gå före medborgarnas rätt till
              heltäckande information.
            </seg>
            <seg n="a965073f">
              I praktiken avfärdade regeringen våra krav innan propositionen
              lades fram och valde i stället att locka med sig alla de borgerliga
              partierna som stöd för denna tvångslagstiftning. Priset var en
              utredning om en förändring av gällande ersättningsregler, expropriationslagstiftningen,
              som nu ska marknadsanpassas. Första steget till en sådan utredning
              togs i samband med att dessa frågor behandlades i ett allmännamotionsbetänkande.
              Socialdemokraterna bildade majoritet med borgerligheten och gjorde
              ett tillkännagivande till moderat- och folkpartimotioner i frågan.
              Kanske har borgerligheten ropat hej lite för tidigt. Endast Centerpartiet
              har varit klokt nog att villkora sitt medgivande till lagstiftningsförändringen.
            </seg>
            <seg n="24a9a738">
              Det borgerliga värnandet om äganderätten får stå tillbaka, och
              det eviga pratet om vikten av det kommunala självstyret har kommit
              av sig. När kapitalets intressen ska stärkas spelar tydligen inte
              dessa frågor någon större roll.
            </seg>
            <seg n="a9837b94">
              Samtidigt konstaterar vi att 60 % av befolkningen inte vill ha
              en 3 G-mast i sin närmiljö. Nästan 50 % har litet eller inget
              förtroende för myndigheternas ansvar när det gäller bedömningen
              av strålningsrisken. Siffrorna talar sitt tydliga språk. Det här
              är något som man inte bara kan rycka på axlarna åt. Det finns
              också en stor grupp människor som i dag betraktar sig som elöverkänsliga
              och vars symtom man inte bara kan avfärda oavsett vad de beror
              på.
            </seg>
            <seg n="e5290ae6">
              Finns det några risker med att sätta upp 60 000 basstationer
              för mobiltelefoni? Vänsterpartiet gör inga andra bedömningar än
              den som Strålskyddsinstitutet gjort. Men vi menar att försiktighetsprincipen
              ska råda i enlighet med de EU-direktiv som ligger till grund för
              utbyggnaden av 3 G-nätet och som ska omfattas av artikel 174 i
              EG-fördraget.
            </seg>
            <seg n="700ed8c4">
              Tyvärr är inte den svenska lagstiftningen i detta fall tillämpbar.
              Uppförandet av master omfattas inte av miljöbalkens regler om
              försiktighetsmått, eller i dagligt tal den så kallade försiktighetsprincipen.
              Här gäller plan- och bygglagstiftningen, som visserligen till
              viss del omfattas av miljöbalkens regler, dock ej paragrafen om
              just försiktighetsprincipen.
            </seg>
            <seg n="1bba3f41">
              Regeringen har fått kritik från EU för avsaknaden av miljökonsekvensbedömningar
              när det gäller till exempel utbyggnaden av externa köpcentrum,
              turistanläggningar med mera och håller som bäst på att förbereda
              kompletterande lagförslag i frågan. När det gäller master gör
              dock regeringen precis tvärtom med detta lagförslag och vill i
              stället forcera och tvinga fram en fortsatt mastutbyggnad.
            </seg>
            <seg n="34d14617">
              Flera tunga remissinstanser, som Svenska kommunförbundet, hyresgäströrelsen,
              Sabo, Sveriges fastighetsägare med flera, avstyrker regeringens
              förslag, bland annat därför att det EU-direktiv som ligger till
              grund för detta inte kräver den ändring av ledningsrättslagen
              som nu föreslås och att det inte heller finns någon anledning
              att ändra den princip som i dag råder, att överenskommelser ska
              ske på frivillighetens grund, vare sig det gäller förhållandet
              fastighetsägareoperatör eller operatörer sinsemellan.
            </seg>
            <seg n="b3dc2067">
              Parterna på bostadsmarknaden har dessutom enats om en gemensam
              policy, där det bland annat framgår att berörda hyresgäster ska
              informeras och att de har fått ett mer direkt inflytande innan
              det tecknas avtal om till exempel basstationers placering i ett
              bostadsområde. Detta riskerar nu att äventyras genom det här beslutet
              om tvångsåtgärder.
            </seg>
            <seg n="e715845c">
              Företrädare för de här grupperna, alltså för närmare 2 miljoner
              hushåll i Sverige, och företrädare för landets samtliga kommuner
              får inget gehör. Regeringen gör hellre upp med de borgerliga partierna,
              med fagra löften om bättre ersättningar vid expropriationsförfarandet.
            </seg>
            <seg n="3669dcf6">
              Med det, herr talman, yrkar jag bifall till reservationerna 1
              och 4, men jag står naturligtvis bakom våra övriga reservationer.
            </seg>
          </u>
          <note type="speaker" n="d9ee62e9">
            Anf. 147 RIGMOR STENMARK (c):
          </note>
          <note n="9f2082d7">
            Herr talman! Jag yrkar bifall till Centerpartiets reservation
            6 under punkt 5.
          </note>
          <u who="rigmor_stenmark_bd34ff" xml:id="i-50fb702b45e1b9a4-0" n="11cdfd16">
            <seg n="dd1198f9">
              Centerpartiets ställningstagande kan sammanfattas under tre punkter:
            </seg>
            <seg n="d1d52ddb">
              Ny teknik är en tillgång i vårt samhälle, om den används på rätt
              sätt, miljöriktigt och så att det kommer hela vårt land till del
              och där man tar hänsyn till äganderätt, markförhållanden och människorna.
            </seg>
            <seg n="8e1306ac">
              Ledningsrätt har funnits sedan 1970-talet. Den ger rätt att dra
              fram och använda sig av en ledning som ingår i någon annans fastighet.
              Ledningsrätt beslutas av lantmäterimyndigheten, och den kan under
              vissa förutsättningar upplåtas även om den berörda fastighetsägaren
              motsätter sig detta.
            </seg>
            <seg n="a83a73a2">
              Det är en upplåtelseform som fått en allt större betydelse över
              tiden i takt med den tekniska utvecklingen. Vi har fått nya metoder
              för att överföra signaler och nya kommunikationsnät. De traditionella
              fasta kommunikationsnäten kompletteras med markbundna mobilnät,
              kabel-TV-nät och satellitnät, för att nämna några.
            </seg>
            <seg n="f5d85305">
              Med den tekniska utvecklingen följer ett behov att nyttja utrymme
              på annans mark även för andra anordningar än ledningar för mobiltelefonmaster
              och radiolänkstationer. Mot den bakgrunden finns det nu anledning
              att även kunna använda ledningsrätten för att upplåta utrymme
              för andra ledningar än de som anges i den gamla lagen.
            </seg>
            <seg n="19e44fc5">
              Den 1 juli 2000 infördes möjligheten för en innehavare av ledningsrätt
              för kraftledning att dra vissa teleledningar och svagströmsledningar.
              Syftet med det var att underlätta utbyggnad av bredbandsnäten.
            </seg>
            <seg n="9409d40b">
              Herr talman! Det är givetvis att föredra om den befintliga infrastrukturen
              i form av ledningar kan utnyttjas på ett optimalt sätt. Därför
              finns det behov av att komplettera existerande ledningsnät även
              på andra sätt än nuvarande lag ger möjlighet till.
            </seg>
            <seg n="e8470d0d">
              Det är ny teknik, och det är fler aktörer på marknaden. Om ledningsrätten
              är i olika ägares händer uppkommer frågan hur samverkan mellan
              dem ska regleras. För närvarande regleras det genom avtal. Det
              är också den allra bästa utgångspunkten för att göra det. Det
              är dock oklart vilka rättsverkningar dessa avtal har. Av den anledningen
              krävs en ändring i nuvarande lagstiftning.
            </seg>
            <seg n="4c7ea75f">
              Centerpartiet motsätter sig inte en ändring av den gamla ledningsrättslagen.
              Syftet för oss är att vi ska ge bra förutsättningar för hela landet
              att kunna nyttja den nya tekniken.
            </seg>
            <seg n="e8ed7b17">
              Men, herr talman, Centerpartiet slår vakt om äganderätten, och
              vi villkorar därför även detta beslut som är på väg fram. Centerpartiet
              anser att innan den nya lagen kan tas i bruk ska den av riksdagen
              begärda översynen av exproprieringslagen, som reglerar markägares
              ersättningar och rättigheter, vara helt klar och antagen av riksdagen.
              Det är en översyn som vi i Centerpartiet har drivit krav på och
              fått gehör för. Även andra har drivit det kravet. Vi håller i
              det kravet och vill gå ett steg till genom att villkora att den
              ska vara helt klar innan nya beslut om lagar kan tas, bland annat
              ledningsrätten.
            </seg>
            <seg n="ca365b66">
              En fastighetsägare har rätt till ersättning för att mark och
              utrymme tas i anspråk med ledningsrätt. När ersättningen bestäms
              ska reglerna i exproprieringslagen tillämpas. Dessa bygger på
              en skadeprincip. Ersättning ska betalas för den skada som fastighetsägaren
              drabbas av. Men även denna lag är gammal den är från 1970-talet
              och mycket har hänt som gör att även den är föråldrad och ska
              ses över. Det har riksdagen beslutat, och vi väntar på en skyndsam
              behandling, som gör att det finns all anledning att invänta nya
              lagbeslut om ledningsrätt för elektroniska kommunikationsnät.
            </seg>
            <seg n="ab63235c">
              De nuvarande reglerna om ersättning vid expropriering kom till
              under en tid när exploatörerna i stort sett var statliga verk
              eller liknande. Den nuvarande situationen är helt annorlunda.
              Nu är det kommersiella företag som också är med som exploatörer.
              Ersättningsreglerna kring expropriering är omoderna. Dessutom
              måste även regelverket kring vad och under vilka omständigheter
              som expropriering kan användas ses över. Äganderätten får inte
              urholkas.
            </seg>
            <seg n="3bddc776">
              Att i detta läge bifalla regeringens förslag om ändring i ledningsrättslagen
              utan att den frågan är löst är olyckligt. Det finns all anledning
              för riksdagen att bifalla Centerpartiets begäran och rösta för
              Centerpartiets reservation i detta betänkande.
            </seg>
            <seg n="451701d7">
              Herr talman! Det tredje området som Centerpartiet tar fram är
              strålningsrisken. Den forskning som finns i dag kring strålning
              från telemaster och telefoner är inte entydig. Vi anser att det
              måste satsas ytterligare på forskning kring strålning kopplat
              till människors hälsa och miljö.
            </seg>
            <seg n="7d754f01">
              Vi har alla i riksdagen, inte minst i bostadsutskottet, tagit
              del av synpunkter från människor som har problem med bland annat
              elöverkänslighet. De möts av en skepsis som jag inte tycker är
              värdig ett demokratiskt samhälle. Alla måste mötas med respekt.
              Speciellt illa berörd blir jag när jag hör hur kommunerna handlägger
              människors begäran att få bo i en lågstrålande zon i sin hemkommun.
              Jag kan inte acceptera att människor ska vara, som de själva uttrycker
              det, miljöflyktingar i sitt eget land. De kan inte bo kvar i sina
              hem på grund av elöverkänslighet och närhet till master.
            </seg>
            <seg n="cba30462">
              Enligt plan- och bygglagen krävs bygglov för att uppföra en radio-
              eller telemast. Bygglov behövs även om det skulle ha beviljats
              ledningsrätt för masten. Planläggning får inte medverka till att
              miljökvalitetsnormer överträds. Lokalisering av bebyggelse ska
              ske till mark som är lämplig med hänsyn till boendes hälsa. Det
              måste även innebära att man tar hänsyn till de boende när man
              gör en förändring i bostadsområdet, när man bygger en ny mast.
            </seg>
            <seg n="af3d7e51">
              Länsstyrelsen kan även ingripa mot kommuners beslut som kan befaras
              innebära att en bebyggelse blir olämplig med hänsyn till de boendes
              och övrigas hälsa. Det står i PBL, 12 kap.
            </seg>
            <seg n="0186c2bf">
              Kommunerna har planmonopol. De har instrumenten, till exempel
              översiktsplanen, där de kan skriva in vilka områden som de anser
              ska vara lågstrålande zoner.
            </seg>
            <seg n="6e439831">
              Men när man ser hur det fungerar i verkligheten, där kommuner
              inte bryr sig eller säger sig inte ha de verktyg som de behöver
              för att skydda sina medborgare, är min fråga till regeringen och
              ansvariga socialdemokrater: Behövs det en skärpning av lagen?
            </seg>
            <seg n="e635bd33">
              Jag har tidigare påtalat att jag anser att översiktsplanen borde
              vara ett bindande dokument och inte som nu bara vägledande.
            </seg>
            <seg n="dc2ab8ae">
              Svenska kommunförbundet säger det är redovisat i ett dokument
              som jag har fått från riksdagens utredningstjänst att det i dag
              inte finns vare sig stöd från centrala myndigheter eller lagliga
              möjligheter att upprätta zoner med låg strålning. Samtidigt säger
              man att skyddsavstånd kan läggas in i detaljplaner. Man hänvisar
              till förarbeten, som man säger, i plan- och bygglagen. Det haltar
              någonstans. Reglerna är väldigt otydliga.
            </seg>
            <seg n="921d2296">
              Herr talman! Även vi i bostadsutskottet har sagt att planläggning
              inte får medverka till att miljökvalitetsnormer överträds. Byggnader
              och bygglovspliktiga anläggningar ska placeras så att de eller
              deras användning inte medför fara eller betydande olägenheter.
            </seg>
            <seg n="b81c3c8a">
              Länsstyrelsen har, som sagt, även befogenheter att ingripa mot
              sådana beslut som kan befaras innebära att en bebyggelse annars
              blir olämplig med hänsyn till de boendes och övrigas hälsa plan-
              och bygglagen 12 kap.
            </seg>
            <seg n="cb13dedf">
              Herr talman! Ju mer jag blir insatt i och läser om dessa ärenden
              och i det här förslaget om ledningsrätt för elektroniska kommunikationer,
              desto mer inser jag att det finns all anledning att skynda långsamt
              med ny lagstiftning. Det finns många obesvarade frågor som har
              kommit i dagen.
            </seg>
            <seg n="a8caf995">
              Jag yrkar än en gång bifall till reservation 6 under punkt 5.
              Den kan ge alla politiska partier rådrum, som jag tycker att alla
              behöver.
            </seg>
          </u>
          <note type="speaker" n="b778de75">
            Anf. 148 OWE HELLBERG (v) replik:
          </note>
          <u who="owe_hellberg_0f771b" xml:id="i-b543472b89c9396f-1" n="5477feb8">
            <seg n="b1a782ce">
              Herr talman! Centerpartiet har ändå varit ärligt i den här debatten.
              Får bara markägarna mera pengar, får de som sätter upp basstationer
              och annat på sina fastigheter mera pengar, går man med på tvångslagstiftning.
            </seg>
            <seg n="536ba18e">
              Det är lite förvånande att Rigmor Stenmark pratar sig varm för
              äganderätten den ska vara stark när man samtidigt säger: Vi är
              beredda att gå med på mer av ingripanden från staten, mer av tvångslagstiftning.
              Det får jag inte riktigt att gå ihop.
            </seg>
            <seg n="44327ac5">
              Du värnar väldigt mycket om den kommunala demokratin. Men i alla
              de lagar som du nu pratar om, plan- och bygglagen bland annat,
              finns det ingenting som hjälper kommunerna, som stöder kommunerna,
              att ha några som helst villkor eller på något sätt styra var de
              här masterna ska stå någonstans. Du lyfter inte heller fram det
              i din reservation, utan gör bara kopplingen till mer pengar. Blir
              det mer pengar köper man det här.
            </seg>
            <seg n="bd25a957">
              Vad betyder allt det andra som Rigmor Stenmark pratar om? Vad
              är dina konkreta förslag till lösningar?
            </seg>
          </u>
          <note type="speaker" n="c61fa6fe">
            Anf. 149 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-6b9e370b6dc79053-0" n="11cdfd16">
            <seg n="b824eaf2">
              Herr talman! Jag förstår att Owe Hellberg har svårt att hänga
              med i Centerpartiets resonemang, eftersom Owe Hellberg är klart
              inställd på att säga nej till allt som har med äganderätt att
              göra i Sverige. Det är inte första gången som Owe Hellberg gör
              det.
            </seg>
            <seg n="31357da0">
              Owe Hellberg tänker sig inte in i vad det innebär om man skulle
              förgripa sig på äganderätten i Sverige. Owe Hellberg ser inte
              heller kopplingen. När man äger en mark eller äger en egendom
              eller något annat har man också ett ansvar för det som man äger,
              det vill säga att man också har ansvar för hur man hanterar miljön.
              Det handlar inte bara om pengar, Owe Hellberg. Även om det är
              det som snurrar runt i Owe Hellbergs huvud gör det inte det i
              mitt.
            </seg>
          </u>
          <note type="speaker" n="c5a51dcf">
            Anf. 150 OWE HELLBERG (v) replik:
          </note>
          <u who="owe_hellberg_0f771b" xml:id="i-b543472b89c9396f-2" n="5477feb8">
            <seg n="80988796">
              Herr talman! Det var ju inte riktigt min frågeställning. Jag
              frågade faktiskt på vilket sätt kommuner och medborgare kan påverka
              placering av master och basstationer och antenner.
            </seg>
            <seg n="d5c7429b">
              Du hänvisar till en massa lagregler i plan- och bygglagen som
              i det här fallet visar sig inte ha någon verkan. De betyder ingenting.
              Det är ett problem, och då undrar jag: Vad har ni för lösning
              på det? Det tar du inte upp i din reservation.
            </seg>
            <seg n="e2a90780">
              Sedan pratar du om behovet av mera forskning runt strålningen,
              men samtidigt är du beredd att skynda på utbyggnaden. Vi ska alltså
              bygga klart först, och sedan ska vi forska och fundera över om
              det här har någon påverkan på människors hälsa och på andra sätt.
            </seg>
            <seg n="d08abf8b">
              Du borde i stället faktiskt ta ställning för det som EU-direktivet
              föreskriver, att hela den här utbyggnaden ska omfattas av försiktighetsprincipen.
              Den är omskriven i det direktiv som styr den här utbyggnaden.
              I vår lagstiftning är den inte tillämpbar. Den gäller miljöbalksärenden
              och inte master och den andra delen av det här nätets utbyggnad.
            </seg>
            <seg n="8d17827c">
              Det blir lite problem när man pratar sig varm för en massa saker
              när man i nästa stund inte har ett enda konkret förslag till hur
              man ska lösa problemen. I stället ska det då vara en viss fördröjningsprocess
              i det här, men man ska bygga på, och så får vi väl forska så småningom
              när alltihop är klart.
            </seg>
          </u>
          <note type="speaker" n="de38fd1a">
            Anf. 151 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-6b9e370b6dc79053-1" n="11cdfd16">
            <seg n="db3a7cae">
              Herr talman! Owe Hellberg kommer säkert ihåg bostadsutskottets
              senaste sammanträde. Där begärde jag att vi skulle få en hearing
              om just strålning i bostadsutskottet. Jag vill upprepa den frågan
              till Owe Hellberg, som ändå är en av ordförandena i utskottet:
              Är Owe Hellberg beredd att bejaka min fråga och begäran om att
              få en hearing när det gäller strålning?
            </seg>
            <seg n="8adf817b">
              Jag tycker att det är oerhört viktigt att vi reder ut de här
              frågorna. Det gör man inte genom att knäppa på fingrarna och säga
              att man ska göra det nu och här, utan det är en forskning som
              vi hela tiden måste se an.
            </seg>
            <seg n="f2061b7b">
              Jag delar helt uppfattningen att kommunerna inte riktigt tycks
              ha de instrument som de behöver för att de ska klara av det här.
              Jag har två luntor i bänken från just riksdagens utredningstjänst
              som Owe Hellberg kan få ta del av sedan. Jag frågar: Vilka möjligheter
              har en kommun att se till att det finns lågstrålande zoner redan
              i dag?
            </seg>
            <seg n="5a76b4c1">
              Owe Hellberg skakar på huvudet. Min fråga gick också till Socialdemokraterna:
              Behövs det en skarpare lagstiftning på det här området? Det är
              helt klart. Det kan vi vara överens om, och det är viktigt att
              vi är det, så att det kan bli en bredd. Så småningom hoppas vi
              att vi får alla partier med oss, för det här är oerhört viktigt.
            </seg>
            <seg n="42b662fe">
              Jag säger återigen att jag inte vill vara med om att höra människor
              säga att de är miljöflyktingar i ett land för att de är så pass
              känsliga för den här nya tekniken. Jag har sett att folk har skakat
              på huvudet åt detta och hört att man tycker att människor är inbillningssjuka
              och allt möjligt. Jag ställer inte upp på det, Owe Hellberg. Jag
              hoppas att du hör vad jag säger och att du inser att det är allvar
              från Centerpartiets sida. Det handlar om att slå vakt om människorna
              och att se till att vi får en lagstiftning som också ger kommunerna
              instrument. Framför allt handlar det om att de människor som lider
              av de här problemen ska känna att vi tar deras oro och deras kunskap
              på allvar.
            </seg>
          </u>
          <note type="speaker" n="a3bcc17a">
            Anf. 152 HELENA HILLAR ROSENQVIST (mp):
          </note>
          <u who="helena_hillar_rosenqvist_342880" xml:id="i-9ebeca2d31d96f53-0" n="1736e1d9">
            <seg n="025cfd2a">
              Herr talman! Jag yrkar först och absolut avslag på den här propositionen.
              Det är ett mycket skarpt yrkande från Miljöpartiet.
            </seg>
            <seg n="4e6fa45d">
              Aldrig under alla mina år i bostadsutskottet har jag fått så
              många upprörda brev och telefonsamtal i någon fråga som i denna
              om ledningsrätt och 3 G. Det är både organisationer och enskilda
              personer som hör av sig med en enda önskan: Stoppa utbyggnaden
              av 3 G!
            </seg>
            <seg n="1a23ce76">
              Vi vill att någon ska lyssna på deras erfarenheter om hur de
              som är drabbade av elöverkänslighet tvingas framleva sina liv.
              Det lär finnas en kvarts miljon elöverkänsliga människor i vårt
              land.
            </seg>
            <seg n="810d811f">
              Ni andra i bostadsutskottet måste också ha fått brev och telefonsamtal.
            </seg>
            <seg n="983b7b8f">
              Vad säger ni till dem som drabbas? Hur förklarar ni att ni ställt
              er bakom förslaget som innebär att master kommer att sättas upp
              mot markägares vilja enskilda såväl som kommuner i form av markägare?
            </seg>
            <seg n="ca4ada86">
              De här människorna har blivit flyktingar i sitt eget land. De
              har snart ingenstans att ta vägen. Planerna är att 99,98 % av
              landets hushåll ska nås av 3 G-näten. Post- och telestyrelsen
              begär att alltihop ska vara klart i december i år. Nu tror sig
              tydligen inte operatörerna om att klara det på utsatt tid. Se
              det som ett löfte och inte som ett hot.
            </seg>
            <seg n="36907633">
              Det lär i nuläget vara utbyggt till 70 %. Det är de återstående
              30 som tar tid och kostar mest.
            </seg>
            <seg n="67b42f51">
              Detta beskrivs i en artikel i Dagens Nyheter den 24 maj. Där
              står: Samtidigt ser 3 G inte ut att bli den omedelbara succé som
              branschen trodde och spådde när man övertrumfade varandra i löften
              om hur man skulle frälsa de svenska hushållen med den nya mobilteletekniken.
              Det stod i Dagens Nyheters ekonomidel den 24 maj. Det var Pea
              Nilsson som skrev det. Jag kunde inte ha sagt det bättre själv.
            </seg>
            <seg n="22ba0e4b">
              Får nya teknikprylar kosta precis vadsomhelst? Kan vi kosta på
              oss att riskera vår egen och andras hälsa för att kunna använda
              alla nya tjänster i mobiltelefonerna? Är de inte först och främst
              tänkta att ringa med?
            </seg>
            <seg n="c942350d">
              Vi i Miljöpartiet är långt ifrån teknikfientliga. Vi ser naturligtvis
              användbarheten i detta nya system, men vi anser också att försiktighetsprincipen
              måste råda. Den finns inskriven i 2 kap. i miljöbalken. Enligt
              3 § ska alla som bedriver eller avser att bedriva en verksamhet
              eller vidta en åtgärd iaktta vissa försiktighetsmått för att motverka
              skador eller olägenheter för människors hälsa och miljö. Det är
              klart som korvspad.
            </seg>
            <seg n="a51088aa">
              Den här principen anser vi ska tillämpas i alla sammanhang där
              myndigheter tar ställning till om tillstånd ska ges för en viss
              verksamhet. Det är närmast fråga om prövningar enligt ledningsrättslagen
              och plan- och bygglagen. Det gäller intrång i boendemiljö, landskapsbild
              och kulturmiljö.
            </seg>
            <seg n="dfd315cb">
              Jag kan berätta om en landskapsbild, kulturmiljö och gammal boendemiljö
              som jag besökte tillsammans med Rifo i måndags, nämligen Birka.
              Vi var högst uppe på toppen där Ansgarskorset står och hade en
              milsvid underbart hänförande utsikt. Vi såg väl inte riktigt ända
              till Västerås, men nästan. Vi såg framför allt Hovgården och Adelsö
              kyrka. Det här är världsarvsområden. Här planerar man att sätta
              upp förfulande master. Är det att ta hänsyn till landskapsbild
              och kulturmiljö?
            </seg>
            <seg n="aeb4a5f9">
              Björn Gillberg har granskat åtskilliga mastärenden. Tusentals
              drabbade personer har hört av sig till Miljöcentrum. Han säger
              i en artikel i Dagens Nyheter i slutet av april att det synes
              ha skapats en rättslös juridisk snabbfil för att teleoperatörerna
              snabbt och på sina villkor ska kunna sätta upp sina master.
            </seg>
            <seg n="16e4fc23">
              Det är ett tydligt exempel på att det sker en maktförskjutning
              från enskilda markägare och kommuner till de stora telebolagen.
            </seg>
            <seg n="a76ecd75">
              Människors hälsa är det svårt att sätta ett pris på. Hela kalaset
              går dock i reda pengar på 8 miljarder. När det nu ändå tycks ta
              lite tid att få upp masterna kanske vi kan besinna oss lite och
              ta del av den forskning som finns på området.
            </seg>
            <seg n="df7f9d38">
              Man säger att det är ofarligt och att folk inbillar sig. Det
              kunde man kanske säga om oss medelålders när vi fick ta del av
              ny teknik och tyckte att det var hemskt otrevligt att sitta framför
              dataskärmar. Jag var inte så gammal på den tiden då det infann
              sig. Men när dataingenjörerna själva drabbades av elallergi var
              det nog ingen som trodde att de gjorde sig till eller var rädda
              för den nya tekniken och att det var psykosomatiskt. Det måste
              naturligtvis ligga något i detta.
            </seg>
            <seg n="46f7e6a2">
              Det har forskats ganska mycket. Jag väljer naturligtvis att se
              den forskning som varnar för användningen av den nya tekniken,
              och inte den som väljer att bortse från att det möjligtvis kan
              finnas problem. Det finns en undersökning från Holland 2003 av
              Zwamborn med flera som pekar på negativa effekter för människor
              vid exponering, även under gällande gränsvärden. Studien gällde
              exponering för strålningsfält som liknar dem från 3 G-basstationer.
            </seg>
            <seg n="2a7db1cd">
              Kommuner är markägare. Enskilda godsägare i Skåne är markägare.
              Det finns många olika slags markägare. Det jag inte kan förstå
              är hur vissa partier i Sveriges riksdag kan tycka att det här
              är okej. Många värnar om det kommunala självstyret. Jag vet kommuner
              som har fått avslag när de har försökt avsätta strålningsfria
              zoner i sina kommuner. Jag känner till markägare i Skåne som har
              överklagat och fått rätt. Hur länge kan de glädjas åt det? Jo,
              till augusti. De kan ju över sommaren glädja sig åt att de har
              fått rätt på ett överklagande.
            </seg>
            <seg n="922ff567">
              Innan vi vet vad det är fråga om och vad det för med sig bör
              vi besinna oss och ha ett moratorium för mer utbyggnad av 3 G.
              Om det är så ofarligt som många påstår att det är, varför finns
              det då försäkringsbolag som i sina produktansvarighetsförsäkringar
              sedan något år undantar skador orsakade av mikrovågsstrålning?
              Det är ju väldigt märkligt eftersom telecombranschen anser att
              mikrovågor är helt harmlösa. Marknadskrafterna är tydligen inte
              helt överens om den saken. Vi som har ansvar för alla människor
              och inte bara för våra egna plånböcker kan väl vara överens om
              att vi ska sätta stopp för detta.
            </seg>
          </u>
          <note type="speaker" n="91033b4c">
            Anf. 153 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-6b9e370b6dc79053-2" n="11cdfd16">
            <seg n="ef522d6d">
              Herr talman! Jag tror att Helena Hillar Rosenqvist och jag är
              överens i mycket när det gäller de här frågorna. Jag tror att
              vi båda ser allvaret med de strålningar som finns.
            </seg>
            <seg n="a93d9204">
              Helena Hillar Rosenqvist yrkar bara avslag på det här betänkandet.
              Jag tycker egentligen inte att det är den allra största frågan.
              Den allra största frågan är ju alla de människor som i dag är
              elöverkänsliga och all den teknik som redan finns ute i samhället.
            </seg>
            <seg n="76ead969">
              Min fråga till Helena Hillar Rosenqvist och Miljöpartiet är:
              Vad ska vi göra med det som redan finns?
            </seg>
          </u>
          <note type="speaker" n="5dc6f276">
            Anf. 154 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_342880" xml:id="i-9ebeca2d31d96f53-1" n="1736e1d9">
            <seg n="4a5f66c8">
              Herr talman! Tack för den påminnelsen, Rigmor Stenmark. Jag glömde
              ju att yrka bifall till reservation 5. Jag fick också en påminnelse
              om det från sekretariatet.
            </seg>
            <seg n="99e6f7fb">
              Jag yrkar inte bara avslag på propositionen, utan också bifall
              till reservation 5 där det står mer om anledningen till att vi
              gör detta avslag. Det är naturligtvis för att vi inte vill göra
              ont värre.
            </seg>
            <seg n="40806da9">
              Jag förstår inte hur Rigmor Stenmark menar. Om man låter utbyggnaden
              ske hur skulle det underlätta för de redan drabbade elallergikerna?
              Det är ju snarare så att deras utrymme här i landet krymper. Det
              kanske skulle sluta med att de fick nöja sig med 0,02 % av utrymmet.
            </seg>
            <seg n="df1f00e4">
              Jag har också till min fasa sett att Centerpartiet anser att
              det är så oerhört viktigt att just detta system byggs ut till
              allas fromma och att vi på landsbygden ska vara så glada för att
              Centerpartiet värnar om att vi också ska få ta del av 3 G-näten.
              Jag betackar mig.
            </seg>
          </u>
          <note type="speaker" n="309845e9">
            Anf. 155 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-6b9e370b6dc79053-3" n="11cdfd16">
            <seg n="14eab640">
              Herr talman! Jag tror inte att Helena Hillar Rosenqvist behöver
              använda sig av en arrogant ton. Vi i Centerpartiet känner faktiskt
              en mycket stor oro, och vi vill också ta till vara den kunskap
              som människor med elöverkänslighet har på dessa områden. Det var
              därför som jag frågade Helena Hillar Rosenqvist vilka förslag
              som Miljöpartiet har för det som redan i dag finns ute i samhället.
              Det är för mig en väldigt stor fråga.
            </seg>
            <seg n="10c2e7be">
              Jag håller en skrift i handen som jag hade velat läsa innantill
              ur för er. Det kan jag inte göra eftersom tiden inte räcker. Men
              det är en informationsbroschyr från sex myndigheter som klart
              redovisar att det behövs mer forskning och uthållig forskning
              kring detta eftersom man inte är helt klar och eftersom forskningsresultaten
              inte är helt entydiga.
            </seg>
            <seg n="13b9a0a1">
              Det finns ett stort internationellt forskningsprojekt som undersöker
              om det kan finnas samband till exempel mellan mobiltelefonanvändning
              och hjärntumörer. Det forskningsprojektet beräknas vara klart
              2005.
            </seg>
            <seg n="3d1b8d80">
              Trots omfattande forskning har man inte kunnat visa på biologiska
              effekter som medför skadliga hälsoeffekter. Men fortsatt forskning
              behövs inom områdena.
            </seg>
            <seg n="dbdf7d95">
              Jag tycker att det är bra att alla dessa myndigheter tillsammans
              går ut och säger att det krävs mer forskning och att vi som politiker
              också har ett ansvar att se till hur det ser ut ute i samhället
              i dag.
            </seg>
            <seg n="67e3132d">
              Då undrar jag om Helena Hillar Rosenqvist kan ge mig ett svar
              på om det behövs en skärpning av lagen, så att kommunerna kan
              ha de instrument som behövs för att kunna ha och införa lågstrålande
              zoner i kommunerna. Jag tror att vi ska börja där.
            </seg>
          </u>
          <note type="speaker" n="01f245de">
            Anf. 156 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_342880" xml:id="i-9ebeca2d31d96f53-2" n="1736e1d9">
            <seg n="3e115f6e">
              Herr talman! Om Rigmor Stenmark uppfattade mig som arrogant beror
              det på att jag är fruktansvärt besviken på Centerpartiet. Vi har
              tidigare kunnat enas när det gäller dessa kommunala veton. Det
              har Rigmor Stenmark och jag gjort förut här i bostadsutskottet.
            </seg>
            <seg n="66ce0215">
              Jag vet inte om det är något annat parti här i kammaren som kräver
              att 3 G-sändarna släcks ned. Men det drev vi igenom på vår kongress.
              Det verkar som att Miljöpartiet snart är elallergikernas sista
              hopp när Centerpartiet här är så otroligt cyniskt. C i Centerpartiet
              har kommit att stå för cyniskt för mig. Nu tycker jag nämligen
              att ni är alldeles otroligt cyniska att det ska räcka med att
              vi har en hearing. Det är jätteviktigt med hearingar. Men under
              tiden kan vi väl åtminstone ha ett moratorium när det gäller mer
              utbyggnad? Jag förstår inte varför Centern gör detta med tanke
              på den enighet som Centerpartiet och Miljöpartiet brukar ha i
              frågor som rör det kommunala självstyret.
            </seg>
          </u>
          <note type="speaker" n="3687f0e0">
            Anf. 157 ANDERS YGEMAN (s):
          </note>
          <u who="anders_ygeman_1be3f6" xml:id="i-a26d0d5a10fa0e46-0" n="a7ce9486">
            <seg n="a10bf387">
              Herr talman! Det här betänkandet från bostadsutskottet handlar
              om en modernisering av ledningsrättslagen. När man har lyssnat
              på dem som har varit före mig i talarstolen kan man tro att detta
              är en ny lagstiftning och att den aldrig tidigare har använts.
            </seg>
            <seg n="a50bb79e">
              Ledningsrättslagen har funnits i Sverige sedan 1973. Den har
              använts för att bygga ut telekommunikationer i Sverige. Den har
              använts för att bygga ut kommunala vatten- och avloppsnät i Sverige.
              Och den har använts för att bygga ut tre generationers mobiltelefoni.
              Den användes för att bygga ut NMT-systemet för mobiltelefoner,
              GSM-systemet för mobiltelefoner och har i ett antal fall redan
              använts för byggandet av tredje generationens mobiltelefoni. Inget
              av detta är unikt eller kommer att ändras av det beslut som kammaren
              ska fatta. Det är en mindre ändring i ledningsrättslagen som föreslås
              i betänkandet. Det finns två skäl till det.
            </seg>
            <seg n="da6759ba">
              År 1973, när ledningsrättslagen skrevs, kunde lagstiftarna inte
              förutspå att basstationer år 2004 skulle kunna kommunicera med
              varandra utan kabel, nämligen trådlöst kommunicera med varandra.
              Det kan man nu år 2004. Därför måste vi också ha en lagstiftning
              som möjliggör det. Det är en av de två ändringar som vi gör i
              lagen.
            </seg>
            <seg n="42dcc849">
              Den andra ändringen i lagen är att vi möjliggör samutnyttjande
              av mobiltelefonmaster. Det innebär alltså att någon av de tre
              operatörerna kan tvingas låna ut sin mast till någon av de andra
              operatörerna eller till alla de andra operatörerna. Det betyder
              alltså att samhället kan tvinga operatörerna att inte sätta upp
              en mast, att tvinga operatörerna att använda färre master än vad
              de annars skulle ha behövt. Den möjligheten tänker, såvitt jag
              förstår, Miljöpartiet, Vänsterpartiet och Centerpartiet rösta
              nej till. I ett fall vill man skjuta upp denna lagstiftning. På
              vilket sätt skulle det förbättra för medborgarna i Sverige att
              man skulle omöjliggöra samutnyttjande med hjälp av ledningsrättslagen?
            </seg>
            <seg n="fdcba4ed">
              Ett annat missförstånd i debatten är att detta skulle handla
              enbart om tredje generationens mobiltelefoni, att detta skulle
              vara, som någon talare sade, ett beställningsverk från de multinationella
              teleföretagen. Det är inte sant. Detta handlar om att ha en teknikneutral
              och modern telefonlagstiftning. Och de ändringarna är de som jag
              har beskrivit.
            </seg>
            <seg n="e06e4812">
              Ett viktigt skäl till detta är att möjliggöra en effektiv utbyggnad
              av det som kallades Tetra tidigare och nu heter Rakel. Det är
              det räddningstjänstsystem som polis, brandkår, räddningstjänst,
              tull, ambulans och några andra myndigheter i Sverige ska kunna
              använda sig av.
            </seg>
            <seg n="a6539c8c">
              Om Centern skulle få igenom sin reservation skulle förnyelsen
              av detta att skjutas på framtiden. Polis och brandkår skulle få
              svårare att arbeta. Vem vinner på det? Om Miljöpartiet och kanske
              även Vänsterpartiet får sin vilja igenom kanske vi inte ens kommer
              att kunna bygga ut ett heltäckande Rakel- och Tetrasystem i hela
              Sverige. Polis, brandkår och tull kommer inte att kunna kommunicera
              på ett effektivt sätt. Vem vinner på det?
            </seg>
            <seg n="82cfebf7">
              En annan talare påstod i debatten att kommunerna var rättslösa
              och att de inte kunde påverka detta. Då ska jag be kammarens ledamöter
              att studera betänkandet. Det är nämligen så att ledningsrätten
              ges av en lantmäteriförrättare. Det är meningen att man ska komma
              överens markägaren och den som vill sätta upp masten. Kommer man
              inte överens då har lantmäteriförrättaren att väga av den enskildes
              intresse mot samhällsintresset. Det kan leda antingen till att
              man får ledningsrätt eller, faktiskt, till att man förvägras ledningsrätt
              och att markägarens intressen tas till vara. Det kan också innebära
              att man hittar en tredje, bättre, lokaliseringsplats för masten,
              allt enligt ledningsrätten.
            </seg>
            <seg n="d22b87b1">
              När det sedan har hänt, när man har fått ledningsrätt, då är
              varje mast bygglovspliktig. Man måste alltså söka bygglov för
              masten. Samma regler gäller för master som för vilken annan byggnad
              som helst. Varje mast är bygglovspliktig, och samma regler gäller
              som för vilken annan byggnad som helst.
            </seg>
            <seg n="69003a23">
              Då råder det också ett informationsansvar från kommunen. Man
              måste informera de berörda de som bor i närheten, inte bara markägaren
              utan de som bor i närheten och som berörs av den här masten om
              att någon vill uppföra en mast och ge människor möjlighet att
              komma med synpunkter.
            </seg>
            <seg n="6b802bf8">
              Om man efter det är missnöjd med det beslut som kommunen fattat
              kan man överklaga det beslutet, först till länsstyrelsen och sedan
              till länsrätten. Och är man missnöjd med en lantmäteriförrättning
              kan man överklaga det beslutet till Fastighetsdomstolen. Ingen
              av talarna här nämnde det. Inte heller nämndes att det är frivillighet
              som i första hand ska gälla, alltså att frivillighet är grundprincipen
              i ledningsrättslagen, eller att ledningsrättslagen har använts
              för tre generationers mobiltelefoni NMT, GSM och 3 G i 30 år.
              Ändå sluter man i de allra flesta fall frivilliga avtal. Det beror
              på att ett ledningsrättsförfarande är en ganska omständlig och
              tidskrävande process.
            </seg>
            <seg n="a633e018">
              Det gör att om de som har att bygga master oavsett om det gäller
              Tetra, Rakel, 3 G, GSM eller NMT har minsta lilla möjlighet att
              komma fram på frivillighetens väg kommer de att välja det därför
              att det är ett effektivare sätt. Det visar också 30 års erfarenhet
              av ledningsrättslagen 30 års verklig prövning.
            </seg>
            <seg n="07e2af0d">
              Någon ifrågasatte om det här är ett angeläget samhällsintresse.
              Jag kan glädja kammaren med att säga att riksdagen har slagit
              fast det. Vänsterpartiet, Miljöpartiet och Centerpartiet har slagit
              fast att detta är ett samhällsintresse och att det är angeläget
              att vi har moderna trådlösa kommunikationer i hela landet. Det
              är något som vi enats om. Möjligtvis kan det ha ändrats för ett
              partis del, nämligen för Miljöpartiet, efter det att man på sin
              kongress fattat beslut om att släcka ned tredje generationens
              mobiltelefoni. Men alla partier har gemensamt kommit överens om
              att det här är ett samhällsintresse.
            </seg>
            <seg n="aedfd708">
              Om vi ska bygga en teleledning från Helsingfors till Göteborg
              går det självfallet inte att ha ett glapp på vägen, för då kommer
              ingen kommunikation fram. På precis samma sätt är det med mobil
              telefoni. Man kan inte ha ett glapp på tio mil någonstans på vägen,
              för då har man inte effektiva mobila kommunikationer.
            </seg>
            <seg n="638c93ac">
              Jag tror att även de som nu vänder sig mot den här lagen tycker
              att det är viktigt att vi har mobila kommunikationer utbyggda
              över hela landet, att det inte är bara i Helsingfors, Göteborg
              och Malmö som man ska kunna använda sin mobiltelefon utan även
              på mindre orter. Det är en viktig del av utvecklingen i Sverige
              att hela Sverige ska leva.
            </seg>
            <seg n="a1f34313">
              När man säger nej till en modernisering av ledningsrättslagen
              säger man också nej till möjligheten att ha samutnyttjande vid
              ledningsrätt. Det innebär att man i stället för att välja den
              bästa lokaliseringen för en mast tvingas välja den näst bästa
              eller den tredje bästa lokaliseringen eller till och med en ganska
              dålig lokalisering av masten. Det betyder att masten måste ha
              höjd uteffekt, det vill säga ha högre strålning. Har man inte
              möjlighet till ett expropriationsliknande förfarande innebär det
              en högre uteffekt på varje mast och högre strålning. Om man inte
              har möjlighet till samutnyttjande betyder det fler master i Sverige.
              Då kan man fråga sig: Är det ett samhällsintresse att ha så låg
              strålning som möjligt? Är det ett samhällsintresse att ha så få
              master som möjligt? Det menar jag.
            </seg>
            <seg n="84520169">
              Det här är alltså en lagstiftning som garanterar det samhällsintresse
              som riksdagen har ställt sig bakom en lagstiftning som ger färre
              master och lägre strålning. Mot detta, må vi hävda, står radiovågspopulismen
              de som utan att skämmas här i riksdagens talarstol vill exploatera
              människors oro för strålning och elektromagnetiska fält.
            </seg>
            <seg n="49a966a4">
              Vi ska ta människors oro för strålning och elektromagnetiska
              fält på största allvar. Vi ska satsa resurser på forskning och
              på utveckling. Vi måste fortlöpande följa forskningen, lyhört
              lyssna på alla olika forskningsröster och stödja olika forskningsprojekt
              med olika bakgrund och med olika utgångspunkter. Men med detta
              sagt kan vi för den skull inte vika från det som forskningen har
              kommit fram till, utan vi måste som politiker också våga lyssna
              på de slutsatser som forskningssamhället drar och fatta beslut
              därefter.
            </seg>
            <seg n="d4e8f052">
              Det leder även fram till att om forskningssamhället, slutsatserna
              av forskningen och forskningsresultaten skulle ändras måste vi
              som politiker vara beredda att tänka om. Men fram till den dagen
              måste vi lita på den forskningsbild vi ser och på de resultat
              som forskningen ger.
            </seg>
            <seg n="76647dd3">
              Jag blir faktiskt lite arg på dem som inte är beredda att göra
              det utan som sätter partiintresset främst, före människors oro,
              och som vill exploatera detta för kortsiktig partipolitisk vinning.
              Det är vad som görs i varje fall här i kammaren i dag. Jag tror
              att ni i längden kommer att straffas. Lek alltså inte med människors
              oro!
            </seg>
            <seg n="a9f0cf1a">
              Vi är beredda att ta vårt ansvar för framtiden. Vi är beredda
              att ta vårt ansvar för trådlösa kommunikationer över hela landet.
              Vi är beredda att ta vårt ansvar för att det blir färre master
              och lägre strålning. Därför yrkar vi bifall till utskottets förslag
              i betänkandet i dess helhet och avslag på samtliga reservationer.
            </seg>
          </u>
          <note type="speaker" n="fcd47c42">
            Anf. 158 OWE HELLBERG (v) replik:
          </note>
          <u who="owe_hellberg_0f771b" xml:id="i-b543472b89c9396f-3" n="5477feb8">
            <seg n="92da78c5">
              Fru talman! När man lyssnar på Anders Ygeman verkar allting glasklart
              och enkelt att hantera. De 60 % av befolkningen som inte vill
              ha en mast i sin närmiljö kallas för radiovågspopulister. Det
              är ungefär som med agerandet i EU-politiken. Man lyssnar ju inte
              på vad folk tycker och blir straffad för det. Det tycker jag att
              man också ska bli.
            </seg>
            <seg n="193cb1ff">
              Anders Ygeman, du har fel. Alla master är inte bygglovspliktiga.
              Det kan vi läsa om och konstatera. När du beskriver vilka möjligheter
              kommunerna har och vilka möjligheter som finns när det gäller
              att styra över placeringen av master, basstationer och antenner
              läser du i teoriboken, och det är väl bra att du gör det. Men
              välkommen ut i verkligheten, Anders Ygeman!
            </seg>
            <seg n="d7b49ae3">
              Om nu kommunerna och medborgarna har nämnda möjligheter, hur
              kommer det sig då att en mast hamnar 30 meter från en skola eller
              ett daghem trots motviljan från dem som brukar skolan och daghemmet
              och från kommunmedborgarna? Och hur kommer det sig att master
              placeras 30 meter från en bostadsfastighet mot hyresgästernas
              vilja och att det inte leder någon vart när man försöker överklaga
              sådana beslut. Varför får kommuner bakläxa? Flera kommuner har
              ju fått bakläxa därför att man över huvud taget vill försöka använda
              sig av någon försiktighetsprincip eller på annat sätt göra sina
              bedömningar av hur placeringen ska vara. Man får alltså bakläxa.
            </seg>
            <seg n="0b3e6de5">
              Det kommer överklaganden från operatörerna, som får rätt så är
              det ju. Då går det inte att komma dragandes med ledningsrätten,
              Anders Ygeman, utan man måste se över det som vi talar om plan-
              och bygglagen och andra saker och ting i sammanhanget. Det borde
              du ha funderat lite mer över. Det handlar alltså inte bara om
              förändringar av ledningsrättslagen, utan man måste också göra
              mycket annat.
            </seg>
          </u>
          <note type="speaker" n="39a759d4">
            Anf. 159 ANDERS YGEMAN (s) replik:
          </note>
          <u who="anders_ygeman_1be3f6" xml:id="i-a26d0d5a10fa0e46-1" n="a7ce9486">
            <seg n="91607ed8">
              Fru talman! Det vore kanske lämpligt för Owe Hellberg att läsa
              vad som står på framsidan av betänkandet. Det är faktiskt ledningsrättslagen
              och ingenting annat som vi i dag behandlar här i kammaren, och
              det är också vad debatten ska handla om. Sedan kan Owe Hellberg
              återkomma om hur vi ska förändra plan- och bygglagen exempelvis.
              Det pågår ju en stor utredning där Owe Hellberg själv sitter med,
              så den utredningen borde Owe Hellberg vara medveten om.
            </seg>
            <seg n="5a23620d">
              Owe Hellberg säger att 60 % av den svenska befolkningen inte
              vill ha en mast i sin närmiljö. Jag tycker att det är en ganska
              låg siffra. Om du frågade människor om annan infrastruktur, exempelvis
              om hur många som vill ha en motorväg i sin närmiljö, skulle nog
              8090 % svara att de inte vill ha det. Jag tycker att det är en
              helt rimlig reaktion. Vi måste ha en lagstiftning som väger av
              allmänintresset mot de enskildas intressen. I de allra flesta
              fall är det rimligt att inte ha en mast direkt vid sin skola eller
              vid sin bostad. Det tycker jag är fullt rimligt, precis som jag
              tycker att det är rimligt att man i de allra flesta fall inte
              ska ha en motorväg i närheten av sin skola eller sin bostad.
            </seg>
            <seg n="867ba8a2">
              Owe Hellberg säger att jag har fel när jag säger att alla master
              är bygglovspliktiga. Jag vet inte hur Owe Hellberg har kommit
              till den slutsatsen. Alla master är bygglovspliktiga precis som
              alla andra byggnader i Sverige. Det enda undantaget är om man
              i en detaljplan har slagit fast att det är fråga om ett område
              där master ska sättas upp, men då är det i sig ett PBL-beslut.
              Så det är faktiskt Owe Hellberg som har fel. Alla master är bygglovspliktiga.
            </seg>
          </u>
          <note type="speaker" n="106585ee">
            Anf. 160 OWE HELLBERG (v) replik:
          </note>
          <u who="owe_hellberg_0f771b" xml:id="i-b543472b89c9396f-4" n="5477feb8">
            <seg n="e6e1f888">
              Fru talman! Nu ändrar sig Anders Ygeman. Han säger i debatten
              att det finns undantag. Ja, det finns flera undantag. Det kan
              vi läsa om tillsammans.
            </seg>
            <seg n="28c53861">
              När det gäller kommunernas rätt är det ganska märkligt att utskottsmajoriteten
              faktiskt försöker att vilseleda svenska folket. Du påstod en massa
              saker när du försökte att föreläsa om hur lagstiftningen fungerar.
              Men sanningen är ju att det finns två exempel på att man har fått
              rätt, och det är när master har placerats i naturskyddsområden.
              Och varför har man det? Jo, inte för att det är en mast utan för
              att det rör sig om ett sådant område. Det kunde ha gällt vilket
              byggprojekt som helst. Det är inte alls kopplat till detta med
              master.
            </seg>
            <seg n="c2fde6b4">
              När det gäller master och basstationer finns det inga regler
              som hjälper kommunerna att styra över detta i praktiken. I Finlands
              bygglagstiftning, till exempel, säger man det om ledningsrätten
              som Anders Ygeman tycker är så bra. Där står det att man ska samordna
              masternas placering. Det vore ju jättebra om kommunerna fick bestämma
              över det som de borde få bestämma över.
            </seg>
            <seg n="7c83d45b">
              Men ni litar inte på kommunerna i den här frågan, utan ni ser
              heller till att de blir överkörda, och det gäller också medborgarna
              i kommunerna.
            </seg>
            <seg n="84ccb5f8">
              Jag ska ta upp en sak till. När det gäller informationen är det
              PTS som är ansvarig för den. Sedan har ni en massa skrivningar
              om att också kommunerna minsann kan samla denna information. Men
              det stämmer inte heller. Det är bara att läsa beslutet från kammarrätten.
              Man lämnar inte ut information på grund av kommersiella affärsintressen
              och sekretess. Det är det som är sanningen. Då ska man inte försöka
              att gå runt detta och komma fram till andra slutsatser.
            </seg>
            <seg n="0b867f9c">
              Jag kan inte förstå varför ni inte vill låta kommunerna få tillgång
              till sådan här information och vidarebefordra den till medborgarna.
              Har ni som ett enda argument att man ska skydda operatörernas
              sekretess och deras affärsintressen? Det är ju orimligt.
            </seg>
          </u>
          <note type="speaker" n="fb3138af">
            Anf. 161 ANDERS YGEMAN (s) replik:
          </note>
          <u who="anders_ygeman_1be3f6" xml:id="i-a26d0d5a10fa0e46-2" n="a7ce9486">
            <seg n="699cfbd8">
              Fru talman! Alla master är bygglovspliktiga, antingen genom beslut
              i detaljplan inom detaljplanelagt område eller utanför detaljplanelagt
              område vid direkt bygglov. Trots månader av letande har Owe Hellberg
              inte lyckats hitta en enda mast i Sverige som har byggts utan
              ett bygglovsförfarande. Det är ganska anmärkningsvärt. Ändå står
              han här i talarstolen och säger att jag har fel! Ja, men gör en
              lista över master som är byggda utan bygglov, Owe Hellberg, så
              får vi diskutera dem. Inte en enda mast har du lyckats att hitta.
            </seg>
            <seg n="5cf89503">
              Jag anser att det i huvudsak är PTS uppgift att lämna information
              om de master som finns i närområdet där folk bor, där folk vistas
              mycket eller där folk vill köpa ett hus. Den informationen ger
              PTS i dag.
            </seg>
            <seg n="d5b515d0">
              Det finns inget som hindrar en kommun att samla in information
              på det sätt som vi beskriver i betänkandet. Däremot kan inte kommunen
              eller någon annan samhällskropp säga var alla bolags alla master
              i hela Sverige är belägna. Skälet till det är affärsskäl. Men
              varje enskild medborgare som är intresserad kan få reda på var
              de master som berör honom eller henne är belägna. Det är det som
              är det viktiga.
            </seg>
            <seg n="cb4a701e">
              Jag konstaterar att Owe Hellberg vill ha fler master än Socialdemokraterna,
              men han hänger sig åt billig radiovågspopulism och spelar på folks
              oro. Jag tycker att det är beklämmande.
            </seg>
          </u>
          <note type="speaker" n="5160c211">
            Anf. 162 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-6b9e370b6dc79053-4" n="11cdfd16">
            <seg n="d9cf01ef">
              Fru talman! Låt mig först understryka de tre punkter som jag
              inledde mitt anförande med, så att vi är klara över vad vi pratar
              om.
            </seg>
            <seg n="20457a37">
              Centerpartiet är för en ny teknik, Anders Ygeman. Centerpartiet
              slår vakt om äganderätten. Centerpartiet kräver en ökad satsning
              på forskning om strålning och människors hälsa.
            </seg>
            <seg n="38d5a960">
              När det gäller denna nya teknik är våra partier inte riktigt
              överens. Vi tycker att den privata äganderätten måste värnas.
              Den är en viktig grundsten för vår rättsstat och för vår demokrati.
              Det moderna samhället måste ha människorna med sig. Det måste
              ha markägarna med sig för att kunna gå vidare med denna nya teknik.
              Även de är beroende av ny teknik. Men Helena Hillar Rosenqvist
              har en annan åsikt. Hon säger att inte ens landsbygdsborna är
              intresserade av ny teknik, men det är fel.
            </seg>
            <seg n="c55fb19a">
              Min fråga till Anders Ygeman är: Varför är det så bråttom? Varför
              kan man inte avvakta den översyn som man i riksdagen har varit
              överens om ska göras? Därefter kan man se vad man kommer fram
              till. Det vore väl bättre om vi hade en bred överenskommelse i
              dessa frågor.
            </seg>
          </u>
          <note type="speaker" n="31896e86">
            Anf. 163 ANDERS YGEMAN (s) replik:
          </note>
          <u who="anders_ygeman_1be3f6" xml:id="i-a26d0d5a10fa0e46-3" n="a7ce9486">
            <seg n="9d447bb9">
              Fru talman! Sanningen var ju att vi var överens om den här lagstiftningen.
              Centerpartiet tog i hand och sade: Vi kör så här. Sedan kom ni
              efter två veckor och bröt överenskommelsen. Ni har varit med på
              vartenda kommatecken som står i det här betänkandet. Efteråt fick
              ni kalla fötter, och då bröt ni det löfte som vi hade mellan varandra.
            </seg>
            <seg n="75155210">
              Vi har gått med på att utvärdera om dagens regler ger markägaren
              sjyst och rättvis ersättning. I de fall som jag har sett har markägarna
              fått en rimlig ersättning enligt skadeprincipen. De har fått bra
              med pengar för den mark som har upplåtits för ledningsrätt för
              första, andra och tredje generationens mobiltelefoni. Trots det
              har vi i Socialdemokraterna gått med på att man ska utvärdera
              det här. Vi vill se till att markägare i Sverige får en sjyst
              ersättning om deras mark tas i anspråk för ett angeläget samhällsintresse.
            </seg>
            <seg n="612f524d">
              Då frågar Rigmor Stenmark: Varför är det så bråttom? Jo, mark
              ianspråktas i dag med ledningsrätten som grund för angelägna samhällsintressen.
              Det må vara första, andra eller tredje generationens mobiltelefoni.
              Det kan vara Rakel, vanliga teleledningar, ett avloppsnät och
              fjärrvärme. Då är det naturligtvis viktigt att så fort som möjligt
              göra denna utvärdering och se om ersättningsreglerna är sjysta.
            </seg>
            <seg n="c36b9b17">
              Med Centerns modell riskerar man att skjuta upp denna utvärdering
              så att många fler markägare får sin mark exproprierad innan utvärderingen
              är gjord. Är det någon som borde fundera över Centerns politik
              är det markägarna, Jordägarförbundet och LRF som riskerar att
              utvärderingen skjuts på framtiden och att mycket mark exproprieras
              innan utvärderingen är gjord, och det kan ju inte vara till markägarnas
              fromma.
            </seg>
          </u>
          <note type="speaker" n="b94068c4">
            Anf. 164 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-6b9e370b6dc79053-5" n="11cdfd16">
            <seg n="dd485287">
              Fru talman! Det är ju inte riktigt så som Anders Ygeman säger.
              Markägare är inte alls ointresserade av att lösa den här frågan
              genom avtal mellan varandra. Det är ju på det sättet man gör redan
              i dag. Så det är inget skäl till att man behöver hasta fram just
              det här betänkandet.
            </seg>
            <seg n="c5504ebd">
              Samtidigt som vi i Centerpartiet är för en ny teknik vill vi
              ta de här två sakerna i ett svep. Vi vill även se till att man
              har en äganderätt som verkligen gör skäl för namnet. Markägare
              ska inte bara ha en sjyst betalning. Det är inte Anders Ygemans
              sak att säga att det ska vara en sjyst betalning, utan det ska
              vara en ersättning som verkligen täcker det som markägarna förlorar
              när de får avstå viss mark.
            </seg>
            <seg n="2f923964">
              Återigen: Centerpartiet är för en ny teknik. Vi slår vakt om
              äganderätten och kräver en ökad satsning på forskning.
            </seg>
            <seg n="a803a108">
              Och när det gäller kommunerna vill jag fråga Anders Ygeman: Är
              det så att lagen behöver skärpas så att kommunerna kan ges det
              instrument som de säger att de inte har för att de ska kunna infria
              löftet om att det ska finnas lågstrålande zoner i kommunerna?
              Det tycker jag är en rimlig begäran. Människor ska kunna bo i
              lågstrålande zoner i sin hembygd.
            </seg>
          </u>
          <note type="speaker" n="1ad28aff">
            Anf. 165 ANDERS YGEMAN (s) replik:
          </note>
          <u who="anders_ygeman_1be3f6" xml:id="i-a26d0d5a10fa0e46-4" n="a7ce9486">
            <seg n="32577cbe">
              Fru talman! Jag börjar med det sista. Om det visar sig att det
              med dagens lagstiftning är svårt för kommuner att göra lågstrålande
              zoner är jag beredd att medverka till att förändra dagens lagstiftning.
              Min egen kommun, jag kommer från Helsingfors, har ju upprättat
              en sådan zon i Grödinge. Det har hittills fungerat ganska bra.
              Jag tycker att det skulle vara möjligt med elsanering. Vi måste
              ta människors oro på allvar. Det är egentligen inte en fråga för
              den här lagstiftningen, men självklart ska det vara möjligt för
              människor som upplever att de har problem med elektromagnetiska
              fält eller mikrostrålning att få vara i områden där de kan få
              leva så normalt som möjligt.
            </seg>
            <seg n="9dc61dd8">
              Vi ska inte hasta fram någon lagstiftning, säger Rigmor Stenmark.
              Tja, lagen har ju funnits i 33 år. Vi har haft en ledningsrättsutredning
              som har hållit på i ett och ett halvt år. Vi har haft ett halvårs
              remisstid. Jag vågar hävda att de flesta argumenten är kända och
              att det som driver på och kan sägas vara viktigt för utvecklingen
              är att vi har ett teknikskifte för dörren. Polisens sambandsmöjligheter
              hindrar dem i deras arbete. Det är faktiskt så att det gamla,
              ålderdomliga radiosystemet i dag hindras. Då måste vi som lagstiftare
              se till att vi har en lagstiftning som möjliggör exempelvis effektiv
              radiokommunikation för polisen eller för brandkår och ambulans.
              Därför måste vi ändra lagstiftningen.
            </seg>
            <seg n="2e028caf">
              Jag vill ändå också bara för kammarens protokoll konstatera att
              om kammaren i morgon skulle ställa sig bakom Centerpartiets reservation
              skulle det under en tid innebära fler master. Det skulle under
              en tid innebära högre strålning. Det vore inte en positiv utveckling
              för Sverige.
            </seg>
          </u>
          <note type="speaker" n="34d98151">
            Anf. 166 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_342880" xml:id="i-9ebeca2d31d96f53-3" n="1736e1d9">
            <seg n="c1734ebd">
              Fru talman! Jag hörde att jag blev apostroferad i det tidigare
              replikskiftet. Det är väl inte så vanligt, men nu är det ju min
              tur att få ta replik på Anders Ygeman.
            </seg>
            <seg n="fc987faf">
              Det var intressant att höra hur förspelet till det här förslaget
              har gått till. Jag hade naturligtvis önskat att ni hade talat
              med oss i stället, som ni brukar. Då hade vi kanske kunnat få
              det där samutnyttjandet av masterna och gjort en bra sak av det
              här. Vi hade kunnat tillämpa försiktighetsprincipen och annat
              och inte tagit till storsläggan mot kommuner och markägare om
              vi hade haft inflytande. Men nu har ni valt att gå till andra
              partier, som tydligen inte har varit så pålitliga i alla sammanhang.
            </seg>
            <seg n="5acfb2b8">
              Jag skulle vilja säga till Anders Ygeman att det inte gör saken
              bättre att den här ledningsrättslagen har funnits i 33 år. Å andra
              sidan anser jag att den nya tekniken helt enkelt gör det onödigt
              att göra den här förändringen av ledningsrättslagen. Låt den vara
              som den är. Den nya tekniken bygger på trådlös kommunikation,
              och det ger möjlighet till alternativa lokaliseringar. Då skulle
              det inte vara nödvändigt att genomföra tvångsåtgärder.
            </seg>
            <seg n="fc8dc48c">
              Min fråga till Anders Ygeman blir alltså: Varför kunde ni inte
              nöja er med de samarbetspartner som ni redan har?
            </seg>
          </u>
          <note type="speaker" n="4932ee05">
            Anf. 167 ANDERS YGEMAN (s) replik:
          </note>
          <u who="anders_ygeman_1be3f6" xml:id="i-a26d0d5a10fa0e46-5" n="a7ce9486">
            <seg n="2ac2eaf2">
              Fru talman! Helena Hillar Rosenqvist tar upp en viktig fråga,
              som det är också är många människor som ringer och skriver som
              diskuterar. Jag har läst att också Björn Gillberg har fört fram
              detta. Han säger att det här rör sig om trådlös kommunikation,
              och då är lokaliseringen mycket mer flexibel än om man hade haft
              fast kommunikation mellan de olika masterna.
            </seg>
            <seg n="965df7e5">
              Det stämmer ju att lokaliseringen är betydligt mer flexibel.
              Men det som varken Björn Gillberg eller nu Helena nämner är vad
              priset är som man får betala för en alternativ placering. Det
              är en väsentligt högre uteffekt, alltså en mångdubblad strålning.
              Då får man väga av samhällsintresset av att ha låg strålning mot
              det enskilda intresset, markägarens intresse.
            </seg>
            <seg n="6bd30a92">
              Jag debatterade i TV i morse med Jordägareförbundets ordförande
              Peter Wachtmeister. Hans intresse är ju att den enskilde markägaren
              ska få så mycket pengar som möjligt. Markägarna har inget intresse
              av strålning hit eller dit. Men vi som riksdagspolitiker måste
              ta ansvar för att vi får så få master som möjligt och så låg strålning
              som möjligt. Därför måste vi ha en lagstiftning som ibland vågar
              sätta samhällsintresset framför de enskilda markägarnas intresse.
            </seg>
            <seg n="6ba059e7">
              Sedan frågar Helena varför jag vänder mig till andra partier.
              Jag frågade ju faktiskt både Miljöpartiet och Vänsterpartiet om
              ni var intresserade av det här. Efter korta sonderingar kom vi
              fram till att det inte var möjligt att komma överens med er om
              de här frågorna. Därför vände jag mig till de borgerliga partierna,
              och jag måste passa på att ge en eloge till de borgerliga partierna
              som trots en ryggradsreflex mot all form av expropriationslik
              lagstiftning faktiskt orkade se till samhällsintresset och samhällsansvaret
              här. Det är värt ett plus i kanten och en stjärna.
            </seg>
            <seg n="069b711f">
              Sedan har jag faktiskt en fråga till Helena. Det är okej att
              ni vill släcka ned 3 G-nätet. Det får ju varje väljare värdera
              fritt. Men den här lagstiftningen krävs ju också för att polis,
              räddningstjänst och ambulans ska kunna få Rakel och Tetra. Vill
              ni släcka ned de systemen också?
            </seg>
          </u>
          <note type="speaker" n="219438fa">
            Anf. 168 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_342880" xml:id="i-9ebeca2d31d96f53-4" n="1736e1d9">
            <seg n="f3723aa5">
              Fru talman! Jag är inte tillräckligt insatt i det. Vi diskuterade
              det också på vår kongress. Det är väl en fråga som man får ta
              upp i trafikutskottet. De kan mer om nödvändigheten av detta.
              Det är inte väl sett med den effekt som man kan få från Rakel
              heller, kan jag tala om.
            </seg>
            <seg n="854cf6bb">
              Vi tycker att mobiltelefoner är ett angeläget allmänintresse.
              Det är inte där skiljelinjen går. Och hade ni velat ha det här
              samutnyttjandet hade ni mycket väl kunnat få det med oss. Mobiltelefoni
              i alla ära, men det är just den här tekniken vi vänder oss mot.
              Det handlar om vilken teknik man ska använda och hur den ska användas.
              Det är inte säkert att mobiltelefoni behöver vara just den här
              användningen, som känns lite lyxig för mig. Jag använder hemskt
              gärna mobiltelefon. Jag tycker att det är alldeles nödvändigt
              och angeläget men för att ringa med. Det är de här nya tjänsterna,
              som man annonserar ut med glättiga budskap, som jag ifrågasätter.
            </seg>
            <seg n="f0bf55e1">
              Jag tycker att det är konstigt att bli beskylld för vissa saker.
              Jag måste höra en gång till med Anders Ygeman: Är det så att du
              beskyller Miljöpartiet? Du sade det inte direkt men vi skulle
              väl vara ett av de partier som för kortsiktiga politiska intressen
              skulle ägna oss åt sådan populism som du talar om. Eller inser
              du att det är en långsiktigt hållbar politik att hänvisa till
              försiktighetsprincipen när man fattar beslut?
            </seg>
          </u>
          <note type="speaker" n="7548ea38">
            Anf. 169 ANDERS YGEMAN (s) replik:
          </note>
          <u who="anders_ygeman_1be3f6" xml:id="i-a26d0d5a10fa0e46-6" n="a7ce9486">
            <seg n="ecc16dca">
              Fru talman! Jag skulle vilja att ni i Miljöpartiet ändå är ärliga.
              Ni säger att ni vill släcka ned mobiltelefonsystemen. Då är det
              inte radiovågspopulism. Det är en ärlig och rak hållning. Jag
              delar inte er uppfattning. Men jag tycker att det är en sjyst
              hållning. Den kan man inte anklaga för att vara populistisk.
            </seg>
            <seg n="76c1aa99">
              Däremot är det inte en fråga för trafikutskottet om vi ska ha
              Rakel eller Tetra. Ska polisen kunna byta ut sitt system krävs
              ledningsrättslagstiftning. Det är tänkt att vara i samma master
              som det andra. Det är det vi har nu på bordet att ta ställning
              till. Röstar man nej kommer det att kraftigt försvåra övergången
              till ny teknik för polis, tull och räddningstjänst i Sverige.
              Jag tror att det vore olyckligt.
            </seg>
            <seg n="06e3c2b6">
              Sedan finns det en skillnad i förhållningssätt mellan oss och
              Miljöpartiet. Miljöpartiet säger: Vi är i och för sig för mobiltelefoni
              men inte just det här systemet. Jag har ett annat förhållningssätt.
              Jag bryr mig egentligen inte om vilket system vi har. Jag vill
              att det ska vara bra. Det ska vara så ofarligt som möjligt, och
              det ska utvecklas tekniskt så bra som möjligt. Om det är 1 G,
              2 G, 3 G eller 4 G tänker jag faktiskt inte lägga mig i. Däremot
              tänker jag säkerställa att vi har bra forskning, att vi sätter
              upp bra gränsvärden och att vi kan hålla oss ajour med forskningsläget
              för att kunna minimera de risker som det här eventuellt skulle
              kunna föra med sig.
            </seg>
            <seg n="51de49a8">
              Problemet för Miljöpartiet är väl att man i trafikutskottets
              betänkande 6 precis som Vänsterpartiet och Centerpartiet har ställt
              sig bakom att vi ska ha tredje generationens mobiltelefoni utbyggd
              över hela landet. Om man skulle stå fast vid det innebär ju den
              här lagstiftningen färre master och mindre strålning. Det är något
              som faktiskt Miljöpartiet borde kunna vara betjänta av.
            </seg>
          </u>
          <note type="speaker" n="6bd9688f">
            Anf. 170 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-1285502e1916bbed-0" n="0d5017e6" next="i-740c7bc9eecb2d17-0">
            <seg n="f3302b53">
              Fru talman! Det har talats mycket om ledningsrätt, men jag tänkte
              börja med att tala om äganderätt. Det privata ägandet är djupt
              rotat i den svenska folksjälen. Äganderätt är en moraliskt motiverad
              rättighet. Alla medborgare har rätt att äga och förfoga över frukten
              av sitt arbete. Tack vare Europakonventionen har Sverige fått
              en grundlagsfäst principiell regel om att den enskildes rätt till
              sin egendom ska lämnas okränkt och att inskränkningar i äganderätten
              endast får ske i klart angivna fall och då med full ersättning
              till den enskilde. Jag återkommer till ersättningsreglerna i expropriationsersättningen
              senare.
            </seg>
          </u>
          <note n="f8a09358">
            Fru talman! År 1973 stod Moderaterna precis som samtliga övriga
            partier i riksdagen bakom dagens ledningsrättslagstiftning. Förslaget
            bifölls utan votering den 14 december 1973. I betänkandet lämnades
            ett särskilt yttrande av moderaterna Wennerfors och Adolfsson.
            Med hänsyn till det vid betänkandet CU 1973:33 fogade särskilda
            yttrandet bör noteras att godtagandet av här behandlade lagförslag
            inte innebär ett godkännande för vår del av exproprationslagens
            ersättningsprinciper.
          </note>
          <u who="marietta_de_pourbaix-lundin_484d59" xml:id="i-740c7bc9eecb2d17-0" n="0d5017e6" prev="i-1285502e1916bbed-0">
            <seg n="a0572a40">
              År 1973 kunde inte lagstiftaren förutse att telekommunikation
              skulle kunna ske via mobiltelefoner och radiostationer. Lagstiftningen
              räknade då enbart upp fasta förbindelser, ledningar. Numera sker
              överföring via radiolänk. Därför behöver lagstiftningen ändras
              till att gälla elektroniska kommunikationsnät. Jag är helt övertygad
              om att om lagstiftaren, det vill säga riksdagen, 1973 hade haft
              de kunskaper man har i dag hade lagen redan omfattat elektroniska
              kommunikationsnät.
            </seg>
            <seg n="71e3d6e4">
              En enig riksdag beslutade så sent som i maj 2003 enligt förslaget
              i trafikutskottets betänkande Elektronisk kommunikation . Det
              var som påpekats tidigare en enig riksdag. Alla partier står bakom
              det. På en del punkter som inte handlar om det jag kommer till
              nu finns det reservationer. Det finns inte en enda reservation
              från Vänsterpartiet i det betänkandet, ska ni veta.
            </seg>
            <seg n="07df4695">
              Det man beslutade om var att målen är att enskilda och myndigheter
              ska få tillgång till effektiva och säkra elektroniska kommunikationer
              med största möjliga utbyte när det gäller urvalet av överföringstjänster
              samt deras pris och kvalitet. Sverige ska i ett internationellt
              perspektiv ligga i framkant i dessa avseenden.
            </seg>
            <seg n="1005fbc8">
              Vad innebär egentligen dagens förslag? Det har beskrivits tidigare,
              men det tål att upprepas. Det som föreslås är att master som saknar
              fast förbindelse, kabel, jämställs med master med fast förbindelse.
              Med andra ord görs lagstiftningen teknikneutral. Förslaget möjliggör
              också ett samutnyttjande av master, vilket ger färre master. Samutnyttjandet
              gäller både nya master och befintliga. Det nya gemensamma kommunikationssystemet,
              Tetra eller Rakel vad man vill kalla det för bland annat polis,
              ambulans, brandkår, tull, kustbevakning, räddningstjänsten och
              försvaret behöver utbyggnaden av 3 G.
            </seg>
            <seg n="bc3ced98">
              Fru talman! Jag övergår till äganderätt och ledningsrätt. Moderaternas
              utgångspunkt är att operatörer och markägare i första hand ska
              komma överens via nyttjanderättsavtal eller servitut om placering
              av master och antenner. Problemets kärna är vilken avvägning som
              ska göras mellan samhällsnyttan av ett utbyggt elektroniskt kommunikationsnät
              och den enskildes rätt att råda över sin egendom. Med markägandet
              följer enligt vår uppfattning rätten att bestämma, bruka, bebygga
              och sälja egendom. Expropriation av mark är en kränkning av äganderätten
              och bör endast komma i fråga i de fall det är fråga om synnerligen
              viktiga samhällsintressen.
            </seg>
            <seg n="98273444">
              Vi anser att ett väl utbyggt elektroniskt kommunikationsnät över
              hela landet ligger i medborgarnas intresse och att det därför
              i enskilda fall kan vara motiverat att använda ledningsrätt om
              operatör och markägare inte kan komma överens. Vi förutsätter
              naturligtvis att den formen av tvång enbart kommer att förekomma
              som en sista utväg och i enstaka fall. Vi vet att så också är
              fallet i verkligheten redan i dag. De flesta fall löses genom
              frivilliga nyttjanderättsavtal eller servitut eller till och med
              genom att man använder ledningsrätten frivilligt.
            </seg>
            <seg n="852d8a4c">
              Nu kommer jag tillbaka till ersättningsfrågorna vid expropriation.
              Det är de ersättningsreglerna som gäller vid ledningsrätt. Moderaterna
              har länge krävt och motionerat om att reglerna för expropriationsersättning
              ska utredas och ändras. I de fall expropriation är oundviklig
              ska markägaren få ersättning för fastighetens fulla marknadsvärde
              samt för de kostnader och det intäktsbortfall som inte kan återvinnas
              och som eventuellt uppkommer genom åtgärden. Markägaren ska också
              ha ersättning för övriga kostnader som hänger ihop med expropriationen.
            </seg>
            <seg n="0db0eec3">
              Det är i dag helt andra förutsättningar och förhållanden som
              råder mellan markägare och dem som vill ha ledningsrätt än vid
              lagens tillkomst. Markägaren har ofta ett kommersiellt företag
              och använder sin mark i kommersiellt syfte. Detta innebär att
              avtal eller ledningsrätt ingås mellan två parter där båda driver
              kommersiell verksamhet i vinstsyfte. Det är något som dagens expropriationsersättning
              inte tar hänsyn till. Jag tycker som moderat att det är utmärkt
              att det är privata operatörer som bygger ut dagens infrastruktur,
              det vill säga 3 G-nätet, och inte staten. Det kan som parentes
              nämnas att det var den borgerligt ledda Bildtregeringen som ändrade
              i ledningsrättslagen och gjorde det möjligt för andra aktörer
              än dåvarande Televerket att få rätt till ledningsrätt.
            </seg>
            <seg n="4a811534">
              Efter mycket baxande, kan man säga, har Moderaterna tillsammans
              med övriga borgerliga partier i bostadsutskottet lyckats få Socialdemokraterna
              att gå med på en utvärdering och översyn av expropriationsersättningen.
              Riksdagen beslutade i februari i år att tillkännage följande till
              regeringen: Ersättningsreglerna i expropriationslagen fick sin
              nuvarande utformning i början av 1970-talet. Någon mer allmän
              översyn av reglerna har inte skett. Under senare år har reglerna
              alltmer kommit till användning vid förvärv där förvärvaren är
              en privat aktör som driver sin verksamhet i vinstsyfte. Mot den
              bakgrunden finns det enligt utskottets mening anledning att nu
              göra en utvärdering av hur reglerna fungerar och om de allmänt
              sett leder till rimliga resultat för den enskilde. Utskottet anser
              att regeringen bör ta initiativ till en sådan utvärdering. Alla
              partier utom Vänstern stod bakom detta tillkännagivande.
            </seg>
            <seg n="9bb07c54">
              För oss har det varit viktigt att all exproprationsersättning
              ses över, inte bara den som ges för ledningsrätt. Annars riskerar
              vi gränsdragningsproblem och ett orättvist system. I dagens betänkande
              går det att läsa att ovanstående utvärdering ska göras inom en
              snar framtid. Min tolkning av en snar framtid är att det sker
              i år.
            </seg>
            <seg n="d53e20ad">
              Nu går jag till frågan om folks oro för 3 G och strålning. Jag
              och Moderaterna har stor respekt för folk som känner oro, men
              jag känner ingen respekt för dem som försöker utnyttja folks oro
              genom att på ett osakligt och icke-korrekt sätt beskriva vad det
              handlar om och som bara är ute efter kortsiktiga populistiska
              partipolitiska poänger.
            </seg>
            <seg n="ca0baf72">
              Fru talman! Ledningsrätten har funnits sedan 1973. Det vi gör
              här i dag är att göra ledningsrättslagstiftningen teknikneutral,
              det vill säga master utan fast förbindelse likställs med master
              med fast förbindelse. Ledningsrätten ska användas bara som en
              absolut sista utväg. Frivilliga nyttjanderättsavtal och servitut
              är det som gäller och ska gälla i majoriteten av fall.
            </seg>
            <seg n="e7018adc">
              Enligt oss moderater är det viktigt att markägaren, om ledningsrätten
              används, får en bättre ersättning än i dag. Jag kommer därför
              inte att försitta något tillfälle eller spara några krafter för
              att så snabbt som möjligt få till en ändring av expropriationsersättningen.
              Jag kommer, för att prata klartext, jaga den socialdemokratiska
              regeringen med blåslampa i expropriationsersättningsfrågan.
            </seg>
          </u>
          <note n="9e1710f3">
            Jag yrkar bifall till förslaget i betänkandet och avslag på samtliga
            reservationer.
          </note>
          <note type="speaker" n="9616df17">
            Anf. 171 OWE HELLBERG (v) replik:
          </note>
          <u who="owe_hellberg_0f771b" xml:id="i-b543472b89c9396f-5" n="5477feb8">
            <seg n="9e9554ef">
              Fru talman! Eftersom flera nu har frågat efter Vänsterpartiets
              ståndpunkt i den här frågan jag trodde att den framgick väldigt
              tydligt av mitt anförande ska jag läsa ur vår reservation:
            </seg>
            <seg n="cdb4d7bd">
              Vänsterpartiet delar majoritetens uppfattning om behovet av en
              utbyggnad av 3 G. Att använda ledningsrätten som ett medel för
              att genomföra utbyggnaden skulle kunna vara en riktig åtgärd och
              ökar utan tvekan möjligheterna till utbyggnad. Men så kommer det:
              Tyvärr tar propositionen bara sin utgångspunkt i behovet av utbyggnad
              och negligerar helt den oro och rädsla som många människor känner
              inför den stora utbyggnad som förestås.
            </seg>
            <seg n="34e61163">
              Tydligare än så kan det väl inte bli i den här frågan.
            </seg>
            <seg n="5bdbc3ee">
              Det vi har gjort är att ställa en del krav som jag också tydligt
              har redogjort för men som ingen vill lyssna på.
            </seg>
            <seg n="6a21e146">
              Sedan skulle jag vilja säga en annan sak. Anders Ygeman sade
              att detta handlar om ledningsrätten, punkt slut. Nej, det gör
              ju inte det. Det handlar också om expropriationslagstiftningen.
              Hade inte det stått i betänkandet hade naturligtvis inte Moderaterna
              och övriga borgerliga partier ställt sig bakom detta. Det hade
              inte funnits någon proposition eller något betänkande på riksdagens
              bord.
            </seg>
            <seg n="61d80809">
              Jag är lite intresserad av Moderaternas syn på detta. När ni
              skriver motioner om expropriationslagstiftningen är det alltid
              en kraftig begränsning som ska genomföras, men nu ska den plötsligt
              utökas mot löftet att man då, ska man tro, får en mer marknadsanpassad
              lagstiftning, eller i klartext att det ska gå att tjäna mer pengar
              på att vara markägare eller upplåtare.
            </seg>
            <seg n="da465fa3">
              Jordägarna har inte riktigt samma uppfattning som Moderaterna
              i den här frågan. Jag vet att flera moderata riksdagsledamöter
              inte heller har den uppfattningen. Det finns många tvekande röster
              i ert parti; det vet jag inte minst genom den motion som skrivits.
            </seg>
            <seg n="8fd58563">
              Min fråga är alltså: Är det inte så att Moderaterna i denna fråga
              har hoppat i galen tunna?
            </seg>
          </u>
          <note type="speaker" n="fb07dd48">
            Anf. 172 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-c3dda92f9e1b2e17-0" n="0d5017e6">
            <seg n="b587b005">
              Fru talman! Jag trodde att repliken rörde mig, men jag kan konstatera
              att det plötsligt blev många andra personer inblandade som inte
              kan ta någon replik.
            </seg>
            <seg n="005a7424">
              Jag är rörd över Owe Hellbergs omsorg om Moderaternas ställning
              när det gäller äganderätten, men jag vill inte påstå att jag är
              skakad. Er omsorg är ju inte speciellt ärlig. Jag behöver bara
              ta fram Vänsterpartiets partiprogram och läsa vad ni säger om
              äganderätten: De rättigheter som springer ur ägandet måste begränsas
              och ägandet i sig övergå till gemensamma former. Det var kanske
              ett klart besked till de här jordägarna om var kommunisterna,
              Vänsterpartiet, står.
            </seg>
            <seg n="650fbf2b">
              Jag känner alltså inte att det du står här och säger är riktigt
              allvarligt menat, Owe Hellberg.
            </seg>
          </u>
          <note type="speaker" n="49fe8003">
            Anf. 173 OWE HELLBERG (v) replik:
          </note>
          <u who="owe_hellberg_0f771b" xml:id="i-b543472b89c9396f-6" n="5477feb8">
            <seg n="9797f171">
              Fru talman! Nu handlar det ju inte om vad Vänsterpartiet tycker
              om äganderätten utan om de märkliga turer som Moderaterna gör
              i den här frågan. Gång på gång, i alla motioner, slåss man för
              att minska expropriationslagstiftningens verkan. Man ska göra
              den så liten som möjligt just för att värna äganderätten. Här
              är ni köpta med att få en annan lagstiftning när det gäller expropriation
              för att gå med detta. Det är precis så det är.
            </seg>
            <seg n="5c908f20">
              Du pratar om att det är bra att teleoperatörerna är privata.
              Ja, vi hade ju en träff med Vodafone där det framgick väldigt
              tydligt att de har bedrivit en oerhörd lobbyverksamhet hos regeringen
              för att få till den här lagstiftningen. De vill nämligen inte
              betala några förseningsavgifter. Då måste man ha någonting att
              skylla på, och då skyller man framför allt på ledningsrättslagstiftningen.
              Jag har hört det med egna öron.
            </seg>
          </u>
          <note type="speaker" n="e3f5f37f">
            Anf. 174 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-c3dda92f9e1b2e17-1" n="0d5017e6">
            <seg n="353afed6">
              Fru talman! Moderaterna stod också bakom Elektronisk kommunikation
              , precis som Vänstern gjorde. Vi vill att detta ska byggas ut
              över hela landet, och vi ser en samhällsnytta i det.
            </seg>
            <seg n="395d7c09">
              Om Owe Hellberg hade lyssnat på mitt anförande hade han hört
              att jag pratade mycket om äganderätten och att jag också sade
              att det finns lägen där man kan inskränka den. De är väldigt få,
              och de ska vara klart angivna. Men vi har hela tiden också kämpat
              sedan 1973, som jag sade i citatet för att ersättningen ska vara
              korrekt. Det tycker inte vi att den har varit. Vi hoppas nu mycket
              på att den ska kunna bli korrekt.
            </seg>
            <seg n="c3c9f3a2">
              Sedan är jag förvånad över Owe Hellberg som inte ser samhällsnyttan
              med detta, som inte ser att polis, räddningstjänst, tull och så
              vidare behöver det här systemet för att kunna få sitt nya kommunikationssystem.
              Jag vet inte heller om Owe Hellberg och andra vänsterpartister
              inte tänker prata i mobiltelefoner där man använder 3 G. Jag tycker
              att det framstår som dubbelmoral att stå här och fördöma detta
              och sedan samtidigt använda mobiltelefon själv och ändå ha gått
              med på det här betänkandet. Vi har ju varit överens om att det
              ligger i allas intresse att vi får ett bra utbyggt system i hela
              Sverige.
            </seg>
          </u>
          <note type="speaker" n="a4455b20">
            Anf. 175 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-6b9e370b6dc79053-6" n="11cdfd16">
            <seg n="2d870377">
              Fru talman! Jag noterade att Socialdemokraterna får det varmt
              ett tag eftersom du räknade med att behöva jaga dem och inte skulle
              försitta något tillfälle att se till att få fram expropriationslagen.
              Det skulle jag kunna tycka är bra, men det som skulle vara ännu
              bättre är om Moderaterna kanske kunde tänka ett steg till och
              inte behöva använda energin till att jaga socialdemokrater utan
              i stället gå med på vår reservation och yrka bifall till den.
            </seg>
          </u>
          <note type="speaker" n="f7955c21">
            Anf. 176 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-c3dda92f9e1b2e17-2" n="0d5017e6">
            <seg n="442d41e3">
              Fru talman! Jag förstår att Centern och Rigmor Stenmark tycker
              att ni har kommit på en smart idé för att på något sätt försöka
              klara er ur det här. Jag tror dock inte att den är så smart. Jag
              tror uppriktigt sagt att det vi åstadkom tillsammans, att få till
              det här tillkännagivandet om att man ska se över expropriationsersättningen,
              kan falla helt platt. Regeringen kan faktiskt mycket kallt säga:
              Ja, nu har vi sett över expropriationsersättningen. Med Rigmor
              Stenmarks yrkande kan regeringen sedan säga: I morgon beslutar
              vi att ledningsrättslagen ska gälla. Jag tycker faktiskt att det
              är ganska mycket att förlora på det.
            </seg>
            <seg n="1d0bb95f">
              Jag tror faktiskt på den överenskommelse vi har gjort och att
              Socialdemokraterna ärligt kommer att titta över expropriationsersättningen.
              Jag tror att de också inser att förhållandena är ändrade sedan
              expropriationslagstiftningen tillkom på 70-talet, att det är två
              företag med vinstintresse som ställs mot varandra och att man
              av det skälet måste se över expropriationsersättningen. Jag utgår
              från att det är ärligt menat.
            </seg>
          </u>
          <note type="speaker" n="1a2df0e3">
            Anf. 177 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-6b9e370b6dc79053-7" n="11cdfd16">
            <seg n="3073ad59">
              Fru talman! Jag tror också att det är ärligt menat. Det är bara
              det att jag också skulle vilja se det först. Det räcker inte med
              bara tal, utan det måste handling till.
            </seg>
            <seg n="c08c3338">
              Vi från Centerpartiet säger att den här expropriationslagstiftningen
              måste antas av riksdagen innan man kan gå vidare. Det är därför
              jag ger den här chansen även åt Moderaterna att vara med på tåget,
              så att säga, att först se över detta och se om det blev så som
              vi vill ha det. I den frågan tror jag att vi är ganska överens.
            </seg>
          </u>
          <note type="speaker" n="3a3b1eaa">
            Anf. 178 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-c3dda92f9e1b2e17-3" n="0d5017e6">
            <seg n="ef4dc1e8">
              Fru talman! Jag beskrev just vad jag befarade skulle kunna hända,
              det vill säga att man gör ingenting. Man säger att man har gjort
              någonting, väldigt hastigt, och så gör man ingenting utan bara
              lagstiftar dagen efter från regeringens sida. Då har vi faktiskt
              vunnit noll, tycker jag.
            </seg>
            <seg n="17579417">
              Jag upprepar detta: Jag utgår från att det är ärligt att man
              ser över detta och att man gör det snart. Det står inom en snar
              framtid. Mitt tålamod är ganska kort när det gäller en snar framtid,
              så jag förutsätter att det kommer under året.
            </seg>
            <seg n="a2110207">
              Jag vet att man väntar på remissomgången när det gäller den ledningsrättsutredning
              som har varit. Jag förutsätter att de flesta remissinstanser som
              tidigare har haft synpunkter just på expropriationsersättningen
              fortsätter att ha det i remissomgången. Det många av dem som nu
              protesterar är ute efter, markägare och andra, är ändå trots allt
              att få en bra och sjyst ersättning i förhållande till att man
              får upplåta sin mark för nyttjanderätt till ledningsrätt.
            </seg>
            <seg n="fbfdf849">
              Om många tillsammans trycker på tror jag att vi kommer att åstadkomma
              någonting som vi alla har kämpat för, och vi moderater i 30 års
              tid: att få en ändring i expropriationsersättningslagen.
            </seg>
          </u>
          <note type="speaker" n="3b71fc27">
            Anf. 179 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_342880" xml:id="i-9ebeca2d31d96f53-5" n="1736e1d9">
            <seg n="fbcd3373">
              Fru talman! Jag har ett par frågor till Marietta de Pourbaix-Lundin.
            </seg>
            <seg n="57ab3615">
              Tycker Marietta de Pourbaix-Lundin att det är okej med dessa
              tvångsåtgärder mot markägare och andra sakägare, för all del bara
              man får betalt? Det finns ju fler sakägare än markägaren. Det
              kan vara grannar, hyresgäster eller kommunen. Ska de också ha
              betalt för att man går förbi deras intressen?
            </seg>
            <seg n="ff28e85b">
              Jag funderade lite grann över förhållandet mellan operatörer
              och markägare. Ni säger att om de är överens är det först och
              främst det som ska gälla. Men vilken operatör skulle ingå ett
              dyrt avtal, som dessutom antagligen kan sägas upp eftersom det
              är ett avtal, om man kan få ledningsrätt med ett engångsvederlag?
            </seg>
            <seg n="838387ff">
              En sista fråga till Marietta de Pourbaix-Lundin: Inkluderar Marietta
              de Pourbaix-Lundin Miljöpartiet i beskrivningen av dem som utnyttjar
              människors oro?
            </seg>
          </u>
          <note type="speaker" n="dbfc7ed2">
            Anf. 180 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-c3dda92f9e1b2e17-4" n="0d5017e6">
            <seg n="867b43e0">
              Fru talman! På den sista frågan svarar jag till skillnad mot
              Anders Ygeman ja. Jag har hört andra miljöpartister här i kammaren,
              och ni utnyttjar helt klart människors oro när det gäller det
              här för ert eget syfte.
            </seg>
            <seg n="4363c136">
              Som svar på de andra frågorna skulle jag faktiskt vilja ställa
              en motfråga till Helena Hillar Rosenqvist. Vill Helena Hillar
              Rosenqvist avskaffa dagens ledningsrätt och dagens expropriationsersättning?
              Det är faktiskt en motfråga som jag vill ställa.
            </seg>
            <seg n="587d5230">
              Sedan låter det som om operatörerna bara behöver gå till lantmäteriet
              och knäppa med fingrarna så har de en ledningsrätt presenterad.
              Så enkelt är det inte. De får faktiskt nej ibland. Det är många
              saker som ska prövas innan man får en ledningsrätt. Det är absolut
              inte en självklarhet. Det tar tid, och det är komplicerat på ett
              helt annat sätt. Som operatörerna själva säger: Vi vill inte bråka
              med markägarna, för de är faktiskt våra kunder. Vi vill inte bråka
              med dem. Vi vill komma överens frivilligt.
            </seg>
            <seg n="05f6939b">
              Hur kommer det sig att man redan i dag, när ledningsrättslagen
              finns, i 95 % eller fler av fallen kommer överens? Vad jag vet
              är det ungefär 100 fall av 8 000 master som har byggts som har
              gått till ledningsförrättning. Inte ens där har alla gått till
              ledningsförrättning med tvång utan man har gjort upp frivilligt
              om ledningsrätten. Det Helena Hillar Rosenqvist säger är alltså
              inte sant.
            </seg>
          </u>
          <note type="speaker" n="345501f5">
            Anf. 181 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_342880" xml:id="i-9ebeca2d31d96f53-6" n="1736e1d9">
            <seg n="6f8dde52">
              Fru talman! Jo, det torde det vara. Det finns ju markägare som
              överklagar. Alla är väl inte så hemskt förtjusta i det här.
            </seg>
            <seg n="a0d82845">
              Det skiljer sig lite grann från de intrång man har gjort tidigare,
              och teleledningar ger relativt små intrång. Det nya inslaget,
              med master, tar väldigt stora markområden i anspråk och inverkar
              negativt på hela omgivningen på ett helt annat sätt. Det kan vara
              kvadratkilometerstora områden som blir omöjliga att sälja som
              tomtmark.
            </seg>
            <seg n="81bf917b">
              Jag har ett förslag från Torsby om att markägarna i en fungerande
              marknadsekonomi med fri förhandlingsrätt skulle kunna kräva ersättning
              för sina förluster av mastuppsättaren. Han säger att det här sättet
              att låta stora bolag expropriera andras egendom med lagens hjälp
              innebär att det gamla sovjetsystemet återuppstår, låt vara med
              ett glittrigt och marknadsekonomiskt omslag. Jag vill kalla ett
              sådant system för marknadsstalinism, säger han.
            </seg>
            <seg n="def5e39e">
              Jag antar att övriga ledamöter i bostadsutskottet också har fått
              detta förslag. Om inte Marietta de Pourbaix-Lundin ville svara
              på mina frågor kanske hon åtminstone kan reagera på om man är
              intresserad av att det införs marknadsstalinism i Sverige.
            </seg>
          </u>
          <note type="speaker" n="f793c2fb">
            Anf. 182 MARIETTA DE POURBAIX-LUNDIN (m) replik:
          </note>
          <u who="marietta_de_pourbaix-lundin_484d59" xml:id="i-c3dda92f9e1b2e17-5" n="0d5017e6">
            <seg n="3c406359">
              Fru talman! Jag blir bara helt häpen av det Helena Hillar Rosenqvist
              står här och säger. Vad är det du säger egentligen, Helena Hillar
              Rosenqvist? Det är helt obegripligt.
            </seg>
            <seg n="e3bf827a">
              Jag tycker att det vore bättre om du pratade om det ni har beslutat
              på er kongress. Ni vill släcka ned 3 G-systemet. Ni vill bestämma
              att de master som redan har byggts inte ska få användas, vilket
              betyder att polis, tull, räddningstjänst, kustbevakning, brandkår
              och så vidare inte kommer att kunna använda sitt nya kommunikationssystem.
            </seg>
            <seg n="c310480a">
              Då måste du också säga: Vi har ändrat oss. Vi står inte bakom
              det vi stod bakom 2003. I maj 2003 fattade vi beslut om att vi
              skulle ha en utbyggnad och att det var ett allmänt intresse. Prata
              om det i stället!
            </seg>
          </u>
          <note type="speaker" n="70ea7fd8">
            Anf. 183 LARS TYSKLIND (fp):
          </note>
          <u who="lars_tysklind_d8e722" xml:id="i-b77817ab69dc8615-0" n="da721a9c" next="i-8264b866c80c9b66-0">
            <seg n="6d762425">
              Fru talman! Jag måste faktiskt få börja med att kommentera det
              som sades om marknadsstalinism och Sovjetunionen. Jag tyckte att
              det var en ganska intressant koppling man gjorde. Vi kan väl ändå
              se att rättssäkerheten och överprövningsinstanserna är något bättre
              i Sverige än i Sovjetunionen. Den jämförelsen är rent ut sagt
              absurd, även om den ser väldigt klatschig ut när man skriver den.
            </seg>
          </u>
          <note n="f295c5a4">
            Sedan, fru talman, vill jag yrka bifall till förslaget i betänkandet
            och avslag på samtliga reservationer.
          </note>
          <u who="lars_tysklind_d8e722" xml:id="i-8264b866c80c9b66-0" n="da721a9c" prev="i-b77817ab69dc8615-0">
            <seg n="d6c5ac2c">
              Jag konstaterar att utgångsläget för dagens debatt är den ca
              30 år gamla ledningsrättslagen, som i stort sett varit ett ändamålsenligt
              instrument när det uppkommit konflikter som gällt lokalisering
              av olika slags ledningar som klassats som angelägna allmänna intressen.
            </seg>
            <seg n="cc35ba90">
              Det blir väl en del upprepningar, men det får ni stå ut med för
              Folkpartiet vill naturligtvis gärna också deklarera sina synpunkter.
            </seg>
            <seg n="c39c44fb">
              Förslaget innebär en ändring av lagen som gör att ledningsrätt
              också kan omfatta andra anordningar än ledningar som ingår i det
              elektroniska kommunikationsnätet. Det är master som saknar förbindelse
              med ledningen som har blivit mest omtalade.
            </seg>
            <seg n="793dd733">
              Den andra ändringen är att man i ledningsbeslut också kan föreskriva
              andrahandsupplåtelse, som ger stora möjligheter till samordning.
              Att antalet master på detta sätt kan begränsas måste vi naturligtvis
              se positivt på.
            </seg>
            <seg n="56ec4a05">
              Dessutom finns ingrediensen att Sverige ska införa vissa EU-direktiv.
              I och med det här beslutet genomförs också de.
            </seg>
            <seg n="048b6d76">
              Sedan kan man konstatera att ändringen gör att lagstiftningen
              blir teknikneutral. Det har bland annat Konkurrensverket lagt
              stor vikt vid i remissrundan. De konstaterar att fasta och mobila
              nät likställs i lagstiftningen.
            </seg>
            <seg n="52731fb9">
              Fru talman! Trots att det finns motiv för ändringen i lagstiftningen
              och att ledningsrätten vid vissa tillfällen är ändamålsenlig kan
              man inte bortse från att frågan innehåller konfliktområden som
              vi i Folkpartiet tycker att utskottet har hanterat och avvägt
              på ett rimligt sätt. Det är inte för att få en stjärna av Anders
              Ygeman jag säger detta utan vi har självständigt gjort detta ställningstagande.
            </seg>
            <seg n="f0a6a1d6">
              Man kan i betänkandet se att det i huvudsak finns två konfliktområden.
              Det gäller frågan om det enskilda ägandet, med direkt koppling
              till ersättningsfrågan vid intrång. Det är egentligen huvudfrågan
              när det gäller ledningsrätten. Sedan har man av förklarliga skäl
              även ägnat en stor del åt den oro som finns när det gäller eventuella
              hälsorisker orsakade av elektromagnetisk strålning, främst kopplad
              till utbyggnaden av 3 G-systemet.
            </seg>
            <seg n="32783f6a">
              Jag har förståelse för att det blir på det sättet. Men man kan
              konstatera att lagförslaget är generellt och i grunden en fastighetsrättslig
              fråga.
            </seg>
            <seg n="47e3fda4">
              Förutom 3 G har det så kallade Rakelsystemet nämnts. Det är ett
              område där den nya lagstiftningen kan bli aktuell.
            </seg>
            <seg n="5d893dd2">
              Fru talman! Jag vill också göra några kommenterar kring det enskilda
              ägandet och själva beslutsgången.
            </seg>
            <seg n="a9feccb9">
              Vi kan konstatera att man i regeringsformen kan läsa att varje
              medborgares egendom är tryggad genom att ingen kan tvingas avstå
              sin egendom till det allmänna eller till någon enskild genom expropriation
              eller annat sådant förfogande eller tåla att det allmänna inskränker
              användningen av mark eller byggnad utom när det krävs för att
              tillgodose angelägna allmänna intressen.
            </seg>
            <seg n="ede53698">
              Principen att när det finns tillräckligt angelägna allmänna intressen
              kan de ibland gå före privat äganderätt har accepterats även av
              Folkpartiet och av alla andra partier när lagen stiftades på 70-talet.
              Det här kräver en noggrann avvägning mellan den enskilda äganderätten
              och allmänna intressen. Det är ett självklart krav från Folkpartiet
              att den enskildes rätt värnas genom full kompensation vid intrång.
              Det har vi också drivit under de senaste åren.
            </seg>
            <seg n="0b414059">
              När det gäller ersättningsfrågan ska jag inte hota mer, men jag
              kan ändå säga att vi kräver att det blir en skyndsam utvärdering
              av nuvarande ersättningar i expropriationslagen enligt det tillkännagivande
              som gjordes till regeringen i mars.
            </seg>
            <seg n="b22bd79a">
              Här kan vi konstatera att innan det blir aktuellt för lantmäterimyndigheten
              att ta upp frågan om att tillämpa ledningsrättslagen har man normalt
              först prövat att nå en frivillig överenskommelse. Det är det vanligaste
              eftersom man naturligtvis vill undvika hela överklagningsprocessen.
              Det kan ta åratal. Vill man komma till skott är frivilliga överenskommelser
              bäst.
            </seg>
            <seg n="7e2db8cf">
              I de begränsade fall det inte blir sådana överenskommelser har
              lantmäterimyndigheten en mycket central roll när det gäller att
              utreda förutsättningar för upplåtelse av ledningsrätt. Man ska
              då väga olika allmänna och enskilda intressen. Ledningsrätt ska
              till exempel inte beviljas om ändamålet kan uppnås på annat sätt.
              Där kommer diskussionen om alternativa placeringar av master och
              sådant in i bilden.
            </seg>
            <seg n="9bcaab09">
              Samråd med sakägare och kommunens byggnadsnämnd är viktiga inslag
              för att få lämpliga placeringar av master. Även de gränsvärden
              som SSI har fastlagt om exponering av elektromagnetiska fält ska
              beaktas i ledningsrättsförrättningen.
            </seg>
            <seg n="a4ce58a0">
              Vi kan konstatera att det här är ett överklagningsbart beslut
              och att fastighetsdomstolen är första instans.
            </seg>
            <seg n="a473a2f0">
              En beviljad ledningsrätt tar inte bort krav på bygglov. Också
              kommunens byggnadsnämnd ska ta hänsyn till enskilda och allmänna
              intressen. Även här kommer hälsorisker in i den bedömningen.
            </seg>
            <seg n="5d4b8563">
              Bostadsutskottet konstaterade i betänkande BoU7, som bland annat
              behandlade placering av mobilmaster, att de planinstrument med
              mera som kommunerna i dag förfogar över ger möjlighet att undvika
              olämpliga placeringar av anläggningar för mobiltelefoni i förhållande
              till bebyggelse. I betänkandet konstaterar bostadsutskottet också
              att med stöd av bestämmelsen i 5 kap. 7 § i PBL ska en kommun,
              om det finns särskilda skäl, i detaljplan kunna fastställa värden
              för elektromagnetisk strålning som inte får överskridas. Det är
              viktigt att följa upp och utvärdera hur denna möjlighet fungerar
              praktiskt. Det finns faktiskt kommuner som jobbar med frågan.
              Om det krävs något förtydligande på den punkten får vi diskutera
              det. Det togs tidigare upp att man hade vunnit ett fall där en
              mast placerades i ett naturområde. Det var just av den anledningen
              att området var detaljplanelagt som naturområde.
            </seg>
            <seg n="b955019a">
              Den oro som finns kring eventuella hälsorisker relaterade till
              3 G-utbyggnaden måste naturligtvis tas på allvar. Vi vill också
              hävda att för att politiska beslut ska ha trovärdighet måste de
              grunda sig på aktuellt kunskapsläge. För att komplettera kunskapen
              inom aktuellt område behövs mer forskning, vilket också Folkpartiet
              krävt i olika sammanhang.
            </seg>
            <seg n="3dd96eda">
              Försiktighetsprincipen har också varit uppe till diskussion i
              dag. Miljöbalkens försiktighetsprincip är allmän. Den gäller alla
              verksamhetsutövare. Även om det inte råder tillståndsplikt enligt
              försiktighetsprincipen kan den användas av en tillsynsmyndighet.
              Det innebär att det går att ingripa i enlighet med försiktighetsprincipen
              även när det gäller olämpliga placeringar av master om det går
              att påvisa att de kan medföra olägenheter för hälsa och miljö.
            </seg>
            <seg n="04fe4c66">
              De gränsvärden som fastslagits av SSI, som i sin tur bygger på
              EU-rekommendationer, syftar just till att undvika eventuella hälsorisker
              av strålning från mobiltelefonisystemen. Tilläggas bör väl också
              att uppmätta värden som enskilda normalt utsätts för ligger långt
              under dessa gränsvärden. Detta förhindrar naturligtvis inte kommuner
              att vid bygglovsgivning vara restriktiva när det gäller placering
              av master nära skolor och bostäder. Det har även bostadsutskottet
              uttalat som en viljeyttring. I själva bygglovsprocessen har kommunerna
              naturligtvis ett stort ansvar när det gäller samråd och information
              för att berörda ska ges tillfälle att delge sina synpunkter och
              vara delaktiga i processen. Det är ett ansvar som vilar tungt
              på kommunernas byggnadsnämnder. Min erfarenhet är att dessa frågor
              hanteras seriöst.
            </seg>
            <seg n="8b0b770d">
              Man kan sammanfattningsvis konstatera att ledningsrätten i sig
              är ett instrument för att lösa situationer där det inte går att
              komma överens och där en avvägning ska göras mellan enskilda och
              allmänna intressen. Det är huvudsyftet med hela ledningsrättslagen.
            </seg>
            <seg n="3670e295">
              Jag tycker att man får en förvirrad bild av om man är för eller
              emot ledningsrättslagen. Om jag har läst rätt är Vänsterpartiet
              egentligen för ledningsrättslagen om bara vissa PBL-ändringar
              hade tillgodosetts. Det nickar Owe Hellberg instämmande till.
            </seg>
            <seg n="e9bf8dfe">
              Jag har en fråga till Miljöpartiet. Tänker man i riksdagen driva
              ett stopp av utbyggnaden av 3 G genom ett riktat rikdagsbeslut
              i frågan? Ett nej till ledningsrättslagen ger inte det resultatet.
              3 G-systemet har byggts ut utan ledningsrättslag. Det har fungerat
              ändå. Vi kanske kan få svar på de frågorna.
            </seg>
          </u>
          <note type="speaker" n="09b75b0d">
            Anf. 184 OWE HELLBERG (v) replik:
          </note>
          <u who="owe_hellberg_0f771b" xml:id="i-b543472b89c9396f-7" n="5477feb8">
            <seg n="dfef9fde">
              Fru talman! Lars Tysklind svänger sig med en massa fina ord.
              Man ska ta hänsyn till hälsan när man bygger master och antenner.
              Men om man läser noga framgår det att det enda man ska ta hänsyn
              till är om det kan ramla ned snöklumpar och annat. Det har ingen
              som helst koppling till tekniken.
            </seg>
            <seg n="8594ca20">
              Sedan var det frågan om försiktighetsprincipen. Nej, du har fel
              där också, Lars Tysklind. Den står med i 2 kap. miljöbalken. Plan-
              och bygglagen omfattas inte av den. Plan- och bygglagen ska ta
              hänsyn till 3 kap. och 4 kap. i miljöbalken. Försiktighetsprincipen
              kan möjligtvis tillämpas när masten står på plats. Men vad är
              det för nytta med det? Vad tycker Lars Tysklind att det är för
              nytta med det? Man får använda orden lite bättre och ta reda på
              hur det fungerar mer konkret. Det har man en skyldighet att göra
              när man använder dessa ord. Det har vi hört hela dagen i dag.
            </seg>
            <seg n="ce96aace">
              Jag förstår att Folkpartiet är intresserat av det som står om
              expropriationslagstiftningen och har förhoppningar på ändringar
              i den. Ledningsrättslagsutredningen sade mycket tydligt att ändringar
              inte ska göras bara för det syftet. Det ska då gälla i alla andra
              fall också. Vi tvingas sälja mark för bostadsbyggande. Ska man
              ha del av fastighetsägarnas vinster? De som tvingas sälja mark
              för externa köpcentrum och fritidsanläggningar, ska de ha del
              i markägarnas vinster? De som eventuellt förlorar när det gäller
              taxeringsvärden i fråga om anläggningarna, ska de också ha kompensation
              för att det råkar bli så? Jag tror att det blir en riktig soppa
              av detta. Jag hoppas att det inte blir så stora förändringar i
              lagstiftningen som en del kanske tror.
            </seg>
          </u>
          <note type="speaker" n="6c514313">
            Anf. 185 LARS TYSKLIND (fp) replik:
          </note>
          <u who="lars_tysklind_d8e722" xml:id="i-ba02553c893512fe-0" n="da721a9c">
            <seg n="dac4fe64">
              Fru talman! Jag får börja med det sista om ersättningar. Vi från
              Folkpartiets sida anser att det är värdefullt att se över hela
              expropriationsområdet och expropriationsliknande situationer.
              Vi kräver en rimlig ersättning. Där får man utgå från vissa kriterier.
              Lagen är omodern. Den är 30 år gammal. När lagen beslutades var
              angelägna och allmänna intressen detsamma som affärer med statliga
              verk. Det är helt rimligt att se över detta. Vad det leder till
              och hur den ersättningen ska se ut får utvärderingen visa.
            </seg>
            <seg n="6ed51437">
              Owe Hellberg var först inne på frågan om försiktighetsprincipen.
              Det var precis det jag sade, nämligen att försiktighetsprincipen
              inte gäller vid bygglovsgivningen. Det finns inget tillståndskrav
              enligt försiktighetsprincipen för antenner i dag. Men försiktighetsprincipen
              är så pass bred att alla verksamhetsutövare är ansvariga för den
              verksamhet de utför. Förändras förhållandena kan en tillsynsmyndighet
              ange nya villkor. För att politiska beslut ska ha en trovärdighet
              måste de bygga på ett aktuellt kunskapsläge.
            </seg>
          </u>
          <note type="speaker" n="96d368c2">
            Anf. 186 OWE HELLBERG (v) replik:
          </note>
          <u who="owe_hellberg_0f771b" xml:id="i-b543472b89c9396f-8" n="5477feb8">
            <seg n="f9f85363">
              Fru talman! Det är problemet i det hela. Den försiktighetsprincip
              Lars Tysklind pratar om infaller inte förrän sakerna står på plats.
              Det finns alltså ingen möjlighet att göra bedömningarna innan
              de ska sättas upp. I enlighet med det EU-direktiv som faktiskt
              ligger till grund för detta finns en annan syn. Sverige har fått
              stryk. Sverige har fått kritik för att inte sköta detta på rätt
              sätt. Därför antogs en ny lagstiftning om strategiska miljöbedömningar
              i våras, och den ska ytterligare förstärkas med bland annat sådant
              som rör externa köpcentrum. Men för regeringen och Lars Tysklind
              handlar det inte om master. Då spelar det ingen roll i sammanhanget.
            </seg>
            <seg n="bb2de39d">
              Du säger att det ska vara vissa kriterier. Det ska vara modernt.
              Modernt för Lars Tysklind är tydligen när det går att spekulera
              i syften, det vill säga mer spekulation i vinster och avkastning.
              Ni måste förstå att det blir en riktig soppa.
            </seg>
          </u>
          <note type="speaker" n="9a1e644d">
            Anf. 187 LARS TYSKLIND (fp) replik:
          </note>
          <u who="lars_tysklind_d8e722" xml:id="i-ba02553c893512fe-1" n="da721a9c">
            <seg n="67e01316">
              Fru talman! Jag vet inte hur svenska språket används ibland,
              men om rimliga rättvisa ersättningar är spekulation har man det
              lite svårt. Eller vad säger du, Owe? Då måste man ha något slags
              marknadsekonomifrossa, som man inte riktigt klarar av.
            </seg>
            <seg n="a9cb602b">
              Det är klart att försiktighetsprincipen gäller master. Miljölagstiftningen
              anger ju vilka saker som ska prövas med tillstånd enligt miljöbalkens
              försiktighetsprincip. Det bygger helt och hållet på kunskapsläget
              och vilka hälsorisker man bedömer att det finns. Det är så det
              fungerar. Om det skulle ändras över tid kan tillsynsmyndigheten
              ändra även villkor. Så är det. Jag tror att Owe Hellberg har fel
              här.
            </seg>
          </u>
          <note type="speaker" n="0e7aa818">
            Anf. 188 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-bf10c8abcd61e3e0-0" n="c70808b5">
            <seg n="e96939bf">
              Fru talman! Beväpnade med skiftnycklar och tänger marscherar
              en grupp arga invånare mot kvarterets mobilmast. Invånarna är
              rädda för att strålning kan orsaka cancer. Resolut skruvar männen
              bort ett par bultar varpå masten till församlingens stora glädje
              faller av sin tyngd.
            </seg>
            <seg n="c6f69bc2">
              Händelsen ägde rum i november 2003 i England, och den vittnar
              om att många är oroliga över den elektromagnetiska strålning som
              kommer från mobiltelefoner och de tillhörande sändarmasterna.
              Det startas föreningar och gräsrotsrörelser som försöker förhindra
              att master placeras i närheten av där människor vistas. De talar
              ofta om att myndigheterna måste bedöma farorna med elektromagnetisk
              strålning bättre.
            </seg>
            <seg n="4a8ec897">
              Men det är inte i första hand undersökningar det är ont om. Under
              de senaste åren har man genomfört hundratals studier som har gett
              forskarna många viktiga upplysningar om den elektromagnetiska
              strålningen från mobiltelefoner.
            </seg>
            <seg n="eb464b7f">
              Enligt Niels Peter Skov Andersen, som är expert på radiokommunikationer
              och chef för två koordineringsgrupper inom det europeiska Third
              Generation Partnership Project, är påverkan från en mobilmast
              över en miljon gånger svagare än strålningen från en mobiltelefon,
              även om man bor nära masten. Han säger så här: Om man inte klättrar
              upp i masten och sitter där är strålningen från en mast minimal.
              Omvänt uppstår en förstärkande effekt om masten är långt borta,
              för då måste mobilen förstärka sin sändarstyrka. Då blir den samlade
              strålningen för ägaren cirka hundra gånger större än när masten
              är nära. Är det något vi borde bekymra oss över är det våra mobiltelefoner
              och inte masterna snarare att masterna är för långt borta.
            </seg>
            <seg n="20478770">
              Kristdemokraterna anser att moderna kommunikationer kräver modern
              lagstiftning och att utbyggnaden av infrastrukturen för framtidens
              kommunikationer ska kunna genomföras på bästa sätt och komma hela
              landet till nytta. Det gäller såväl den tredje generationens mobiltelefoni
              som det nya gemensamma kommunikationssystemet Rakel, för bland
              andra polis, ambulans, brandkår, räddningstjänst, tull och kustbevakning.
            </seg>
            <seg n="56266281">
              För att den här utbyggnaden ska fungera väl kräver den en teknikneutral
              lagstiftning, som jämställer master med respektive utan fast ledningsförbindelse.
              En sådan modernisering är det förslag som vi tar ställning till
              i detta betänkande, och därför yrkar jag bifall till förslaget
              i betänkandet.
            </seg>
            <seg n="d289fbda">
              Fru talman! Utbyggnaden av kommunikationsnäten är ett samhällsintresse,
              ett allmänt intresse, som vi har hört tidigare. Ibland måste ett
              sådant intresse ställas mot den privata äganderätten. Det ersättningssystem
              som i dag gäller vid expropriation och när lantmäterimyndigheten
              beslutar om ledningsrätt behöver utvecklas. Ersättningsreglerna
              fick sin nuvarande utformning i början av 70-talet. Någon allmän
              översyn av reglerna har inte skett sedan dess.
            </seg>
            <seg n="6424cca7">
              Under senare år har reglerna alltmer kommit till användning vid
              förvärv där förvärvaren, i motsats till vad som var vanligt för
              30 år sedan, är en privat aktör som driver sin verksamhet i vinstsyfte.
              Mot den bakgrunden finns det anledning att nu göra en utvärdering
              av hur reglerna fungerar och om de leder till en rimlig ersättning
              för den enskilde. Riksdagen har därför under våren beslutat att
              regeringen ska ta initiativ till en sådan utvärdering.
            </seg>
            <seg n="8ba95d44">
              Detta stöddes av samtliga riksdagspartier utom Vänsterpartiet.
              I samtliga fall, oavsett om markägaren samtycker eller inte samtycker
              till utfärdandet av ledningsrätt, är det centralt att den enskilde
              får en fullvärdig ekonomisk kompensation för de olägenheter som
              uppkommer. Vi utgår nu från att denna översyn kommer i gång snarast.
              Och det säger jag med eftertryck, Anders Ygeman.
            </seg>
            <seg n="b888b904">
              I samband med regeringens förslag om att göra ledningsrätten
              teknikneutral har en diskussion om expropriation och äganderätt
              verkligen tagit fart. Även om diskussionen är angelägen är det
              värt att konstatera att det förslag som vi nu har på riksdagens
              bord inte i något avseende är banbrytande, utan bara en mindre
              men viktig justering av ett befintligt regelverk. Det är därför
              i sammanhanget anmärkningsvärt att Vänsterpartiet, som i alla
              andra fall är så angeläget om att markera allas rätt, i detta
              fall har valt att nedvärdera det allmänna intresset när det givits
              möjlighet att vinna gehör hos grupper som räds mobilstrålningen.
            </seg>
            <seg n="d83362bf">
              Vänsterpartiet säger nej till en utvecklad ledningsrätt eftersom
              man vill ha ett säkerhetsavstånd på minst 300 meter från master
              till förskolor. Vänsterpartiet säger nej till en utvecklad ledningsrätt
              eftersom en samlad information om var alla master och sändare
              är placerade enligt Vänsterpartiet inte är tillgänglig för alla
              medborgare.
            </seg>
            <seg n="7cd2f449">
              Vänsterpartiet uttrycker en rad åsikter om 3 G-utbyggnaden. Det
              är väl bra att man har tydliga uppfattningar, men inte en enda
              av dem förklarar varför Vänsterpartiet inte vill ha ledningsrätt
              för master utan fast förbindelse. Det hade varit intressant med
              en vänsterpartistisk argumentation om ledningsrättens vara eller
              inte vara. Vi får se kanske det kommer. Jag tror att förklaringen
              är ganska enkel: Vänsterpartiet säger nej eftersom det är enklare,
              mer populistiskt och tacksamt att underblåsa än att sakligt bemöta
              den oro som finns om mobilstrålningen.
            </seg>
            <seg n="f44a3a3d">
              Efter att ha lyssnat på både Miljöpartiet och Vänstern här i
              dag kan jag bara säga: Surt, sa räven om rönnbären. Ni är sura
              för att regeringen för en gångs skull har hittat andra samarbetspartner
              och att ni inte fick vara med och driva er linje i de här frågorna.
            </seg>
            <seg n="6a843b14">
              De fördelar som Kristdemokraterna har sett med förslaget är att
              lagen anpassas efter förhållandet att flera intressenter, dels
              privata teleoperatörer, dels statliga myndigheter, parallellt
              bygger ut kommunikationsnäten. Förslaget möjliggör, som alla har
              sagt, ett samutnyttjande av master av flera operatörer, vilket
              enligt gällande regler är omöjligt. Förslaget innebär alltså Vänsterpartiet,
              Miljöpartiet och även Centern! färre master.
            </seg>
            <seg n="7ab09334">
              Den nu föreslagna ändringen i ledningsrättslagen förbättrar möjligheterna
              att varje mast dessutom sätts upp på den optimala platsen. Utan
              ledningsrätten skulle många master kanske placeras på en sämre
              plats.
            </seg>
            <seg n="38ed14b7">
              Vår övertygelse är att teleoperatörer och markägare i första
              hand ska komma överens om placering av master genom nyttjanderättsavtal
              eller ledningsrätt. Tvång ska endast komma i fråga som en sista
              utväg i de fall då det är fråga om synnerligen viktiga samhällsintressen.
              I 95 % av alla ledningsrättsärenden kommer man redan i dag överens
              utan några komplikationer. I 5 % har man en förhandling, och man
              håller på tills båda parter är nöjda. Det förfarandet kommer att
              fortsätta. Enbart i några enstaka fall är parterna inte helt överens,
              och då avgör lantmäterimyndigheten frågan genom ledningsrätt och
              ersättningsbeslut. Det här kan överklagas, som Lars sade.
            </seg>
            <seg n="a7979e66">
              Lantmäterimyndigheten kommer inte, som vissa debattörer har låtit
              påskina, att okritiskt dela ut ledningsrättsbeslut till höger
              och vänster. Lantmäterimyndigheten är nämligen vid en ledningsförrättning
              skyldig att utreda förutsättningarna för upplåtelse av ledningsrätt
              och ska därvid beakta alla olika allmänna och enskilda intressen.
              Det innebär bland annat att de gränsvärden som Statens strålskyddsinstitut
              har fastslagit ska beaktas, liksom hänsynsreglerna i miljöbalken,
              däribland försiktighetsprincipen och lokaliseringsprincipen Owe.
              Före ett beslut om ledningsrätt bör det också ske så kallad rådplägning
              med sakägarna, likaså samråd med berörda myndigheter, exempelvis
              byggnadsnämnden på orten. Vid ett sådant samråd kan lämpliga lösningar
              för ledningens och mastens närmare lokalisering klarläggas.
            </seg>
            <seg n="e25eb6fd">
              Det ska dessutom påpekas, som det har sagts tidigare, att det
              krävs bygglov för att uppföra master. Kommunen ska alltså pröva
              varje enskild mast. Det finns därför en möjlighet också för en
              markägare att överklaga beslutet i förvaltningsdomstol. Sammanfattningsvis
              finns det alltså mycket goda förutsättningar att vid en ledningsförrättning
              belysa miljöfaktorer på ett allsidigt sätt och att åstadkomma
              en lämplig lokalisering. Lagändringen innebär alltså inte att
              det nu blir fritt fram för systematiska rättsövergrepp, som en
              del har velat påskina.
            </seg>
            <seg n="08b8ff60">
              Vi vet att det finns en oro. Jag ska inte förlänga debatten,
              fast jag har lite mer som jag skulle vilja säga, men jag tror
              att det är viktigt att komma ihåg att diskussionen om påverkan
              av strålning har pågått i över 100 år. Bara de senaste 50 åren
              har det skrivits över 20 000 vetenskapliga artiklar på området,
              och det finns ingen som vågar ställa sig upp eller som kan ställa
              sig upp och säga att strålningen är ofarlig. Men det finns inte
              heller någon som kan påvisa att forskningen hittills har kunnat
              dokumentera några skadeverkningar. Därför tycker jag att det är
              olustigt att Vänsterpartiet och Miljöpartiet genom att underblåsa
              osäkra och otydliga riskbilder spär på människors oro i stället
              för att visa ryggrad och kurage och peka på den myndighet som
              vi allesammans har förtroende för när det gäller strålskador.
              Strålskyddsmyndigheten har gett oss rekommendationer som vi politiker
              arbetar efter.
            </seg>
          </u>
          <note type="speaker" n="b0937898">
            Anf. 189 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-6b9e370b6dc79053-8" n="11cdfd16">
            <seg n="9fbf9719">
              Fru talman! Jag vill börja med att ställa en fråga till utskottets
              ordförande: Kan utskottets ordförande tänka sig att bifalla den
              önskan som jag hade om att vi i utskottet ska lära oss mera om
              strålning och om forskning som bedrivs och anordna en hearing
              under hösten?
            </seg>
            <seg n="9ba311c1">
              Hur påverkas människor av radiovågor? Nu tillåter jag mig att
              läsa innantill i en skrift som samtliga statliga verk har givit
              ut som har beröring med det här:
            </seg>
            <seg n="65a76fc2">
              När radiovågor träffar kroppen kommer en del att reflekteras
              och en del att tränga in i kroppen. Inne i kroppen omvandlas radiovågornas
              energi till värme. Forskare har funnit att hälsoeffekter kan uppträda
              om radiovågorna värmer upp hela eller delar av kroppen mer än
              en grad Celsius. Om en person utsätts för sådan påverkan under
              en längre tid kan det leda till störningar, som till exempel sänkt
              prestationsförmåga. Kroppsdelar med lägre blodcirkulation kan
              också vara särskilt känsliga. Vid djurförsök, där radiovågor orsakar
              sådan kraftig uppvärmning, har man sett beteendeförändringar och
              störningar i olika kroppsfunktioner hos djuren, till exempel i
              hjärtat och i centrala nervsystemet. Forskarna är eniga om dessa
              samband.
            </seg>
            <seg n="afb0e642">
              Sedan kan jag läsa vidare:
            </seg>
            <seg n="71787519">
              Biologiska effekter som medför skadliga hälsoeffekter har trots
              omfattande forskning inte kunnat visas, men fortsatt forskning
              behövs inom de här områdena.
            </seg>
            <seg n="ce4bd8ab">
              Det här är inte något nytt. Även den här forskningen har pågått
              i 40 år, och radiovågor utsätts vi ständigt för. Men vi måste
              ta den här frågan på största allvar, tycker jag. Det handlar då
              inte om att beskylla vare sig det ena eller det andra partiet
              för att vara populistiskt. Det tycker jag känns ovärdigt i den
              här kammaren.
            </seg>
            <seg n="9a5ee8e2">
              Frågan är: Blir det en hearing i bostadsutskottet under hösten?
            </seg>
          </u>
          <note type="speaker" n="ea69f5bb">
            Anf. 190 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-bf10c8abcd61e3e0-1" n="c70808b5">
            <seg n="dfbb9944">
              Fru talman! Jag kan börja med att svara på den frågan. Vi hade
              ett presidiemöte häromdagen där vi hänvisade till den hearing
              som miljö- och jordbruksutskottet hade för bara några månader
              sedan. Vi ska ta fram det underlaget i ett första skede. Om det
              inte är tillräckligt ska vi återkomma med en hearing i utskottet.
            </seg>
            <seg n="26051dfe">
              Det är inte så, Rigmor Stenmark, att Kristdemokraterna på något
              sätt ser med respektlöshet på människor som upplever att de far
              illa av strålning. Men även Rigmor Stenmark och jag utsöndrar
              strålning gentemot varandra när vi står här. Vad som är viktigt
              är att vi inte kan stå här och säga att strålningen är ofarlig,
              men vi kan inte heller säga att det finns skadeverkningar som
              vi är medvetna om när vi fortsätter att fatta beslut om lag efter
              lag som påverkar oss ute i naturen.
            </seg>
            <seg n="2fc26226">
              Rigmor Stenmark! Vi har faktiskt Statens strålskyddsinstitut
              som vi följer. De rekommendationer som de ger oss lyssnar vi på
              som politiker. Det är ju vår egen myndighet. Om vi inte skulle
              tro på den måste vi avsätta den myndigheten och skaffa någon ny
              myndighet. Vi litar ju på att de tar fram underlag utifrån alla
              dessa forskningsrön som faktiskt kommer från hela världen och
              de studier som görs.
            </seg>
            <seg n="9206b779">
              Jag utgår från att jag kan lita på svenska forskningsinstitutet
              när det gäller Strålskyddsinstitutet. Kan jag inte det måste vi
              ju arbeta på ett annat sätt för att få en ny myndighet som arbetar
              på ett nytt sätt. Jag är också beredd att strida för att vi ska
              få mer resurser till just det här. Jag tror att den stora bristen
              i dag är att det saknas resurser för forskningen när det gäller
              att komma vidare med alla de här underlagen, som ständigt tas
              fram.
            </seg>
          </u>
          <note type="speaker" n="d9c7d7a7">
            Anf. 191 RIGMOR STENMARK (c) replik:
          </note>
          <u who="rigmor_stenmark_bd34ff" xml:id="i-6b9e370b6dc79053-9" n="11cdfd16">
            <seg n="371de6dd">
              Fru talman! Jag är också, som Ragnwi Marcelind, beredd att stödja
              ny teknik. Men jag är också väldigt lyhörd när det gäller att
              ge kommunerna möjligheter att erbjuda människor i kommunerna att
              bo i lågstrålande zoner. Där tycker jag att Anders Ygeman gav
              ett väldigt positivt besked. Men det gäller att vi har en bred
              politisk uppgörelse även i den frågan, så att kommunerna verkligen
              kan få de instrument som de behöver.
            </seg>
            <seg n="3890834b">
              Vi kan ändå lyssna på den biten, och vi kan då i utskottet använda
              oss av den unika möjlighet som vi har, nämligen att ta ett utskottsinitiativ
              i ett angeläget ärende. Då har jag en annan fråga till Ragnwi
              Marcelind. För att vi nu inte ska få en uppslitande debatt i samhället
              där man säger nej till ny teknik måste vi kunna möta motstående
              intressen på ett så bra sätt som möjligt. Därför undrar jag naturligtvis
              om vår ordförande är positiv till att om så skulle behövas, som
              Anders Ygeman också sade, ta ett initiativ till att se över även
              de lagar som ger möjligheter för kommunerna och ger möjligheter
              att använda rätt instrument.
            </seg>
          </u>
          <note type="speaker" n="bd26d991">
            Anf. 192 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-3dabf432df8d732d-0" n="c70808b5" next="i-c0aa75241c7ff441-0">
            <seg n="ce2c89f2">
              Fru talman! Jag tycker absolut att vi ska se till att våra kommuner
              får bättre instrument till sitt förfogande. Det gäller inom alla
              områden. Jag kan inte stå här i dag och enskilt säga att jag just
              inom det här området ska se till att kommunen ska ha bättre instrument.
            </seg>
            <seg n="5a79ce0c">
              Jag tycker till exempel att kommunerna ska bli bättre när det
              gäller bygglov, när det gäller förfarandet med ledningsrätten,
              när det gäller hur man hanterar informationen till de berörda.
              Det finns en mängd frågor som kommunerna måste bli bättre på.
            </seg>
            <seg n="585156f2">
              Sedan gäller det forskningen och respekten för den eventuella
              skada som den här strålningen ger, som vi inte har en aning om
              i dag. Vi vet inte ens vad mobilen eller mikrovågsugnen eller
              TV:n eller datorn får för konsekvenser i våra liv. Den forskningen
              är jag beredd att satsa hur mycket som helst på därför att jag
              är orolig för framtiden, för hur det kommer att bli, vad det blir
              för resultat framöver för mina barn och barnbarn.
            </seg>
            <seg n="26947a4f">
              Rigmor Stenmark har pratat hela kvällen om att hon är för ny
              teknik. Hon värnar äganderätten, och hon slår vakt om människors
              hälsa. Vi vet att bara för några år sedan var slagorden från Centerpartiet:
              Bredband åt alla! Det var oerhört viktigt att glesbygden skulle
              få bredband.
            </seg>
            <seg n="323b07eb">
              Nu är helt plötsligt det här med 3 G lite svårhanterligt. Med
              den reservation som Centerpartiet har i dag förskjuts 3 G-utbyggnaden,
              och det finns också en mängd rapporter om att 3 G är bra för landsbygden.
              Hur tänker Centern hantera det här gentemot sina väljare? Det
              är en svängning som jag upplever vara lite märklig. Centerpartiet
              har ju varit med när det gäller det underlag som vi allesammans
              har tagit fram, där vi har pressat Socialdemokraterna och regeringen
              i fråga om att vi ska få till stånd den här översynen av ersättningsreglerna.
            </seg>
            <seg n="a0f5539b">
              När trycket från LRF och andra blev för stort backade Rigmor
              Stenmark och Centerpartiet. Hur står det i relation till alla
              tidigare slagord om teknikutveckling och stöd till glesbygden?
            </seg>
          </u>
          <note n="eca73d0f">
            Anf. 193 TREDJE VICE TALMANNEN:
          </note>
          <u who="ragnwi_marcelind_6c3d71" xml:id="i-c0aa75241c7ff441-0" n="c70808b5" prev="i-3dabf432df8d732d-0">
            <seg n="cd60feb2">
              Rigmor Stenmark har inte rätt till ytterligare replik, utan får
              i så fall sätta upp sig på talarlistan.
            </seg>
          </u>
          <note type="speaker" n="51231e5e">
            Anf. 194 OWE HELLBERG (v) replik:
          </note>
          <u who="owe_hellberg_0f771b" xml:id="i-b543472b89c9396f-9" n="5477feb8">
            <seg n="8f3534cc">
              Fru talman! Jag hade inte tänkt ta någon replik eftersom ordföranden
              i utskottet har fått ärva den här frågan, och alltså står inför
              face of fact , så det är väl bara att säga det som ska sägas.
              Men det var många påhopp på Vänsterpartiet i inlägget, så jag
              måste bemöta dem något.
            </seg>
            <seg n="4f0dc65c">
              Ragnwi Marcelind har ju inte lyssnat på vad jag har sagt när
              det gäller utbyggnaden. Jag har sagt det två gånger. Nu säger
              jag det en gång till: Vi är för den. Men vi har villkorat den
              med mycket rimliga krav, nämligen att kommuner och medborgare
              ska få vara med och tycka till och ta ansvar för var dessa saker
              placeras samt ett större krav på information.
            </seg>
            <seg n="4d639c50">
              Det fick vi inte med oss i diskussionen när vi skulle göra upp
              om propositionens innehåll. Det gick bättre med expropriationsersättningen.
              Där var regeringen villig att gå borgerligheten till mötes.
            </seg>
            <seg n="437349bf">
              Du har fel också när det gäller försiktighetsprincipen. Den finns
              i miljöbalken. Miljöbalken omfattar saker och ting som ska prövas
              enligt tillstånd. Det står om detta i 2 kap. Det står om försiktighetsprincipen
              som vi i dagligt tal kallar den.
            </seg>
            <seg n="5097e7f4">
              Plan- och bygglagen ska omfattas av 3 och 4 kap. i miljöbalken
              som allmänna regler. Du måste läsa på lite bättre om du ska prata
              om de här frågorna.
            </seg>
            <seg n="9778f396">
              Varför ska inte kommunerna och medborgarna få ha ett större inflytande
              över mobilmasters placering och antenners och basstationers placering?
              Du säger att du också är orolig, även om vi inte har något att
              hänvisa till.
            </seg>
            <seg n="5a6275b6">
              Med den bild som myndigheterna ger i dag finns det inga begränsningar.
              Två fall i naturaområden är allt man har att hänvisa till. Det
              finns inga andra fall där man har blivit nekad att sätta upp de
              här anläggningarna.
            </seg>
          </u>
          <note type="speaker" n="7750b46d">
            Anf. 195 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-bf10c8abcd61e3e0-2" n="c70808b5">
            <seg n="e2b1151f">
              Fru talman! Jag tror inte att Owe Hellberg har lyssnat på mig
              heller. Jag sade uttryckligen i mitt anförande att i 95 %, eller
              till och med 98 % det är uppgifter som jag har fått från Lantmäteriet
              av alla frågor som rör master och andra ledningsrättsfrågor kommer
              det till en överenskommelse utan några som helst svårigheter.
              I de ytterligare procenten om det är tre eller fem spelar ingen
              roll sker en förhandling. I den förhandlingen kan det i yttersta
              fall bli så och det kommer att bli så i fortsättningen om lagen
              träder i kraft att när man efter alla bedömningar kommer fram
              till att det allmännas intresse väger tyngre än den enskildes
              kan man gå över den enskildes rätt. Ibland måste man se till att
              få göra det.
            </seg>
            <seg n="ba845768">
              När det gäller informationen och att kommunerna ska få vara med
              och bestämma kan jag hålla med om att kommunerna måste få en större
              beslutsrätt och kanske större intresse att lägga ned på frågorna.
              Kommunerna själva har inte varit riktigt skickliga på att hantera
              detta.
            </seg>
            <seg n="1d501542">
              Jag ställer mig helt bakom det. Men jag vill säga att jag till
              skillnad från Owe Hellberg har ett förtroende för mina förtroendevalda
              i kommunerna. Jag tycker att det vore väldigt konstigt om de skulle
              ge tillstånd till master och andra anläggningar som skulle skada
              folkhälsan. Det vore fruktansvärt om jag trodde det om mina kommunpolitiker
              hemma, och du om dina i Ockelbo. Jag vill ha förtroende för att
              de också värnar folkhälsan, att de tycker att det är viktigt med
              äganderätten och att de är måna om att se till att vi får master
              på sådana avstånd från där människor är att det inte på något
              sätt kan riskera hälsan eller intrycket för någon.
            </seg>
          </u>
          <note type="speaker" n="aa0c012d">
            Anf. 196 OWE HELLBERG (v) replik:
          </note>
          <u who="owe_hellberg_0f771b" xml:id="i-b543472b89c9396f-10" n="5477feb8">
            <seg n="9ffce5ca">
              Fru talman! Problemet är att det finns mängder av kommuner som
              intresserar sig. Det finns mängder av kommuner som vill ta ansvar,
              men de får ju inte göra det eftersom lagstiftningen inte är sådan
              att det går.
            </seg>
            <seg n="e02bc507">
              Hofors kommun i Gästrikland ville bestämma över var en mast skulle
              placeras i förhållande till bostadsfastigheter. De bestämde det.
              Det överklagades från operatören. Vem fick rätt? Naturligtvis
              operatören.
            </seg>
            <seg n="46eb8576">
              Ni har två fall att hänga upp det på, ingenting annat. Allt annat
              som står i utskottsbetänkandets majoritetstext är bara en massa
              uppläsning av lagstiftningen. Prata om hur det fungerar i verkligheten.
            </seg>
            <seg n="8eb7e771">
              Jag blev rent ut sagt lite förbaskad på att vi blir beskyllda
              för att uppvigla människor. Första gången jag fick reda på hur
              folk ser på detta var genom Krisberedskapsmyndighetens intervjuundersökning
              som redovisade de här siffrorna. Jag har över huvud taget inte
              haft den kunskapen tidigare. Den stärkte mig i min tro och min
              övertygelse att de förslag som vi för fram här i dag är nödvändiga
              för att man ska acceptera den nya lagstiftning som föreslås.
            </seg>
            <seg n="58c65414">
              Nu pratar flera om hur viktigt det är att kommunerna ska ha lite
              mer att säga till om. Det står inte ett ord om det i betänkandet.
              Då säger andra företrädare att i dag handlar det bara om ledningsrättslagen,
              så något annat ska det inte stå. Expropriationslagstiftningen
              är ju ett villkor för att det över huvud taget ligger på bordet.
              Det är klart som korvspad att man kan ta in väldigt många saker
              i ett utskottsbetänkande om bara viljan finns.
            </seg>
          </u>
          <note type="speaker" n="fff1398f">
            Anf. 197 RAGNWI MARCELIND (kd) replik:
          </note>
          <u who="ragnwi_marcelind_6c3d71" xml:id="i-bf10c8abcd61e3e0-3" n="c70808b5">
            <seg n="52c21fb7">
              Fru talman! När Owe Hellberg drar till med exempel där kommunen
              har fått ge efter berättar han ingenting om helhetsbilden och
              vilka andra allmänna intressen som har vägt över så att det här
              beslutet har landat som det har gjort.
            </seg>
            <seg n="e316d052">
              Jag säger inte att alla beslut är rätt, men jag kan inte med
              bästa vilja i världen tro att alla illvilligt är ute efter att
              sätta upp master och dra ledningar mot alla människors vilja och
              önskemål och att våra kommunförtroendevalda dessutom är med och
              tillstyrker detta. Det vill i alla fall inte jag ha sagt från
              den här talarstolen.
            </seg>
            <seg n="35a9e1bb">
              När det gäller att jag har uttalat att Vänsterpartiet faktiskt
              har utnyttjat människors rädsla står jag fast vid det. Problemet
              för er var att ni inte kunde ge er in på frågan om äganderätt.
              Då skulle ni gå emot allt ni sagt tidigare. Ni var då tvungna
              att hitta ett annat laddat argument för att kunna säga nej till
              det här betänkandet. Ni är i botten helt enkelt sura över att
              regeringspartierna inte har samarbetat med er i den här frågan.
            </seg>
            <seg n="b9ddd14c">
              Jag vet inte, fru talman, hur man svarar på en fråga utan att
              den som får svaret upplever det som att man har angripit honom
              så att han måste ha ytterligare repliker. Får man en fråga svarar
              man på den. Nu har jag svarat, och då känner Owe Hellberg att
              han behöver svara igen. Jag vet inte hur man hanterar det, men
              det kanske jag kan få lära mig av fru talman vid något tillfälle.
            </seg>
          </u>
          <note type="speaker" n="c8067dc3">
            Anf. 198 BENGT-ANDERS JOHANSSON (m):
          </note>
          <u who="bengt-anders_johansson_8af42b" xml:id="i-fe6badc8f6fb5f80-0" n="f8d89114">
            <seg n="2e987a7c">
              Fru talman! Jag tar till orda i den här debatten som medansvarig
              till en enskild motion. Jag vill därför också utveckla mina synpunkter.
            </seg>
            <seg n="dba0c842">
              För det första vill jag slå fast att jag är en oerhört stark
              tillskyndare av teknisk utveckling och verkligen välkomnar den
              digitala infrastrukturutbyggnad som nu pågår i vårt land. Den
              är inte bara viktig för individen. Den är också viktig för näringslivet
              och landet. Den måste alltså också uppmuntras.
            </seg>
            <seg n="e72d99ac">
              Jag vill inledningsvis också klart deklarera att den strålningsdiskussion
              som pågår inte på något sätt utgör grund för att jag står här.
              Det kan jag säga med viss förtröstan av det skälet att vi i miljö-
              och jordbruksutskottet för några månader sedan hade en hearing
              i just detta ärende.
            </seg>
            <seg n="b2c2937c">
              Vi hade all tillgänglig expertis både i inlandet och i utlandet.
              Alla var inte representerade, men vi hade deras kunskap representerad.
              Då fanns det ingen grund för några andra riktvärden än de som
              nu gäller. Och något måste ju ändå vi som beslutsfattare hålla
              oss till och använda som rättesnöre i vår tillämpning.
            </seg>
            <seg n="ea22498f">
              Ambitionen i denna utbyggnad får dock inte skapa fartblindhet
              så att vi glömmer omgivande områden som tangerar utbyggnaden.
              Jag kommer då att uppehålla mig lite grann vid äganderätten och
              påstå att det är den enskilt viktigaste rätten som vårt land har
              och som också har skapat vårt välstånd både historiskt och för
              framtiden. All erfarenhet visar det.
            </seg>
            <seg n="74f17ec2">
              Vi fick för bara någon vecka sedan en bok om äganderätt från
              Ägarfrämjandet. Jag ska citera ur den. Där står det:
            </seg>
            <seg n="726819c2">
              Privat äganderätt är en nödvändig grund för marknadsekonomi och
              erfarenheter genom historien har lärt att marknadsekonomin är
              det samhällssystem som bäst garanterar välfärd för människorna.
              Det är effektivast både när det gäller att skapa ekonomisk tillväxt
              och när det gäller att åstadkomma god vård och omsorg om resurserna.
              Redan Aristoteles påpekade sambandet mellan privat äganderätt
              och god skötsel av egendom.
            </seg>
            <seg n="e4eb1545">
              Fru talman! Om vi nu kondenserar ned den här propositionen är
              det två inriktningar. Den ena handlar om utvidgning av ledningsrätten
              till en modernare teknik som faktiskt inte är i behov av någon
              ledningsrätt. Den andra handlar om att man vill ha samutnyttjande
              av masterna. Det tycker jag är oerhört vällovligt, och det understöder
              jag å det bestämdaste.
            </seg>
            <seg n="c5b5629e">
              Men det senare kan uppnås utan ledningsrätt. Om jag inte är helt
              felunderrättad tillhör vi den lagstiftande församlingen och kan
              alltså ordna det på annat sätt utan att gå via ledningsrättslagen.
              Det finns inga hinder för det.
            </seg>
            <seg n="ecac881b">
              Det är också intressant att man vid översynen av ledningsrättslagen
              1992/93 valde att hålla sig kvar vid den mer inskränkta delen
              av tolkningen, alltså att det skulle behövas en fysisk förbindelse
              för att ledningsrättslagen skulle vara tillämplig. Detta har man
              också lyft fram i den HD-dom som avgjordes den 7 juni. Där står
              det klart att man 1992/93 visste att masterna inte skulle behöva
              ha någon fysisk koppling. Ändå valde man då att inte lägga in
              den i ledningsrättslagen.
            </seg>
            <seg n="a9fe7dc2">
              Det är flera som här har framhållit att man alltid kan överklaga.
              Ja, det kan man naturligtvis. Men om den sökande inte hade vunnit
              i HD hade hans kostnader varit över 90 000 kr. Detta är inte gratis
              som en del tycks tro.
            </seg>
            <seg n="04e34e66">
              Det har nu utvecklats en marknad när det gäller mastetableringar,
              och jag vill påstå att den i allt väsentligt fungerar, åtminstone
              när det gäller privata upplåtare. Och det finns ingen brist på
              möjligheter. Exempelvis har Telia utnyttjat bara 6 % av sina bygglov.
              Ja, ni hörde rätt 6 %. Övriga aktörer ligger på ungefär 50 %.
              Det är alltså inget hinder i utbyggnaden.
            </seg>
            <seg n="4e16dcf2">
              Äganderätten är inte bara en fråga om ersättning. Man får lätt
              den känslan när man hör resonemanget. Om man bara får betalt så
              är det bra. Men detta ligger mycket djupare än så, tro mig.
            </seg>
            <seg n="d45913fc">
              Tänk er själva att ni äger en tomt, ett hus eller något annat
              och att någon vill ta detta i anspråk. Då vill ni självklart vara
              med och förhandla om priset. Men om man använder ledningsrättslagen
              som grundar sig på expropriationsersättningar innebär det att
              man får nöja sig med det som samhället anser att man ska ha. Så
              är det, och det är det som är beklagligt när det gäller dessa
              ersättningar. Då frågar jag: Är detta rimligt? Svaret är självklart
              nej.
            </seg>
            <seg n="12f94622">
              Mitt resonemang innebär inte att jag vill upphäva ledningsrättslagen.
              Den har sitt berättigande för den typ av ledningar som faktiskt
              har en fysisk koppling. Det är inte rimligt att bygga en järnväg
              som en sicksackformad huggormsrygg eller att dra andra ledningar
              på motsvarande sätt. Där finns det skäl, men inte när det gäller
              trådlös kommunikation. Det är just det som är vitsen med trådlös
              kommunikation, att man inte behöver en ledning emellan. Det faller
              alltså på sin egen orimlighet.
            </seg>
            <seg n="91c20929">
              Master kan också placeras väsentligt mycket mer flexibelt. Det
              vet vi. De behöver inte stå exakt där eller där. Om man nu, oaktat
              detta, ändå hittar en plats som man måste fram på finns det från
              samhällets sida alltid en möjlighet med expropriation, även om
              jag vet att den är dyr och krånglig, men den finns. Samhällets
              tänder är inte helt avslipade. Marknaden har utvecklat ersättningar
              som i någon mån är marknadsanpassade. I propositionen föranstaltar
              man om att man ska ha en utvärdering av ersättningsreglerna. Och
              det är positivt, och det är bra att våra ledamöter i bostadsutskottet
              har fått möjlighet att göra denna utvärdering. Hitintills har
              det egentligen varit fråga om ren konfiskation när man ska ha
              ersättning via expropriationslagen.
            </seg>
            <seg n="048095bd">
              Dessvärre är den här utvärderingen ingen garanti för att det
              blir en höjning. Den är nämligen till intet förpliktigande eftersom
              det är en utvärdering. Nu har dessvärre Anders Ygeman gått, men
              han uttryckte i någon bisats att han tycker att det är ganska
              bra ersättningar. Det sade han redan i dag. Då börjar jag ana
              var detta hamnar. Jag tyckte mig höra ett litet förtäckt hot mot
              Rigmor Stenmark att om man vill fördröja detta kommer det att
              dröja med ersättningarna. Det bekymrar mig.
            </seg>
            <seg n="2a369e91">
              Den föreliggande propositionen har redan ändrat marknadsförutsättningarna.
              De som är i branschen ligger lågt just nu. Nu avvaktar man bara
              att den här lagen ska antas därför att man då kan sätta priset
              på en annan nivå. Det är detta som vi nu ska besluta om.
            </seg>
            <seg n="f3255e36">
              Dessutom är det sällsynt oacceptabelt att den här lagen ska träda
              i kraft om 45 dagar, och vi har inget som helst datum för när
              utvärderingen kommer eller vad den leder till. Det borde naturligtvis
              vara sammankopplat.
            </seg>
            <seg n="0cbdfa45">
              Resonemanget om modern och teknikneutral lagstiftning är väldigt
              förrädiskt, skulle jag vilja påstå. Det innebär att man skulle
              kunna använda ledningsrättslagen när det gäller all fysisk verksamhet
              i framtiden som har något behov av en fysisk koppling och har
              en koppling till elektronisk kommunikation.
            </seg>
            <seg n="774df558">
              När man läser betänkandet får man en föraning om vem det är som
              ska tillgodoses. Det är det allmänna. På rad efter rad framgår
              att det är det allmännas möjligheter att komma fram som man vill
              främja. Inte någonstans finns det ett ord om det enskilda ägandet.
              Det gör mig bekymrad, till och med mycket bekymrad.
            </seg>
            <seg n="538b7037">
              Fru talman! Jag yrkar bifall till motion 2003/04:B06. Jag vill
              också klart deklarera att detta inte får kopplas ihop med de tillväxtfientliga
              partierna Vänsterns och Miljöpartiets förslag till avslag. Det
              finns ingen koppling mellan vår motion och deras ställningstagande.
            </seg>
          </u>
          <note n="ebe3661a">
            I detta anförande instämde Patrik Norinder (m).
          </note>
          <note type="speaker" n="01953cea">
            Anf. 199 LOTTA N HEDSTRÖM (mp):
          </note>
          <u who="lotta_hedstrom_852ee3" xml:id="i-bc006c8b073b8a66-0" n="f8854c91">
            <seg n="c2af381b">
              Fru talman! Häromveckan blev en man innebränd efter en gasexplosion
              i sin husvagn utanför Finspång. Det var på ett ställe där strålskadade
              och elöverkänsliga har sin tillflykt, sådana medmänniskor som
              vi i teknikeuforins tidevarv offrar och förnekar rätten att leva,
              bo och arbeta med hälsan i behåll. De är inte heller så väl sedda
              av sina grannar därför att många hellre vill ha en utbyggnad av
              3 G och de skojiga tjänsterna som det medför än att leva med lidande
              medmänniskor i sin närhet. Orsakerna till denna explosion är dessutom
              höljda i ett oroväckande dunkel.
            </seg>
            <seg n="e9b6175a">
              Visst finns det alltså en viss konsumentefterfrågan på både mobiltelefoni
              och 3 G. Reklamen har snart också fått sin fulla effekt. Också
              jag tillstår att jag trivs med mobilen och behöver den i liv och
              arbete även om jag inte orkar med den alltför långa stunder.
            </seg>
            <seg n="dcdbb9fb">
              Vad är det då för fel? Vad är det som jag och en liten men växande
              skara ledamöter så envist bråkar om? Och vad är det som det jäser
              och mullrar om i alltmer månghövdade led ute i landet? Jo, tekniken
              känns farlig. Människor blir sjuka eller får påtagliga besvär.
            </seg>
            <seg n="29c7eaf9">
              Det här är ett alltmer besvärande faktum. Till detta kommer vi,
              lovar jag, att återkomma ända tills rättning sker.
            </seg>
            <seg n="f0a4f0ef">
              De svenska gränsvärdena är bland de högsta i världen. De tar
              fasta på fel parametrar. De är inte relaterade till hälsa. De
              är tillkomna på oklara grunder och framtagna av ett institut,
              ICNIRP, med oklar status men nära relaterat till industrin. Alla
              de här sakerna är synnerligen besvärande fakta.
            </seg>
            <seg n="8a059152">
              Ett annat förtiget men mycket besvärande faktum är att produktansvarighetsförsäkringar
              förtänksamt nog inte täcker skador från mikrovågsstrålning.
            </seg>
            <seg n="755e27c5">
              Att en massa engelska poliser lämnar in sina nya och dyra Tetratelefoner
              och säger att huvudena kokar är ett lika besvärande och besvärligt
              faktum som det kommer att bli för det svenska polisväsendet när
              motsvarande Rakelsystem, värt 2,3 miljarder, snart är på plats.
              Vi kommer att få hitta på ett annat system.
            </seg>
            <seg n="47c1b447">
              Folk blandar ihop GSM vårt nuvarande dominerande nät med UMTS,
              det vill säga 3 G, som med hjälp av dessa nya ledningsrätter snart
              kommer att vara färdigt. Men vi kan notera att efter varje tekniksprång
              som tagits sedan TV år 1955 började sända kan i alla fall människors
              celler skilja på frekvenserna eftersom nya hälsobesvär och symtom
              registreras efter varje språng. Den samlade strålmiljön har sedan
              dess bara ökat. Vi är redan kraftigt belastade vare sig vi märker
              det eller inte.
            </seg>
            <seg n="bfb96f4d">
              Det som har skett med all trådlös kommunikation är att man har
              klivit högre och högre upp på frekvensskalan i intervallet mellan
              50 MHz och 2,5 GHz. Nu börjar man närma sig den joniserade strålningens
              nivåer, 1015 Hz där atomer börjar sönderdelas.
            </seg>
            <seg n="51985de4">
              Cellerna kokar. Blod-hjärnbarriären tappar greppet om proteinspärren.
              DNA-förändringar och cancer uppkommer redan vid 10 000 gånger
              lägre värde än ICNIRP:s! Det här går det inte att förneka. Ragnwi
              Marcelind har fel när hon säger att ingen talar om några problem.
            </seg>
            <seg n="578e1d04">
              Regeringens och branschens målinriktning är nästan lika stark
              som vår. De ska ha igenom sin teknikutbyggnad, och de ska uppnå
              sina 50-procentiga vinstmarginaler. Men vi ska ha igenom försiktighetsprincipen.
            </seg>
            <seg n="542e92e6">
              Fru talman! Sedan två år tillbaka är jag ganska ofta ute i landet
              och berättar om det här. Folk förväntar sig att jag har makt över
              riksdag och regering att vi ska återta det övergripande samhällsansvaret,
              nämligen att skydda befolkningen. Människor känner att offentligheten
              har svikit det här ansvaret. Oron är mycket stor, och vreden växer.
            </seg>
            <seg n="c314aa32">
              Ni makthavare skiter i oss människor! Det är budskapet som jag
              här måste få lov att framföra från alla dessa människor till oss
              alla.
            </seg>
            <seg n="17ade996">
              Sist jag stod här och debatterade med bostadsutskottet fick jag
              höra att det var jag som var illojal och kom med misstänkliggörande
              påhopp på våra stackars välmenande myndigheter. Jag undrar stillsamt:
              Vem av oss är det som har missat vad vårt uppdrag går ut på? Till
              skillnad från den gången har jag i dag gott om tid för repliker,
              kan jag påpeka.
            </seg>
            <seg n="8fbc3f40">
              Länge nog har riksdag och regering varit mer lojala med IT- och
              telekombranschen i stället för med medborgare, människor. Det
              är för att värna deras hälsa och trygghet som vi sitter här; det
              måste påpekas. Jag säger: Gärna en expropriering och gärna en
              konfiskation och nya lagar men bara om de verkligen gäller, för
              att citera lagtexten, ett angeläget allmänt intresse.
            </seg>
            <seg n="880c8a93">
              Kära åhörare! Att hemifrån, som i reklamfilmen, guida sin pojkvän
              från skyltfönster till skyltfönster eller att ladda ned mjukporr
              som 3 G erbjuder är inte ett angeläget allmänt intresse. Inte
              heller de sjukvårdsvinster som Messing brukar försöka framhålla
              att 3 G ska ge går det att rättfärdiga eftersom kostnaden för
              3 G-utbyggnaden snart är uppåt 50 miljarder i investeringar. Miljarderna
              för felsatsningen på Rakel skulle i stället ha kunnat gå direkt
              in i den utmärglade svenska sjukvården. Till exempel kunde varje
              landsting få hjälp med att skapa elsanerade kliniker så att de
              elöverkänsliga kunde få åtnjuta samma vård som vi andra. Det å
              andra sidan vore ett äkta angeläget allmänt intresse.
            </seg>
            <seg n="c1742b4f">
              Vi gröna saknar således en ordentlig behovsanalys utifrån allmänintresset.
              Och vi gröna inte bara saknar utan också kräver att det föranstaltas
              miljökonsekvensbeskrivningar både för varje enskilt mastutbygge
              och för basstationerna liksom för hela det samlade jätteprojekt
              som Sverige utsätts för med den mest forcerade utbyggnadstakten,
              dessutom heltäckande, i hela Europa!
            </seg>
            <seg n="425c80ec">
              Hur kunde regeringen så grymt åsidosätta försiktighetsprincipen
              och bara utan eftertanke sätta fart och exponera hela landet för
              ett pyramidalt pulserande högfrekvent mikrovågsstrålningsexperiment
              på industrins villkor? Och hur kan riksdagen gång på gång ställa
              sig bakom detta?
            </seg>
            <seg n="7ebd4d90">
              De lagändringar som vi diskuterar i dag är således ett makalöst
              exempel på statsmaktens och allmänintressets kapitulation inför
              kapitalets behov, inte inför människors behov.
            </seg>
            <seg n="e2015816">
              Detta skapar också en gigantisk överkapacitet. 59 635 basstationer
              skulle ha kunnat vara bara 4 100, sade Telia, men så fick de heller
              inte någon licens i den berömda skönhetstävlingen.
            </seg>
            <seg n="2ee8d7c2">
              Redan i dag finns det tätt, tätt och överlappande basstationer
              i städernas centrala delar på ibland upp till fyra operatörer.
              I Malmö har vi även Orange och andra. Nattsömnen och koncentrationsförmågan
              sviktar hos de boende. Varför fungerar inte det berömda samordningskravet
              i städerna?
            </seg>
            <seg n="04fa9508">
              Med dagens förslag om utökade ledningsrätter ska alltså branschen
              kunna få köra över kommuner och markägare och säkra sin utbyggnad
              fastän smartare teknik finns inom räckhåll. Vad är det för fel
              i att undersöka även EDGE eller CDMA 2000 och CDMA 450? Och är
              det inte så att Wimax säkert snart, om några år, ändå brädar UMTS?
            </seg>
            <seg n="dbe6b661">
              Snart kommer vi att bli tvingade att inrätta lågstrålande zoner
              som reservat för växande delar av befolkningen. Var ska de ligga?
            </seg>
            <seg n="57e0ca96">
              EG-fördragets artikel 174 ålägger medlemsstaterna att tillämpa
              försiktighetsprincipen. Den har ju vi också i vår egen miljöbalk,
              och den gäller parallellt, samtidigt och överallt tillsammans
              med all annan svensk lagstiftning.
            </seg>
            <seg n="41edf162">
              Miljödomstolen i Växjö har slagit fast att 3 G är en miljöfarlig
              verksamhet. Det är för övrigt solklart det framgår när man läser
              miljöbalken, MB 9:1!
            </seg>
            <seg n="abb5b917">
              Vår egen svenska grundlag säger att vi ska verka för trygghet
              och god levnadsmiljö och trygga rätten till arbete och bostad.
            </seg>
            <seg n="4c57866f">
              Är då inte denna konfiskationslag ett rättsövergrepp på individer,
              på markägare och på de vitalaste samhällsintressena allmänintressena?
              Jo, man nekas ju till och med talerätt och får inte som sakägare
              den individuella behandling som lagen föreskriver.
            </seg>
            <seg n="de60034e">
              Det vi bevittnar, mina damer och herrar, är en historisk ansvarskapitulation
              till förmån för bransch, industri och kapital.
            </seg>
            <seg n="14e6d5b1">
              Ni ledamöter som röstar med hjärtat och förnuftet och så som
              60 % av svenska folket skulle vilja att ni gjorde, rösta nej till
              hela propositionen om utvidgningen av ledningsrättslagen! Det
              här sätter nämligen inte bara marknaden och äganderätten ur spel,
              utan det sätter också hela samhällsansvaret sorgeligen ur spel.
              Rösta ja till hälsa och offentligt ansvarstagande värt namnet!
              Yrka alltså avslag på propositionen!
            </seg>
          </u>
          <note type="speaker" n="5fcf9e22">
            Anf. 200 LARS TYSKLIND (fp) replik:
          </note>
          <u who="lars_tysklind_d8e722" xml:id="i-ba02553c893512fe-2" n="da721a9c">
            <seg n="8b675227">
              Fru talman! Jag ställde en fråga här tidigare, men då fanns det
              ingen miljöpartist här i kammaren som hade replikrätt.
            </seg>
            <seg n="1b84eb3d">
              Helena Hillar Rosenqvist hänvisade till ett stämmobeslut i Blekinge
              i somras om att man ska stoppa 3 G-utbyggnaden. Jag undrar då
              om Miljöpartiet tänker driva den frågan i riksdagen för att få
              ett sådant riksdagsbeslut.
            </seg>
            <seg n="e976ba14">
              När det gäller ledningsrättslagen finns inte den möjligheten
              i dag, och utbyggnaden pågår ju. Ska man göra någonting måste
              man i så fall fatta ett nytt beslut.
            </seg>
            <seg n="1f3b4c93">
              Eftersom Miljöpartiet i trafikutskottet inte motsätter sig detta
              är ju frågan relevant.
            </seg>
          </u>
          <note type="speaker" n="4216c351">
            Anf. 201 LOTTA N HEDSTRÖM (mp) replik:
          </note>
          <u who="lotta_hedstrom_852ee3" xml:id="i-bc006c8b073b8a66-1" n="f8854c91">
            <seg n="955a32f2">
              Fru talman! Jag noterar att du ställer den frågan, och jag är
              glad över att få tillfälle att svara på den.
            </seg>
            <seg n="9e9364c7">
              Nej, jag tror att trafikutskottet vid det tillfället var lika
              överrumplat som jag själv var för något år sedan när man byggde
              upp en mast precis bakom vår lagård och jag inte tyckte att jag
              hade anledning att reagera. Det handlar ju kunskap och medvetenhet,
              och den väcks med tiden.
            </seg>
            <seg n="d1328341">
              Vår kongress var ganska medveten om det här och gjorde sitt ställningstagande
              eftersom man helt enkelt såg att människor mår dåligt. Frågan
              ligger, och det kommer säkert motioner från Miljöpartiet redan
              till hösten. Frågan kommer säkert att tas upp i olika former i
              budgetförhandlingarna med regeringen.
            </seg>
            <seg n="2b9e01a3">
              Framför allt kommer vi att fortsätta att kräva att man ska göra
              den stora miljökonsekvensbeskrivningen av hela projektet. Om den
              miljökonskvensbeskrivningen som naturligtvis inkluderar hälsoaspekterna
              visar att det finns anledning att införa ett moratorium, som Helena
              pratade om, då tänker vi följa kongressens beslut så fort som
              möjligt.
            </seg>
          </u>
          <note type="speaker" n="07acb2a8">
            Anf. 202 LARS TYSKLIND (fp) replik:
          </note>
          <u who="lars_tysklind_d8e722" xml:id="i-ba02553c893512fe-3" n="da721a9c">
            <seg n="da5a2340">
              Fru talman! Då bygger ju ett sådant beslut på aktuell kunskap.
              Jag sade tidigare att ska man fatta politiska beslut med trovärdighet
              måste de bygga på aktuell kunskap.
            </seg>
            <seg n="b5952628">
              Lotta Hedström gjorde en helt riktig beskrivning av försiktighetsprincipen,
              att den hela tiden gäller överallt parallellt med all annan verksamhet.
              Det var ju skönt att det var åtminstone en till som hade de uppfattningen.
            </seg>
            <seg n="cf6239c9">
              När det gäller Krisberedskapsmyndigheten som man har hänvisat
              till många gånger här i dag kan man utläsa andra saker ur rapporten.
              Det finns en rubrik som lyder: Liten oro generellt för strålningsrisken
              med det nya mobilnätet 3 G. Samtidigt känner en av fyra stor oro.
            </seg>
            <seg n="cd3d222b">
              Man kan alltså använda olika procentsatser och få fram olika
              andemeningar i detta. Sedan är det en stor procentsats som inte
              säger sig få någon användning av det här systemet. Det är i och
              för sig inte så konstigt att det är på det viset.
            </seg>
          </u>
          <note type="speaker" n="81c4d9fd">
            Anf. 203 LOTTA N HEDSTRÖM (mp) replik:
          </note>
          <u who="lotta_hedstrom_852ee3" xml:id="i-bc006c8b073b8a66-2" n="f8854c91">
            <seg n="8768793b">
              Fru talman! Du nämner aktuell kunskap. Den är inte oomtvistad.
              Vore den inte det vore det inga problem.
            </seg>
            <seg n="04fa5064">
              SSI sitter inte på aktuell kunskap. Man har inte tagit in en
              massa saker. Jag skulle kunna ge både dig och Ragnwi Marcelind
              en sammanfattning av ett antal mycket centrala rapporter där man
              pekar på att det finns risker, och det är oomtvistligt. Det är
              omöjligt att säga att det inte finns risker. Aktuell kunskap är
              verkligen inte ett homogent begrepp.
            </seg>
            <seg n="b6a66a81">
              Även från myndighetsnivå har man sagt att försiktighetsprincipen
              inte är tillämpbar. Vad vi vill är att man ska tillämpa den, precis
              som den ska tillämpas. Jag förstod inte din kommentar där.
            </seg>
            <seg n="d1883c75">
              Ett mycket intressant tema som har förekommit här i dag och som
              inte fanns med vid bostadsutskottets förra omgång är ju att vi
              och Vänsterpartiet och kanske i viss mån även Centerpartiet som
              är oerhört kluvet i den här frågan skulle spela på människors
              oro. Det är fantastiskt att höra. Det är helt sagolikt.
            </seg>
            <seg n="c46766f1">
              Jag är orolig. Jag behöver inte spela på någons oro. Jag skulle
              gärna vilja ha en bra trådlös kommunikation, om jag var säker
              på att den inte orsakade några problem. Det handlar inte om att
              spela på folks oro. Det handlar inte om att försöka att driva
              igenom en massa saker samtidigt som man säger att man bryr sig
              om att människor är oroliga. Vi ska ta, inte bara oron på allvar,
              utan vi ska ta riskerna på allvar. Allt annat är bara bludder.
            </seg>
            <seg n="0ba60888">
              Och vad skulle den politiska vinsten vara med att spela på folks
              oro? Det är ju vi som drar i nödbromsen som blir hånade. Det är
              ju vi som beskylls för att vara teknikfientliga.
            </seg>
            <seg n="393ea00b">
              T-Forden kom en gång i världen, men det är väl inte den bilen
              vi ska ha. Vi ska ju utveckla teknikerna. Vi vill väl inte ha
              freonkylskåp, utan vi vill ha den bästa tänkbara tekniken. Om
              man redan nu vet att den här tekniken är skadlig för hälsan, då
              ska vi inte fortsätta med den, utan då ska vi hitta andra frekvenser
              och andra utformningar som gör den bättre.
            </seg>
          </u>
          <note type="speaker" n="810a02a3">
            Anf. 204 JAN-EVERT RÅDHSTRÖM (m):
          </note>
          <u who="jan-evert_radhstrom_74bf7f" xml:id="i-fde8cfdffabee43e-7" n="3f7d47a8">
            <seg n="9780fe43">
              Fru talman! Jag är skyldig till motionen Bo6. Därför vill jag
              gärna gå upp i den här debatten. Motionen innehåller två yrkanden.
            </seg>
            <seg n="a8e83747">
              Det första yrkandet är att man inte behöver utöka ledningsrätten.
              Byggnaderna kan fungera genom frivilliga avtal. Detta redogjorde
              Bengt-Anders Johansson mycket noggrant och bra för. Det förvånade
              mig att ingen begärde replik på Bengt-Anders anförande i det hänseendet.
              Vi får se om jag lockar någon att ta en diskussion i denna fråga.
            </seg>
            <seg n="1e9052e0">
              Det andra yrkandet är att vi vill ha en samordning av master.
              I likhet med flera andra och särskilt med Bengt-Anders som har
              sagt mycket av det som gäller för vår motion välkomnar jag utbyggnaden
              av 3 G-tekniken, men jag anser att utbyggnaden kan ske även fortsättningsvis
              utan att man ytterligare begränsar den redan i Sverige mycket
              svaga äganderätten.
            </seg>
            <seg n="5dee1df6">
              När man läser propositionen om ledningsrätt för elektroniska
              kommunikationsnät står det att det i dag egentligen inte är något
              problem när man ska finna mastplaceringar, utan man klarar det
              till absolut största merparten genom frivilliga avtal.
            </seg>
            <seg n="ccc5d9d1">
              De problem som finns gäller i huvudsak kommuner. Ragnwi Marcelind
              sade tidigare att hon hade hört efter hos lantmäteriet, och i
              upp till 98 % av fallen fungerar det bra. Vad är det då vi diskuterar
              när vi ska anta förslaget om en ny ledningsrättslag?
            </seg>
            <seg n="0631124f">
              Vi leker med tanken att det handlar om att det ska byggas 10
              000 master. Man kanske inte kommer överens om 2 % av dem. Det
              är 200 master. Det är offentliga aktörer som äger merparten av
              dessa master. Så står det i propositionstexten. Men jag är vänlig
              i min beräkning och halverar siffran till 100 master. Det är 100
              master som det kan bli problem med när man ska bygga ut 3 G-nätet
              i hela vårt land.
            </seg>
            <seg n="cc81c330">
              Och vad ska vi ha? Jo, vi ska ha en ledningsrättslag som fastställer
              en nivå för utbyggnaden av de 10 000 master som är kvar att bygga,
              en nivå som vi alla vet är alldeles för låg. Det är det som är
              problemet.
            </seg>
            <seg n="c1d9a674">
              Om man frågar Post- och telestyrelsen, PTS, om det är några problem
              med att operatörer får för få bygglov får man till svar att till
              exempel Telia med sin samarbetspartner har utnyttjat 6 % av sina
              bygglov. Vad är problemet, mina vänner? Varför måste vi ha en
              ledningsrättslag? Vodafone och Tre har utnyttjat något mer. De
              har utnyttjat 50 % av sina bygglov, men inte mer. Vad är problemet?
              Det är ingen brist på bygglov för master. Utbyggnaden kan ske,
              och det tycker jag är bra.
            </seg>
            <seg n="988aa612">
              Jag är väl medveten om att det byggs olika typer av mastanordningar
              i vårt land som i dag inbegrips i ledningsrättslagen och att stora
              delar av framtidens 3 G-master inte kan rymmas inom samma lagstiftning.
              Det talas om att det ska vara teknikneutralt. Men vad är problemet?
            </seg>
            <seg n="fa9e1fde">
              Det går att göra en utbyggnad i dag. För mig är en lagstiftning
              från 1973 en sak. Att vi har en teknikutveckling i vårt land som
              gör att en föråldrad lagstiftning inte är nödvändig tycker jag
              är jättebra. Ledningsrättslagen behöver inte användas för att
              vi ska klara utbyggnaden av 3 G-nätet. Men här hör man att det
              är viktigt att ha en teknikneutral lagstiftning när det inte alls
              behövs!
            </seg>
            <seg n="8c57b5d9">
              Jag har svårt att förstå en sak som har sagts ganska många gånger
              i dagens debatt, nämligen att ledningsrättslagen är från 1973
              och att den är föråldrad. Jag vill läsa ett stycke ur HD-domen
              som Bengt-Anders hänvisade till från den 7 juni som gäller ledningsrättslagen
              och synen på detta: Även vid senare ändringar i 2 § ledningsrättslagen
              tyder uttalanden i förarbetena på att lagstiftaren endast avsett
              den mer snäva definitionen av tillämpningsområdet för ledningsrättslagen,
              se proposition 1992/93:200 och propositionen 1999/2000:86. Det
              bör därvid beaktas att såväl NMT- som GSM-näten för mobil telekommunikation
              var under utbyggnad redan åren 1992/93 och att tekniken med trådlös
              radiokommunikation var känd redan vid ledningsrättslagens tillkomst.
            </seg>
            <seg n="e6085bc0">
              Där finns det inga problem. Där finns det stor vetskap, när översynen
              har gjorts av ledningsrättslagen, av vad som gäller. Vad är problemet,
              mina vänner?
            </seg>
            <seg n="c29bcca2">
              Jag ska inte förlänga den här debatten. Bengt-Anders har gjort
              en bra redovisning av våra ställningstaganden och våra argument.
              Det mesta är också redovisat i motionen. Det har blivit sagt en
              massa saker som vi kan stödja. Men det är viktigt att säga varför
              vi har ett yrkande här.
            </seg>
            <seg n="265ad0b9">
              Således, fru talman, yrkar jag bifall till den enskilda motionen
              Bo6. Jag yrkar bifall till yrkande 1 eftersom jag anser att yrkande
              2, som gäller samordning, är tillgodosett. Detta får på intet
              sätt uppfattas som att vi yrkar avslag på propositionen med den
              hänvisning som Miljöpartiet och Vänsterpartiet har. Det är ett
              helt eget yrkande.
            </seg>
          </u>
          <note type="speaker" n="0edf6ab1">
            Anf. 205 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-701c539059a078ec-3" n="dd7be53d">
            <seg n="725cf776">
              Fru talman! I morgon får vi borgerliga ledamöter i riksdagen
              möjligheten att pröva styrkan i regeringsformens skydd för äganderätten.
              Nyligen krävde vi samfällt att grundlagsskyddet skulle stärkas.
              Socialdemokraterna och deras stödpartier ville inte medverka till
              det tidigare. Därmed skapade de också utrymme för det förslag
              som i dag ligger på riksdagens bord om utvidgad ledningsrätt.
              Frågan som flertalet senare kommer att få ta ställning till är
              om vi ska utnyttja den svaga äganderätten och rösta för ännu en
              inskränkning. Kommer ledningsrätt att gå före äganderätt? Det
              är frågan, fru talman.
            </seg>
            <seg n="aafd29eb">
              Varje medborgares egendom är enligt regeringsformen 2 kap. 18
              § tryggad. Bara om det krävs för att tillgodose angelägna allmänna
              intressen kan man tvingas avstå sin egendom till det allmänna.
              I den nu aktuella propositionen om ledningsrätt föreslås att ett
              privat rättssubjekt ska ges rätt att i strid med ett annat privat
              rättssubjekts mening ta i anspråk den mark man anser sig behöva
              för att bygga de anordningar som ingår i elektroniska kommunikationsnät,
              för närvarande basstationer och master. Inom ramen för given ledningsrätt
              ska även inkluderas rätten att utan fastighetsägarnas tillåtelse
              göra andrahandsupplåtelser.
            </seg>
            <seg n="6c52fa88">
              Regeringen motiverar sitt förslag till inskränkning av äganderätten
              med att det föreligger ett angeläget allmänt intresse av att bygga
              ut den tredje generationens mobilsystem, 3 G eller UMTS. Det kan
              så vara, och det har den här kammaren fattat beslut om. Men behöver
              det leda till att det är ett så angeläget allmänt intresse att
              operatörernas vilja att få ledningsrätt går före äganderätten?
              För min del kan jag inte finna att så är fallet.
            </seg>
            <seg n="ad9e70dc">
              Den politiska viljan att bygga ut systemet till att omfatta 99,8
              % av Sveriges befolkning syftar till att operatörerna inte ska
              kunna välja bort vissa delar av landet. Det kan inte rimligen
              tolkas som att det är ett angeläget allmänt intresse att ge operatörerna
              en gräddfil genom landet på fastighetsägarnas bekostnad.
            </seg>
            <seg n="0a839f6e">
              Riksdagens uttolkning av EU:s ramdirektiv har gjorts utan att
              försiktighetsprincipen har tillämpats eller att utbyggnaden i
              sin helhet först har prövats enligt miljöbalkens bestämmelser.
              Till det är jag tveklöst kritisk, men nu är vi där vi är. När
              det nu visar sig att många enskilda fastighetsägare och kommuner
              avvisat de platser för utbyggnad som operatörerna önskat, när
              man kräver högre ersättningsnivåer än operatörerna tycker att
              de vill betala, anser då verkligen denna kammare att det är ett
              angeläget allmänt intresse att låta operatörerna få rätt på markägarnas
              bekostnad?
            </seg>
            <seg n="a7571b06">
              Här finns olika intressen. Det är äganderätten. Det är hälsoaspekter,
              som det har talats om tidigare. Det är landskapsbilden, operatörernas
              önskan och den politiska viljan. För denna avvägning och prövning
              har vi en särskild ordning. Den ifrågasätts, till och med ogillas
              emellanåt, av operatörerna. De vill nu få ledningsrätt för att
              komma förbi fastighetsägarnas, som det har framgått, höga ersättningskrav.
              Marknaden vill man sätta ur spel. Man vill slippa gå vägen över
              avtalsförhandlingar.
            </seg>
            <seg n="1bfd8b0f">
              Det framgår också tydligt av det faktum att ansökningarna har
              ökat i antal sedan vissa domstolar sett att ledningsrättslagen
              som den sett ut har varit tillämplig. Det är en väg som Högsta
              domstolen som vi tidigare har hört nu har stängt men som måhända
              denna kammare på nytt vill öppna.
            </seg>
            <seg n="9deb8377">
              Är det verkligen rimligt att inskränka äganderätten för att marknadens
              aktörer har problem för att leva upp till ett politiskt beslut?
            </seg>
            <seg n="16518022">
              Även om det i dag hävdas föreligga ett allmänt intresse av tredje
              generationens mobiltelesystem framkommer inte någon särskild motivering
              för att hävda att just det är angeläget. Snarare pekar remissinstanserna
              på att det här förslaget har ett mycket svagt stöd. Det faktum
              att skyddet för egendom och äganderätt återfinns i grundlagen
              borde leda till slutsatsen att den här kammaren kräver en starkare
              motivering av regeringen än en politisk vilja att inskränka äganderätten.
            </seg>
            <seg n="17d5b66f">
              Utbyggnaden av mobiltelefonin har nu skett på marknadens villkor
              utifrån gällande lagstiftning. Det faktum att det leder till högre
              kostnader för operatörerna eller att de måste anpassa sina nät
              till lokala förutsättningar borde, utifrån de allmänna förutsättningar
              som gäller i frågan, ses som ett nödvändigt korrektiv, en balanserande
              kraft mellan olika intressen på marknaden. Om nu en part skulle
              få en gräddfil och en obegränsad rätt på annans bekostnad upphävs
              balansen mellan olika allmänintressen. Operatörernas rätt att
              få välja sin lågprisväg genom landet kan inte få bli ett överordnat
              intresse.
            </seg>
            <seg n="1853e099">
              Många av mina borgerliga bröder och systrar lutar sig mot ett
              löfte om ändring av ersättningsnivåerna vid expropriation. Men,
              fru talman, även om en höjning av ersättningsnivåerna är motiverad,
              angelägen och efterfrågad också från denna kammare kan det inte
              i sig vara ett skäl att ytterligare inskränka äganderätten. Låt
              oss stå fast vid den hållning som vi hittills har haft. Låt oss
              inte ytterligare urgröpa utan i stället stärka äganderätten som
              vi tidigare har hävdat.
            </seg>
          </u>
          <note n="42a0e35e">
            Med detta, fru talman, yrkar jag bifall till min och Birgitta
            Carlssons motion Bo9 i detta betänkande.
          </note>
          <note type="speaker" n="ad70aea1">
            Anf. 206 SVEN GUNNAR PERSSON (kd):
          </note>
          <u who="sven_gunnar_persson_7bd9a0" xml:id="i-21fc13bbd3b315a5-0" n="9daeeebb">
            <seg n="f9e0f23e">
              Fru talman! Som tidigare sagts i debatten här står vi inför en
              ganska snabb utbyggnad av infrastrukturen för elektronisk kommunikation,
              framför allt så kallad 3 G. För att utvecklingen ska kunna ske
              i den takt som är önskvärd måste ett stort antal master byggas,
              vilket ju den som följt dagens debatt knappast kan ha missat.
              Möjligen kommer de allra flesta upplåtelseärendena att som hittills
              lösas genom avtal där bägge parter är någorlunda nöjda.
            </seg>
            <seg n="ecb13ed7">
              Men, fru talman, jag tycker inte att utskottet i tillräckligt
              stor utsträckning tar den oro på allvar som många markägare uttryckt.
              Det är en oro för att deras ställning i förhandlingar om ersättning
              allvarligt försvagas när ledningsrätten vidgas på det sätt som
              föreslås. Motparternas ställning kan på motsvarande sätt stärkas
              eftersom man har tvångsinstrumentet i bakfickan.
            </seg>
            <seg n="6b0ad328">
              Det är mycket tveksamt med en hantering som innebär att tvångsregeln
              kommer på plats redan den 1 augusti i år medan den utvärdering
              av ersättningsreglerna som utlovas med största sannolikhet kommer
              att ta flera år. Det hade varit lugnande om vi i den här debatten
              hade kunnat få ett besked från regeringspartiets företrädare att
              man ska göra allt man kan för att översynen ska inledas omgående
              samt att ersättningsreglerna i ledningsrättslagen ska behandlas
              med förtur. Det är rimligt, anser jag, att utvidgningen av ledningsrättslagens
              tillämpningsområde inte träder i kraft förrän ersättningsfrågorna
              belysts och förhoppningsvis förbättrats.
            </seg>
            <seg n="5cc93015">
              Fru talman! Om ersättningsfrågorna vid upplåtelse av ledningsrätt
              behandlas med förtur i en översyn som omgående inleds finns det
              redan goda förslag som snabbt kan komma på plats så att inte utbyggnaden
              försinkas. I ett särskilt yttrande till 2002 års ledningsrättsutrednings
              slutbetänkande finns ett förslag till en partiell reform av ledningsrättslagens
              ersättningsregler. Detta förslag kan mycket väl utgöra utgångspunkten
              för en diskussion. I Ledningsrättsutredningen ansågs det förslaget
              ligga utanför utredningens uppdrag. I den översyn som enligt utskottet
              ska ske inom en snar framtid passar dock detta förslag mycket
              bra.
            </seg>
            <seg n="babcd13f">
              Med det anförda som motiv, fru talman, kommer jag i omröstningen
              att ansluta mig till reservation 6.
            </seg>
          </u>
          <note type="speaker" n="a1187e0a">
            Anf. 207 LENNART BEIJER (v):
          </note>
          <u who="lennart_beijer_79902a" xml:id="i-e139754b7eb975d0-0" n="ba0927f4">
            <seg n="a1540690">
              Fru talman! Jag måste först säga att det är mycket intressant
              att ha följt den här debatten i bostadsutskottet. Man kan nog
              rekommendera många ledamöter att ibland sitta i andra utskott
              och lyssna, för man lär sig en hel del.
            </seg>
            <seg n="d89b61c0">
              Jag vill också säga att jag står bakom de yrkanden som gjorts
              av Vänsterpartiets representant i den här debatten. Diskussionen
              handlar ju väldigt mycket om att regeringen vill öka takten i
              utbyggnaden av 3 G-nätet. Man är inte nöjd med den drygt 70-procentiga
              täckning som i dag finns utan vill snabbt nå den nära 100-procentiga
              täckning som föresattes vid licensfördelningen.
            </seg>
            <seg n="73e53f16">
              Samtidigt vet regeringen att det finns en växande opinion mot
              utbyggnaden. Det har framgått här i debatten väldigt tydligt.
              Denna oro och kritik kommer dels från dem som inte vill ha ytterligare
              master uppsatta i sin närhet, dels från människor som anser sig
              fara illa både av elektromagnetiska fält och av strålningen från
              telefoner och sändare.
            </seg>
            <seg n="acdf2bcd">
              Det handlar, fru talman, om kanske 200 000 människor som är mer
              eller mindre berörda av den ökade strålningen. Vi vet att fler
              än 400 människor har flytt sina bostäder till husvagnar och torp
              i områden med lägre strålning.
            </seg>
            <seg n="7231198e">
              Med tanke på situationen är det förvånande att regeringen och
              ett antal borgerliga partier tar så lätt på oron bland dessa många
              människor. Man är dock mycket intresserad av hur ersättningen
              till markägarna ska lösas. Även om jag inte håller med om någonting
              i diskussionen om markägarersättningen måste jag säga att Bengt-Anders
              Johanssons analys av frågan var ytterst intressant.
            </seg>
            <seg n="f662e895">
              Det hade varit bra om regeringen först sett till att forskningen
              om elöverkänslighet fått tillräckliga resurser. Vi har kämpat
              för det i år efter år men lyckas inte. Kommunerna bör ges ett
              större ansvar och möjlighet att styra placeringen av 3 G-sändare,
              och naturligtvis ska operatörerna åläggas att samutnyttja masterna.
              Dessutom borde regeringen innan man genom en ny lag, eller genom
              förändring av en lag, ökar trycket på operatörerna att snabba
              på utbyggnaden undersöka möjligheterna dels att sänka det svenska
              gränsvärdet för strålning som ligger mycket högt det ligger mycket
              högre än gränsvärden exempelvis i Italien, Paris eller Bryssel
              dels att justera ned kravet på tjänstesignalens styrka, vilket
              omedelbart leder till färre master. Det är ungefär den variant
              som Telia var inne på från början men som de gick på pumpen på.
            </seg>
            <seg n="5b2803db">
              Det hade naturligtvis varit väldigt bra om Anders Ygeman hade
              varit här, men han har meddelat mig att han har ett mycket viktigare
              sammanträffande, nämligen fotbollsmatchen i kväll. Det har jag
              viss förståelse för. Men regeringens hårdföra politik för att
              snabba på 3 G-utbyggnaden riskerar faktiskt att bli kontraproduktiv.
              Vi kanske missar någonting. Vi kanske försvårar teknikutvecklingen
              för att vi inte tar den hänsyn som vi borde ta och mycket väl
              skulle kunna ta utan att hindra någon utveckling över huvud taget.
            </seg>
          </u>
          <note type="speaker" n="0a9f31e5">
            Anf. 208 STEN LUNDSTRÖM (v):
          </note>
          <u who="sten_lundstrom_39803a" xml:id="i-dfe8ffb6418e6b77-0" n="fc3a1f5f">
            <seg n="32c578bd">
              Fru talman! Orsaken till att jag begär ordet är inte för att
              räta upp någonting av det som Lennart Beijer eller Owe Hellberg
              har sagt utan snarare för att kommentera en del av påståendena.
              Först vill jag konstatera att vårt avslagsyrkande inte har någonting
              att göra med det moderata avslagsyrkandet. Vi har helt andra utgångspunkter
              för vårt avslagsyrkande.
            </seg>
            <seg n="62cc6cc6">
              Det har talats om Vänsterpartiet som ett tillväxtfientligt parti
              eller ett parti som på något sätt skulle vara emot utbyggnaden
              av 3 G. Jag har försökt att under hela debattens gång kunna påvisa
              att så inte är fallet. Snarare är det precis tvärtom. Om man vill
              bygga ut en ny teknik måste man på något sätt gå i takt med medborgarna.
              3 G-utbyggnaden går inte i takt med medborgarna. Krisberedskapsmyndighetens
              utredning av vad medborgarna tycker om det här visar att vi inte
              har någon stor acceptans för den här utbyggnaden. Det är alldeles
              för många människor i samhället som är rädda för den här utbyggnaden.
            </seg>
            <seg n="ca69f08b">
              Vad försökte då Vänsterpartiet göra? Det har pratats lite grann
              om de här så kallade förhandlingarna. Ragnwi Marcelind har, fru
              talman, vid flera tillfällen sagt att vi är ledsna för att vi
              inte fick sluta avtal med regeringspartiet. Det är klart att vi
              är ledsna för att vi inte får lov att sluta avtal. Det är självklart.
              Vi går in i varje förhandling med hopp om att kunna komma överens.
            </seg>
            <seg n="5eb24f99">
              De förhandlingarna pågår ju i sammanlagt en halvtimme, en mejlväxling.
              Där tog vi den oro som folk känner på allvar. Vi ville omgärda
              en fortsatt utbyggnad med ett regelverk som innebar att människors
              oro för strålning togs lite mer på allvar, att man tillsåg att
              närheten till förskolor, bostäder och annat skrevs in som en förutsättning
              för att man ska kunna bygga ut. Det gör vi, inte av någon sorts
              populistiskt skäl utan för att vi tar oron i allra högsta grad
              på allvar. Det finns folk inom vårt eget parti som tar den ännu
              mer på allvar än jag eftersom de är personligt drabbade av det.
              Det har inte att göra med någon sorts populism som en del av de
              borgerliga företrädarna och även tyvärr den socialdemokratiska
              företrädaren har sagt. Nej, det här handlar om att om vi vill
              ha en utbyggnad av 3 G, om vi vill ha en ny teknik, måste vi gå
              i samklang med människorna. Då måste den här teknikutvecklingen
              också vara av den arten att människor kan ta den till sig.
            </seg>
            <seg n="fa39250e">
              Socialdemokratin har valt att offra tror en del debattörer här
              ersättningsreglerna vid expropriering. Det tror jag inte mycket
              på. Man har valt att köpa det här snabbt, och man har valt att
              falla offer för de bolag som vill bygga ut för att, precis som
              en del av de moderata debattörerna har sagt, med pistolen i bakfickan
              kunna se till att pressa ned priset.
            </seg>
            <seg n="7ddfe3c1">
              Men beskyll inte Vänsterpartiet för att vara tillväxtfientligt!
              Läs vår reservation! Vi är för den här utbyggnaden. Vi har inte
              ändrat uppfattning, men vi vill att utbyggnaden ska ske i samklang
              med människorna.
            </seg>
            <seg n="242629a6">
              Nu tar man undan de demokratiska rättigheterna för kommunpolitiker.
              Man tar bort de demokratiska rättigheterna för hyresgäster. Man
              tar bort den demokratiska rättigheten för fastighetsägare att
              vara med och påverka detta på samma sätt som man gjort tidigare.
            </seg>
            <seg n="bafa1ca8">
              Anders Ygeman har sagt att det går att utnyttja ledningsrättslagen,
              men den här HD-domen visar att det inte går. Det är fel. Man kan
              inte använda ledningsrätten i dag. Se då till att omgärda detta
              med ett regelverk som innebär att vi kan göra den här utbyggnaden
              i samklang med människor och minimera oron!
            </seg>
            <seg n="31b1e475">
              Jag tror inte att vi kan avskaffa oron eller få bort den helt
              och hållet, men vi skulle genom ett annat lagförslag kunna genomföra
              den här utbyggnaden som är viktig för teknikutveckling, för företag
              och för glesbygd på ett sådant sätt att den faktiskt hade en acceptans
              hos befolkningen. Nu har majoriteten i utskottet och i riksdagen
              valt att göra precis tvärtom, nämligen att gå i konflikt med medborgarna.
            </seg>
          </u>
          <note type="speaker" n="5784fb7f">
            Anf. 209 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-701c539059a078ec-4" n="dd7be53d">
            <seg n="9af66876">
              Fru talman! Efter diskussion med kammarkansliet om hur man avser
              att behandla de olika yrkandena framgår det att den ambition som
              jag och Birgitta Carlsson hade när det gäller vår motion Bo9 inte
              kan fullföljas. Den har hanterats på ett mycket konstigt sätt,
              tycker jag. Bostadsutskottet har så att säga annekterat den i
              två reservationer helt olika till sin utformning och på intet
              sätt tillfyllest utifrån min horisont när det gäller äganderättsdiskussionen
              vilket gör att jag inte i något fall kan yrka bifall till min
              och Birgitta Carlssons motion.
            </seg>
            <seg n="87d851d2">
              Det leder mig till att jag i den första votering som uppenbarligen
              kommer att kunna gå av stapeln kommer att stödja det förslag som
              har framförts i Bo6 av Jan-Evert Rådhström med flera. Det har
              så att säga passerat det kritiska ögat, och då får det bli det
              i det första skedet.
            </seg>
          </u>
          <note n="4bb7a304">
            Föredrogs
          </note>
          <note n="2b8a3de5">
            Överläggningen var härmed avslutad.
          </note>
          <note n="d7877f08">
            12 § Avtal mellan Sverige och Danmark om vissa skattefrågor m.m.
          </note>
          <note type="speaker" n="2effb986">
            Anf. 210 CHRISTER NYLANDER (fp):
          </note>
          <u who="christer_nylander_7e0a9f" xml:id="i-f9b48d2f9fa54e00-0" n="f8490522">
            <seg n="2a1cf191">
              Fru talman! Det här är ett väldigt viktigt ärende som berör en
              väldigt viktig del av Sverige och de förutsättningar som finns
              att där skapa ökad tillväxt, fler jobb och starkt välstånd.
            </seg>
            <seg n="9dec28c3">
              Jag vill gärna inleda med att säga att Folkpartiet välkomnar
              det avtal som nu ligger på bordet mellan Sverige och Danmark om
              att lösa vissa skattefrågor. Dock skulle man med bara några få
              penndrag kunna se till att det här avtalet blev betydligt mycket
              bättre. Jag är faktiskt lite förvånad över att en så stor majoritet
              i utskottet inte kunnat ställa sig bakom Folkpartiets förslag.
            </seg>
            <seg n="f86b6d2e">
              Öresundsregionen är inne i ett mycket spännande skede. Många
              människor ser nya möjligheter. Öresundsbron och ett tätare samarbete
              mellan människor och företag innebär att gamla barriärer rivs
              och att nya framtidsvisioner målas upp. Det är de enskilda människornas
              drömmar och livsprojekt, det är de enskildas affärsidéer och kontakter
              och det är kunskapssökande och experimenterande som ser till att
              södra Sverige och Danmark knyts allt närmare varandra. Därmed
              måste det också vara de regelverk som lägger hinder för dessa
              vanliga människor som är de största barriärerna när det gäller
              att fortsätta integrationen och öka takten.
            </seg>
            <seg n="e994bdf1">
              Skattereglerna har länge varit ett av de största hindren för
              integrationen. Därför är detta skatteavtal efterlängtat. Det tog
              lång tid, alldeles för lång tid. Det borde ha funnits på plats
              redan när Öresundsbron öppnades. Men det är väldigt välkommet
              när det nu kommer.
            </seg>
            <seg n="3c34f0e1">
              Det ska gärna erkännas att det här avtalet undanröjer en hel
              del av de skattetekniska problem som har krånglat till det för
              vanliga Öresundspendlares vardag. Men det är också så att det
              finns tydliga brister i avtalet, brister som man faktiskt ganska
              enkelt skulle kunna rätta till.
            </seg>
            <seg n="c82f5a0d">
              Fru talman! Förra året flyttade 1 700 danskar till Skåne. De
              allra flesta av dessa har kvar jobbet i Danmark. Med det avtal
              som nu ska klubbas fortsätter de här danskarna i Skåne att betala
              skatt i Danmark samtidigt som de får service i den kommun de bor
              i.
            </seg>
            <seg n="e5853eca">
              När skatteavtalet blev känt uttryckte det socialdemokratiska
              kommunalrådet i Landskrona Marita Larsson väldigt stor glädje.
              I en tidningsintervju sade hon: Vi har tyckt det varit tokigt.
              Det är ju så att vi står för den kommunala servicen.
            </seg>
            <seg n="d2060fef">
              Hon trodde att Landskrona nu, med det nya avtalet, skulle få
              kompensation för att många danskar bor i kommunen och inte betalar
              någon kommunalskatt. Marita Larsson hade dock till stor del fel.
              Landskrona får inga större summor nya pengar. I stället går den
              kompensation som Danmark skjuter över till Sverige till det svenska
              skatteutjämningssystemet, och Landskrona lär inte där få särskilt
              många kronor för att täcka de extrakostnader det här innebär.
            </seg>
            <seg n="fc3299de">
              Detta innebär att skånska kommuner går miste om flera hundra
              miljoner kronor i uteblivna skatteintäkter samtidigt som man har
              många kostnader att bära. Är det rimligt att ha ett sådant avtal?
              Vad kommer det att få för effekter på lång sikt? Hur reagerar
              kommunerna i Skåne när de märker att de står för servicen men
              inte får några skatteintäkter för att klara det? Risken är uppenbar
              att detta blir en hämmande faktor för integrationen över Öresund.
            </seg>
            <seg n="6b684e1e">
              Fru talman! En annan stor brist i avtalet är att man inte tar
              hänsyn till den speciella problematik som bemanningsföretag ställs
              inför när de vill ha verksamhet i olika länder. Detta avtal innebär
              att bemanningsföretagen även i fortsättningen i praktiken kommer
              att hindras från att hyra ut arbetskraft över sundet. Varför ska
              det vara så? Varför kan vi inte se till att denna bransch får
              bättre möjligheter att utvecklas? Är det månne av ideologiska
              skäl? Tycker majoriteten att det är rimligt att det ska vara lite
              extra krångligt för dem som jobbar i eller driver ett bemanningsföretag
              att de ska skatta i två system, att de ska betala sociala avgifter
              i två system, att de ska söka jämkning i två system?
            </seg>
            <seg n="456b0c08">
              Det finns ett enkelt sätt att göra det lättare. Folkpartiet menar
              att bemanningsföretagen bara ska behöva skatta i det land där
              de har kontor och därmed där de har folk anställda. Jag kan inte
              förstå vilka argument majoriteten i utskottet har för att så inte
              ska bli fallet. Ni avstyrker Folkpartiets förslag, men varför?
              Vad är argumenten?
            </seg>
            <seg n="ffe91b29">
              Fru talman! Även om skattefrågorna är viktiga är de bara en del
              av de barriärer som finns och som hindrar dynamiken och integrationen
              i Öresundsregionen. Det är viktigt att man inte slår sig till
              ro med detta avtal och tror att problemen är lösta. Jag tycker
              att det har funnits inslag i regeringens retorik som gett anledning
              för oss liberaler att känna oss lite bekymrade för framtiden.
            </seg>
            <seg n="4af66d1c">
              När avtalet var klart var den danske ekonomiministern väldigt
              tydlig. Hans fokus var att detta stärkte Öresundsregionen och
              ökade tillväxten. Danskarna såg detta som en investering för mer
              dynamik, mer frihet och ökad tillväxt. I den svenska regeringens
              kommentarer var det i stället de rent fiskala aspekterna som betonades.
            </seg>
            <seg n="e4ba8950">
              Denna skillnad i hur man ser på skatteavtalet innebär naturligtvis
              ingen skillnad i substans, men den visar tyvärr att den svenska
              regeringen har fel fokus i de här frågorna. I förlängningen befarar
              vi att denna ovilja att se möjligheterna också kommer att sinka
              det framtida arbetet med att riva alla de andra barriärer som
              finns kvar.
            </seg>
            <seg n="51294fde">
              Det kortsiktiga, kamerala synsättet manifesteras också väldigt
              tydligt i att den utvärdering som ska göras om två år enbart ska
              gälla den strukturella och institutionella ordningen för utjämningen.
              Självklart bör man redan då, efter två år, göra en avstämning
              av hela avtalet för att se hur detta påverkar integrationen och
              se vilka möjligheter som finns att ta väck ytterligare hinder
              genom att förändra det här avtalet.
            </seg>
            <seg n="6337bbbe">
              Varför vill inte utskottet stödja denna enkla förändring, så
              att hela avtalet utvärderas efter två år i stället för bara de
              institutionella bitarna? Vad är argumenten?
            </seg>
            <seg n="c11f3932">
              Om det är det svenska kamerala perspektivet som hela tiden ska
              gälla finns risken att man glömmer bort vad Öresundsintegrationen
              egentligen handlar om. Man ser inte att människor vill pröva nya
              tankar och att detta på sikt leder till större värden. Vissa stora
              värden kan räknas i pengar, men det finns också värden som inte
              kan räknas och som inte alls passar in i den kamerala synen.
            </seg>
            <seg n="91344133">
              Fru talman! Det är bra att detta avtal äntligen är klart och
              föreläggs riksdagen för beslut. Men det är väldigt synd att utskottsmajoriteten
              inte tar chansen att med några få penndrag göra avtalet mycket
              bättre. Jag förstår faktiskt inte varför. Jag är lite förvånad.
            </seg>
            <seg n="1692a3ae">
              Jag hoppas att några fler skånska och sydsvenska ledamöter, gärna
              ytterligare människor, stöttar Folkpartiets reservation vid omröstningen
              i morgon bitti. Det behövs inte särskilt många ytterligare knop
              för att göra detta avtal mycket bättre för integrationen, för
              att stärka tillväxten och därmed på sikt skaffa fler jobb och
              ökat välstånd.
            </seg>
            <seg n="16e282ce">
              Med detta yrkar jag bifall till Folkpartiets reservation.
            </seg>
          </u>
          <note type="speaker" n="598522b6">
            Anf. 211 ARNE KJÖRNSBERG (s):
          </note>
          <u who="arne_kjornsberg_7a5474" xml:id="i-3558369ca9242eaa-1" n="d21e70ce">
            <seg n="7eeb9a80">
              Fru talman! Christer Nylander tycker att detta är ett väldigt
              viktigt ärende. Ja, självklart. Alla ärenden som debatteras i
              Sveriges riksdag är viktiga. Naturligtvis är det på det sättet.
            </seg>
            <seg n="f38ef99b">
              På något sätt blir världen mindre och mindre, eller större och
              större. Det beror på vilken utsiktspunkt man har. I den i vissa
              stycken väldigt globaliserade värld och internationaliserade ekonomi
              som vi har måste vi ibland sluta avtal, Christer Nylander, mellan
              två eller flera parter.
            </seg>
            <seg n="44198d64">
              Det förslag som vi nu diskuterar bygger på ett avtal mellan Danmark
              å ena sidan och Sverige å andra sidan. Det kan man inte med några
              enkla penndrag ändra. Först måste man bli överens med den andra
              parten, i det här fallet Danmark.
            </seg>
            <seg n="3d78aa9b">
              Det är därför vi behöver regler mellan i det här fallet två länder,
              i andra fall mellan en lång rad länder, exempelvis EU eller för
              den delen Förenta nationerna. Sett ur det perspektivet, ur det
              globaliserade, stora internationella perspektivet, är naturligtvis
              det här ärendet, jämförelsevis, inte så stort. Icke desto mindre
              är det väldigt viktigt.
            </seg>
            <seg n="2f9f25d1">
              Det bygger på ett avtal som slöts mellan Sverige och Danmark
              i oktober förra året. Detta avtal reglerar tillämpningen av det
              nordiska skatteavtalet för personer som arbetspendlar mellan Sverige
              och Danmark.
            </seg>
            <seg n="8bec060e">
              Det här har varit en lång lidandets historia. Jag kan ge lite
              bakgrund.
            </seg>
            <seg n="e806c15b">
              För några år sedan sade Danmark ensidigt upp det dubbelbeskattningsavtal
              vi hade. Sedan har svenska regeringar, alla med s-ledning, försökt
              att förhandla. Jag känner väl till det där. Det har till och med
              varit förhandlingar då danska finansministrar har flugit till
              Arlanda och där träffat Sveriges finansminister för att få fram
              det här avtalet. Sedan blev det ett val i Danmark och man bytte
              regering. Då fick man börja om från början därav tidsutdräkten.
            </seg>
            <seg n="9b793157">
              Men ett dubbelbeskattningsavtal förutsätter att två parter är
              överens, och Danmark sade, som sagt var, ensidigt upp det här
              avtalet för ett antal år sedan. Nu har man förhandlat fram någonting.
              Det är detta som riksdagen nu har att ta ställning till.
            </seg>
            <seg n="fba0a202">
              Då är det väl så, Christer Nylander, att man kan använda det
              gamla uttrycket att mycket vill ha mer. Ja, jag tycker att det
              vore bra om vi kunde få mer. Men detta är vad vi har kunnat komma
              överens om. Då kan inte skatteutskottet i Sveriges riksdag, även
              om vi är väldigt viktiga, ändra på det. Det är ju detta vi har
              kommit överens om med vår motpart.
            </seg>
            <seg n="3f092561">
              Sedan utvecklade Christer Nylander på ett bra sätt, tycker jag,
              problemet med människor som arbetar och betalar skatt i Danmark
              men bor i Sverige. Jag tycker också att det som detta avtal innebär
              är ett problem, att Danmark ska dra en del skatt och skicka över
              till oss. Det var vad vi kunde komma fram till i förhandlingarna.
            </seg>
            <seg n="a3bad88e">
              Men, Christer Nylander, det står ingenting i Folkpartiets reservation
              om den delen. I Folkpartiets reservation står det bara om det
              som man uppfattar som problem med bemanningsföretagen. Jag kan
              också tycka att det är ett problem, men vi har inte kunnat komma
              överens där.
            </seg>
            <seg n="fe13f77d">
              Är det inte bättre att anta detta då får man åtminstone det än
              att sätta i gång och förhandla igen och inte få någonting? Det
              är det som är valet. Ta detta eller ingenting! Vi kan inte ensidigt
              bestämma hur det ska vara. Vi måste träffa ett avtal om det. Då
              tycker vi alltså att det är bättre att vi antar de här delarna.
              Det är en bit på väg. Det är inte steget, det är första steget
              mot en bättre situation. Låt oss ta det för att underlätta integrationen
              i varje fall lite grann.
            </seg>
            <seg n="be658f68">
              Vi har kommit överens med vår motpart om att det här ska utvärderas
              efter två år. Nu är det på det sättet att nordiska ministrar har
              väldigt nära förbindelser och träffas då och då. Men nu har man
              formellt kommit överens om att man ska utvärdera efter två år.
            </seg>
            <seg n="85dab2d0">
              Men jag är alldeles övertygad om att Danmarks finansminister
              och Sveriges finansminister kommer att få anledning att diskutera
              detta vid olika tillfällen när de träffas, inom ramen för EU kanske
              eller vid nordiska finansministermöten. Det är ganska vardagligt
              mellan våra nordiska länder att våra företrädare gör på det här
              sättet. Det betyder i praktiken att den här utvärderingen kommer
              att starta i morgon, höll jag på att säga, därför att man ständigt
              håller på med detta.
            </seg>
            <seg n="41c5de9c">
              När det gäller det tredje förslaget i Folkpartiets reservation,
              om en vitbok, är det på det sättet att Utrikesdepartementet har
              talat om att under hösten kommer man att presentera en handlingsplan
              för tillväxt, innovation och forskning för Öresundsregionen. Om
              det har man också resonerat med vår motpart, eller medaktör kanske
              är ett bättre uttryck, Danmark. I den delen är det att slå in
              öppna dörrar. Det som Christer Nylander vill ha, som framgår av
              Folkpartiets reservation, är redan på gång.
            </seg>
          </u>
          <note n="377bf120">
            Fru talman! Jag vill alltså yrka bifall till förslaget i skatteutskottets
            betänkande och avslag på reservationen.
          </note>
          <note type="speaker" n="24126187">
            Anf. 212 CHRISTER NYLANDER (fp) replik:
          </note>
          <u who="christer_nylander_7e0a9f" xml:id="i-f9b48d2f9fa54e00-1" n="f8490522">
            <seg n="5e4ec55a">
              Fru talman! Folkpartiet välkomnar det här avtalet. Vi tycker
              att det är bra. Vi vill att riksdagen ska rösta igenom det. Men
              vi tycker också att det kan bli bättre och att regeringen ska
              ges i uppdrag att på olika sätt se till att avtalet bättre fyller
              den funktion som behövs för att underlätta integrationen över
              Öresund.
            </seg>
            <seg n="9a8ee06d">
              Jag har en mycket konkret fråga. I betänkandet skriver majoriteten
              att om reglerna för bemanningsföretag visar sig vara till hinder
              för den fortsatta integrationen blir det alltså tillfälle att
              återkomma till frågan i de fortsatta diskussionerna med Danmark.
              Så står det på s. 7. Nu är det så att detta redan är ett problem.
              Det är ingenting att tveka om. Man behöver inte se vad som händer
              i framtiden.
            </seg>
            <seg n="02a6467f">
              Det finns ett uttalande från Manpowers regiondirektör i Skåne
              som säger att man skulle kunna anställa 100150 fler människor
              om avtalet också innefattade bemanningsföretagen och tog bort
              de hinder som finns för dem 100150 jobb bara i det företaget.
              Men inte nog med det. Han pekar också på att flera andra företag
              skulle vara intresserade av att etablera sig i regionen om det
              bara inte hade varit så krångliga regler för inhyrd personal.
            </seg>
            <seg n="d6fd69d3">
              Räcker inte detta som exempel för att tillkännage för regeringen
              att man bör ta in detta i avtalet också?
            </seg>
            <seg n="8d9e97ad">
              Det slås fast i avtalet att de institutionella problemen ska
              utvärderas inom två år, men först om fem ska det tas upp om det
              finns ytterligare saker att göra för att underlätta integrationen.
              Varför gör man denna skillnad redan från början? Varför kan inte
              Sveriges regering tänka sig att pusha på för att utvärdera allt
              efter två år? De danska ministrarna och det danska parlamentet
              ger en helt annan berättelse av vad som ligger bakom förhandlingarna.
              Det är inte Danmark som har stoppat utan det är den svenska regeringen.
            </seg>
          </u>
          <note type="speaker" n="c9923c41">
            Anf. 213 ARNE KJÖRNSBERG (s) replik:
          </note>
          <u who="arne_kjornsberg_7a5474" xml:id="i-3558369ca9242eaa-2" n="d21e70ce">
            <seg n="4b05dbe3">
              Fru talman! Christer Nylander undrar varför detta inte tas med
              i avtalet. Det är därför att den andra parten inte ville ha in
              det i avtalet. Om två länder ska bli överens om något som gäller
              två länder måste båda länder tycka så. Det tyckte inte båda länderna.
              Vad begär Christer Nylander egentligen?
            </seg>
            <seg n="7436988d">
              Sedan var det frågan om uppdelningen. Med all respekt för min
              ärade meddebattörs kontakter med danska företrädare: Parterna
              var inte överens. Därför är det så. Det som står här var parterna
              överens om.
            </seg>
            <seg n="0ec828ce">
              Fru talman! Jag känner mig tjatig, men jag måste gång på gång
              säga att vad vi har att ta ställning till är ett avtal mellan
              våra länder, Sverige och Danmark. Antingen tar vi det eller inte.
              Sedan ger vi regeringen bakläxa. Vi kan inte ta vissa delar och
              inte andra. Det går inte att ta detta och sedan lägga till något
              ensidigt. Vår motpart, i det här fallet Danmark, måste vara med.
              Det är det som är den springande punkten.
            </seg>
          </u>
          <note type="speaker" n="2e046fb7">
            Anf. 214 CHRISTER NYLANDER (fp) replik:
          </note>
          <u who="christer_nylander_7e0a9f" xml:id="i-f9b48d2f9fa54e00-2" n="f8490522">
            <seg n="53c1b9ea">
              Fru talman! Ena sekunden säger Arne Kjörnsberg att det sker ständiga
              vardagliga kontakter mellan finansdepartementen och finansministrarna
              i de nordiska länderna, och därför är det inte särskilt svårt
              att förändra för framtiden. Samtidigt säger han att detta är något
              som är skrivet nästan i sten, och därför ska inte vi som sitter
              i Sveriges riksdag kunna ändra någonting.
            </seg>
            <seg n="dedfef34">
              I en förhandling finns två parter. Vi är representanter för den
              ena parten. Vad jag hör från den andra parten är en helt annan
              berättelse. De säger att de har lagt fram förslag, att de har
              tagit initiativ och att den svenska regeringen, som har sin förankring
              i denna riksdag, har haft problem med att få tummarna loss.
            </seg>
            <seg n="6ea3e4f9">
              Sveriges riksdag ska säga till regeringen att detta avtal är
              bra. Detta ska gå igenom, men vi vill också ge uppdraget att komplettera
              avtalet. Så snart som möjligt ska de ytterligare hinder som finns
              för integration tas väck. Det är viktigt för Sveriges tillväxt
              att den integrations- och tillväxtprocess som finns i Öresundsregionen
              får verka fullt ut. Det är viktigt för jobben, tillväxten och
              välståndet i hela Sverige.
            </seg>
          </u>
          <note type="speaker" n="dc48c9ee">
            Anf. 215 ARNE KJÖRNSBERG (s) replik:
          </note>
          <u who="arne_kjornsberg_7a5474" xml:id="i-3558369ca9242eaa-3" n="d21e70ce">
            <seg n="5745fab0">
              Fru talman! Jag håller med om att det är viktigt, men jag vet
              att det inte behövs något tillkännagivande till regeringen för
              att arbeta med frågorna om motparten också är beredd att göra
              det.
            </seg>
            <seg n="5866462b">
              Det är inte så att vi är något slags storebror som bestämmer
              hur det ska vara. Vi får på goda grunder och med all respekt för
              våra motparter förhandla och samtala. Det låter så högtidligt
              med förhandlingar. Jag vet att sådant pågår nästan kontinuerligt
              mellan i det här fallet Sverige och Danmark. Finansministern var
              i förra veckan i Finland för att ha samtal med sin finska kollega.
              För tre veckor sedan möttes de nordiska finansministrarna. Jag
              tror att de var i Reykjavik. Det är inget konstigt. Det är ett
              vardagligt arbete som utförs med stor respekt för varandra mellan
              de nordiska länderna. Jag har goda förhoppningar om att det arbetet
              kommer att fortsätta för att underlätta för människor som bor
              i den här regionen.
            </seg>
            <seg n="61756815">
              Motsvarande problem finns mellan Sverige och Norge. Det är Värmland
              och Dalsland. Där pågår också samtal. Vi har motsvarande problem,
              av något annan karaktär, i Tornedalen mellan Sverige och Finland.
              Där pågår också samtal. Det är viktigt för båda länderna. SverigeFinland.
              SverigeNorge. SverigeDanmark. Det är vardagligt arbete som pågår.
            </seg>
          </u>
          <note type="speaker" n="d89a29b9">
            Anf. 216 MARIE WAHLGREN (fp):
          </note>
          <u who="marie_wahlgren_06634e" xml:id="i-49e3128a77f62503-0" n="27b42639">
            <seg n="ad73290a">
              Fru talman! Jag hade först inte tänkt att gå upp i den här debatten.
              Jag vet att Christer Nylander för den folkpartistiska talan bra,
              och det har han gjort här. Men jag kan ändå inte låta bli att
              lite reflektera över de två debatter skatteutskottet har haft
              i dag.
            </seg>
            <seg n="bb3b5209">
              Vi hade tidigare under dagen en mycket lång debatt om en fråga
              som möjligtvis kan vara farlig för tillväxten i den här regionen
              en av tillväxtregionerna i Sverige. Där var många engagerade debattörer.
              Här står vi med en fråga som kanske är ännu viktigare för den
              till befolkningen största tillväxtregionen i Norden.
            </seg>
            <seg n="d2be74c2">
              Arne Kjörnsberg beskriver detta som en del av globaliseringen.
              Han sätter likhetstecken mellan en krympande jord och en minskande
              jord. Det har verkligen minskat hos oss. Det är 35 minuter från
              mig in till Köpenhamn. Om ni som kommer från den här regionen
              hade haft samma hinder i tillväxten i kontakterna UppsalaHelsingfors
              som vi har mellan Lund och Köpenhamn samt Malmö och Köpenhamn,
              en av de största universitetsregionerna, den i Norden största
              tillväxtregionen när det gäller livsmedel, den i Norden största
              regionen när det gäller läkemedelsforskning, hade ni kanske haft
              en större oro i huvudstadsregionen i Sverige.
            </seg>
            <seg n="4236fe26">
              När Christer speglade att danskarna faktiskt är aktiva i frågan,
              speglade det också att Köpenhamn är huvudstadsregionen i Danmark.
              Huvudstäder har ett visst intresse av att bevaka sina egna tillväxtmöjligheter.
            </seg>
            <seg n="9ea8644f">
              Jag tänkte inte gå in på själva skatteproblemet. Det har Christer
              speglat väl. Men jag vill ändå pusha för tanken på en vitbok.
              Utskottet skriver att regeringen har börjat på en handlingsplan
              för tillväxt, innovation och forskning över Öresund. Jag har en
              bakgrund som forskare, och jag har varit aktiv i det forskningssamarbete
              som startade när bron byggdes. Jag kan konstatera att arbetet
              har pågått en period men inte har fyllts på med nya tankar om
              hur samarbetet ska fördjupas. Det är först nu när vägs ände har
              nåtts med de första försöken som nya förslag kommer om hur detta
              ska fortsätta. Då är det lite för sent. Integrationen mellan Skåne
              och Danmark blir en stoppstart-reaktion. Vi kör en sträcka, sedan
              står vi stilla. Sedan backar vi lite, och sedan får vi börja om
              igen. Det måste vara en mycket starkare kontinuerlig process,
              och den måste ha en starkare uppbackning från det här parlamentet
              och från Sveriges regering.
            </seg>
            <seg n="c3cfbdc7">
              Jag hoppas att det är fler från Skåne som stöder reservationen
              och framför allt stöder tanken på en vitbok. Vi ska pricka av
              ärende för ärende som behöver lösas så att vi kan se till att
              en av de starkaste tillväxtregionerna i Norden får en chans att
              växa sig starkare och därmed bidra till välfärden i hela Sverige
              och i hela Danmark.
            </seg>
          </u>
          <note type="speaker" n="4a8ba84f">
            Anf. 217 ARNE KJÖRNSBERG (s) replik:
          </note>
          <u who="arne_kjornsberg_7a5474" xml:id="i-3558369ca9242eaa-4" n="d21e70ce">
            <seg n="931e3c2b">
              Fru talman! Naturligtvis anser vi socialdemokrater att det här
              är en viktig debatt. Det är därför en företrädare för Socialdemokraterna
              i skatteutskottet finns i kammaren i motsats till vissa andra
              partier som inte finns i kammaren med sina representanter från
              skatteutskottet. Det finns säkert goda skäl för det. Jag har inga
              synpunkter på det. Men antydan att Socialdemokraterna inte tycker
              att denna debatt är viktig kan inte stå oemotsagd.
            </seg>
            <seg n="03da94fe">
              För att undvika alla missförstånd: Det verkar precis som om Marie
              Wahlgren tror att jag är företrädare för denna region. Jag företräder
              Socialdemokraterna i Sverige. Jag är vald i södra Älvsborgs valkrets,
              och jag kan bättre förhållandena mellan Borås och Göteborg än
              mellan Helsingfors och Uppsala. Jag tror att jag kan bättre förhållandena
              Göteborg och Frederikshavn än mellan Helsingfors och Västerås.
            </seg>
            <seg n="c9ec0d07">
              Det där var en miss. Det är nog bra att veta varifrån riksdagens
              ledamöter av olika slag kommer, om man nu ska anspela på att någon
              inte begriper det här.
            </seg>
            <seg n="24958863">
              Ni gör ett stort nummer av vitboken. Om vi har en utvärdering
              på gång, är det inte bra? Varför ska ni konstra till det? Utvärderingen
              är ju redan på gång. Det är Utrikesdepartementet, den danska staten,
              det vill säga Ekonomi- och näringsministeriet, Region Skåne och
              Huvudstadens utvecklingsråd i Köpenhamn. Är det inte bra?
            </seg>
            <seg n="68774c96">
              Jag delar naturligtvis uppfattningen att mycket vill ha mer.
              Eller också är det så att ni vill skilja ut er från mängden. Jag
              noterar att bakom detta betänkande står en mycket stor majoritet
              i riksdagens skatteutskott, nämligen alla partier utom Folkpartiet.
            </seg>
          </u>
          <note type="speaker" n="0cb73666">
            Anf. 218 MARIE WAHLGREN (fp) replik:
          </note>
          <u who="marie_wahlgren_06634e" xml:id="i-49e3128a77f62503-1" n="27b42639">
            <seg n="37adc2bf">
              Fru talman! Jag måste be om ursäkt om Arne Kjörnsberg upplevde
              att min kritik av hur man hanterar de här frågorna eller den syn
              man har på regioner hade med hans eget hemvist att göra. Jag tänkte
              mer på det faktum att det är väldigt lätt att huvudstadens dimension
              blir dominerande och att man missar just en sådan här region,
              Öresundsregionen, som går över två länder. Det var inte en kritik
              mot herr Kjörnsberg själv, utan mer mot den socialdemokratsika
              politiken i så fall.
            </seg>
            <seg n="83743b18">
              Ja, jag är besviken över att inte ledamöter från de andra partierna
              är aktiva och debatterar den här frågan. Jag uppskattar att Socialdemokraterna
              väljer att tycka att den är viktig.
            </seg>
            <seg n="fe6192ae">
              Det jag reagerade på var jämförelsen med alla de andra skatteavtalen.
              Jag håller med om att det är jättebra att vi får bra sådana mellan
              Norge och Sverige och mellan Finland och Sverige. Men man ser
              inte riktigt att det trots allt är en viss skillnad på Öresundsregionen,
              just på grund av att Öresundsregionen, precis som Göteborgsregionen
              och Helsingforssregionen, är ett stort och viktigt tillväxtnav
              i Sverige och i Norden. Man måste nog ha ett lite större och vassare
              fokus när det gäller den typen av regioner, för det berör hela
              landets möjlighet till tillväxt.
            </seg>
          </u>
          <note type="speaker" n="ab2ce368">
            Anf. 219 ARNE KJÖRNSBERG (s) replik:
          </note>
          <u who="arne_kjornsberg_7a5474" xml:id="i-3558369ca9242eaa-5" n="d21e70ce">
            <seg n="6f28cf82">
              Fru talman! Vi ska alltså ha en vassare inställning till tillväxten
              i Öresundsregionen än i norra Sverige. Jag delar inte den uppfattningen.
              Norra Sverige är också viktigt, för Sverige men framför allt för
              de människor som bor där. Jag är socialdemokratisk riksdagsman
              för hela landet. Jag försöker, med fattig förmåga, att ta ansvar
              för hela landet. Jag förstår att Marie Wahlgren i första hand
              ser till Öresundsregionen. Jag uppfattar i varje fall inläggen
              på det sättet.
            </seg>
            <seg n="cc265f36">
              Låt mig bara berätta att sedan jag blev ordförande i skatteutskottet
              har skatteutskottet besökt Danmark och haft överläggningar med
              våra kolleger där. Vi har besökt de speciella arrangemang som
              finns i Malmö för att underlätta de frågor vi just nu diskuterar.
              Den socialdemokratiska skatteutskottsgruppen har vid två tillfällen
              besökt våra socialdemokratiska kolleger i det danska folketinget.
              Jag har själv vid tre tillfällen haft överläggningar med mina
              kolleger i det danska folketinget.
            </seg>
            <seg n="5343f483">
              Vi bagatelliserar inte. Vi ser med största allvar på detta, därför
              att det är viktigt för människorna i regionen och för vårt land.
              Det måste vara ett missförstånd om Folkpartiets deltagare i den
              här debatten tror att vi bagatelliserar eller ser de här frågorna
              över axeln.
            </seg>
          </u>
          <note type="speaker" n="00db8ce9">
            Anf. 220 MARIE WAHLGREN (fp) replik:
          </note>
          <u who="marie_wahlgren_06634e" xml:id="i-49e3128a77f62503-2" n="27b42639">
            <seg n="d36b891c">
              Fru talman! Om det var så att den beskrivning som Arne Kjörnsberg
              här gör är korrekt borde man ha kommit längre i integrationsarbetet
              i den här regionen. Då borde det här skatteavtalet ha varit på
              plats långt tidigare. Då borde man ha haft någonting som liknar
              en vitbok långt tidigare.
            </seg>
            <seg n="54b0de35">
              Det är ett problem att man inte har identifierat alla de hinder
              som finns för tillväxt i den här regionen. Därmed hindrar man
              tillväxt för hela Sverige. Det faktum att det bor strax över två
              miljoner människor i regionen gör att den har ett så pass stort
              inflytande för hela Sveriges tillväxt. Det innebär att den har
              en betydelse också för tillväxt för Norrland, för Helsingfors
              eller för vilken del som helst i detta land, därför att tillväxtnavet
              så starkt drar med sig resten av landet.
            </seg>
            <seg n="57507225">
              Den här regionen är en region som till exempel är väldigt attraktiv
              för företag att lägga sina huvudkontor eller sina nordiska kontor
              i, därför att man har tillgången till två länders marknader. Man
              har en större närhet till de andra stora europeiska regionerna,
              till exempel i Tyskland.
            </seg>
            <seg n="70bdcd19">
              Ja, mycket vill ha mer. Det är helt riktigt. Vi vill ha mer!
              Vi vill ha mer av integration, och vi vill ha den snabbare.
            </seg>
          </u>
          <note n="4bb7a304">
            Föredrogs
          </note>
          <note n="2b8a3de5">
            Överläggningen var härmed avslutad.
          </note>
          <note n="3fc047f2">
            13 § Undantag från skattskyldighet för vissa ersättningar i form
            av royalty och avgift
          </note>
          <note type="speaker" n="980a75d5">
            Anf. 221 LARS GUSTAFSSON (kd):
          </note>
          <u who="lars_gustafsson_3ee01d" xml:id="i-a9de70a46b46ac36-5" n="49c89261">
            <seg n="70415476">
              Fru talman! Jag kan säga till den föregående debatten att det
              var med anledning av att vi inte ville förlänga debatten i onödan
              som vi valde att inte debattera den frågan. Vi förutsätter, i
              och med att vi inte har stött Folkpartiet, givetvis att man arbetar
              med de här frågorna. Det finns ingenting som vi kristdemokrater
              känner som mer oroväckande än när det finns saker och ting som
              flyter över gränserna, om jag uttrycker mig på det viset, vare
              sig de finns i söder, i väster eller i norr.
            </seg>
            <seg n="073eda23">
              Då kommer jag osökt in på nästa ärende, som vi ska prata lite
              grann om. Det gäller att hitta gemensamma regler för hur man ska
              kunna sköta royaltyer och ersättningar och skattskyldighet på
              det.
            </seg>
            <seg n="24700f1f">
              Riksdagen ska i dag fatta beslut om att undanta vissa ersättningar
              i form av royaltyer och ersättningar från skattskyldighet. Kristdemokraternas
              hållning är att vi nu inte går tillräckligt långt för att förverkliga
              idéerna om EU:s fria inre marknad, vilket vi tror är viktigt för
              framtiden.
            </seg>
            <seg n="0a9c9705">
              Utskottsmajoriteten är emellertid orolig för att Sverige med
              Kristdemokraternas förslag skulle avsäga sig beskattningsrätt
              mot vissa länder i EU. Det är visserligen sant, men kostnaden
              för detta skulle givetvis vara överkomlig, till och med enligt
              propositionen.
            </seg>
            <seg n="84aa6102">
              Kristdemokraterna anser att denna ordning strider mot andan i
              EG-direktivet och framför allt mot de idéer om den fria europeiska
              marknaden som hela EU delvis bygger på. Det eventuella skattebortfall
              som skulle uppstå vid ett totalt slopande inom EU för royaltyutbetalningar
              skulle även enligt propositionen vara kraftigt begränsat. Alternativt
              anser Kristdemokraterna att regeringen bör omförhandla de skatteavtal
              med berörda länder som gör det möjligt för dessa att beskatta
              royaltyer som utbetalas till juridiska personer i Sverige. Vi
              tror att en renodlad beskattningsstruktur är att föredra.
            </seg>
            <seg n="8dc9f477">
              Fru talman! Desto underligare är det däremot att vi nu ska besluta
              om ändringar i inkomstskattelagen kap. 6. Det handlar om royaltyer
              och undantag för skattskyldighet för sådana. Däremot finner man
              i lagtexten inte någon precisering av begreppet royalty, och Skatteverket
              har mycket riktigt påpekat detta och efterfrågat en sådan.
            </seg>
            <seg n="b463477c">
              Utskottsmajoriteten svarar i det föreliggande betänkandet att
              man förutsätter att en sådan definition nu utarbetas på Regeringskansliet.
              Därför har Kristdemokraterna valt att inte reservera sig på den
              punkten. Vi får motvilligt acceptera detta men anser att den lagstiftande
              församlingen i Sverige nog borde ha full information när man stiftar
              en lag.
            </seg>
            <seg n="67a4d19c">
              Jag vill därmed yrka bifall till reservationen.
            </seg>
          </u>
          <note type="speaker" n="7abcf684">
            Anf. 222 FREDRIK OLOVSSON (s):
          </note>
          <u who="fredrik_olovsson_6e1ab5" xml:id="i-4b785c0f5abc4048-0" n="15b9a83b">
            <seg n="fcfddf1e">
              Fru talman! För drygt ett år sedan antog finansministrarna i
              EU det som brukar kallas skattepaketet. Det föregicks av ett mångårigt
              förhandlingsarbete, där inte minst den svenska regeringen har
              varit aktiv och pådrivande. I den utsträckning som skattepaketet
              har fått någon uppmärksamhet i en bredare krets är det väl i första
              hand det så kallade sparandedirektivet och uppförandekoden mot
              skadlig skattekonkurrens inom företagsbeskattningens område som
              har fått uppmärksamheten.
            </seg>
            <seg n="f82fd70d">
              Det är väl i och för sig inte så konstigt, eftersom det är viktiga
              insatser dels för att komma till rätta med skatteflykt, dels för
              att se till att de skadliga åtgärder som vissa länder, dock inte
              Sverige, har i sin skattelagstiftning tas bort för att inte snedvrida
              konkurrensen på den inre marknaden.
            </seg>
            <seg n="136c30c3">
              Det förslag som vi diskuterar nu är det tredje benet i skattepaketet,
              nämligen ett direktiv för ett gemensamt system för beskattning
              av ränte- och royaltybetalningar mellan närstående bolag i de
              olika medlemsstaterna.
            </seg>
            <seg n="5242db31">
              Skatteutskottet ställer sig i princip bakom regeringens modell
              för att förändra lagstiftningen, så att Sverige genomför direktivet.
              Det innebär att beskattningen av royaltyer i princip avskaffas
              i den medlemsstat som de uppstår samtidigt som det säkerställs
              att den här typen av betalningar beskattas en gång i en medlemsstat.
            </seg>
            <seg n="e2ac3da0">
              Huvudsyftet med den här lagstiftningen har varit att ändra den
              på det sätt som krävs för att genomföra direktivet, varken mer
              eller mindre. Vi är därför inte beredda att, som Kristdemokraterna
              kräver i sin reservation, ensidigt avskaffa den beskattningsrätt
              som skatteavtal med andra länder ger oss. Därför yrkar jag bifall
              till förslaget i betänkandet och avslag på reservationen.
            </seg>
          </u>
          <note type="speaker" n="1fde9bbb">
            Anf. 223 LARS GUSTAFSSON (kd) replik:
          </note>
          <u who="lars_gustafsson_3ee01d" xml:id="i-a9de70a46b46ac36-6" n="49c89261">
            <seg n="f06fca21">
              Fru talman! Jag ska inte förlänga det här mer än nödvändigt.
              Jag är dessutom ganska dålig i halsen tyvärr. Jag undrar bara
              rent generellt om Fredrik Olovsson håller med mig om att det är
              viktigt att man har klara spelregler över gränserna mellan länderna
              för att man ska slippa smitning från skatt och så vidare, som
              ingen av oss, tror jag, är intresserad av. Det är bra om man kan
              ha så klara regler som möjligt.
            </seg>
            <seg n="7071a3de">
              Vårt förslag är att man ska försöka renodla detta, utöver vad
              propositionen innebär. Det är ju som ett tilläggsförslag till
              propositionen. Det handlar om att Sverige aktivt ska försöka verka
              för att man ska få en mer renodlad överenskommelse när det gäller
              skattestrukturer. Det finns väldigt mycket begränsningar, och
              det blir ännu fler nu när fler länder kommer in
            </seg>
            <seg n="61b03e67">
              Vi måste nog, om vi ska få ett förtroende för EU och om vi dessutom
              ska få väck de här diskussionerna om att EU ska ha beskattningsrätt,
              vilket jag är lite orolig för, hitta likvärdiga skatteregler för
              medborgare och för företag. Det ska inte vara lönt att hålla på
              att flytta verksamheter och tricksa på olika sätt. Jag undrar
              om Fredrik Olovsson håller med mig om det.
            </seg>
          </u>
          <note type="speaker" n="d74c8fb4">
            Anf. 224 FREDRIK OLOVSSON (s) replik:
          </note>
          <u who="fredrik_olovsson_6e1ab5" xml:id="i-4b785c0f5abc4048-1" n="15b9a83b">
            <seg n="5f134032">
              Fru talman! Hela skattepaketet syftar ju till just det. Det är
              därför som den svenska regeringen också har varit aktiv och drivit
              på i det här arbetet.
            </seg>
            <seg n="a21634cc">
              Sedan tycker vi inte att det är alldeles klokt från svensk utgångspunkt
              att ensidigt avstå från den beskattningsrätt som vi har, enligt
              de avtal som vi har tecknat med andra länder.
            </seg>
            <seg n="df268f6c">
              Jag tycker att det är onödigt att göra som Lars Gustafsson menar
              och ge bort miljontals kronor till länder som Italien och Spanien.
            </seg>
          </u>
          <note type="speaker" n="092cc06b">
            Anf. 225 LARS GUSTAFSSON (kd) replik:
          </note>
          <u who="lars_gustafsson_3ee01d" xml:id="i-a9de70a46b46ac36-7" n="49c89261">
            <seg n="7a22ee3e">
              Fru talman! Meningen är egentligen att vi skulle hitta ett system
              där man förenklar och gör så att det blir likvärdigt, inte bara
              att man själv ensidigt gör detta. Det handlar helt enkelt om att
              hitta ett system att samtala om.
            </seg>
            <seg n="ec4452a3">
              Det blir ganska olyckligt när man ska förhandla med olika länder
              och de har olika regler. Det bästa är att man har gemensamma strukturer.
              Det är det enda som långsiktigt kommer att vara hållbart när man
              ska bygga upp ett Europa med mer globalisering, mer utsuddade
              gränser. Jag tror att det är det som är syftet. Vi vill mer försöka
              initiera en renodling mot vad EU:s tanke med den inre marknaden
              egentligen var.
            </seg>
            <seg n="a6f9af56">
              Det finns hela tiden, som ni vet, sådana här brottytor när det
              gäller tjänstedirektiv och annat där man är orolig och så vidare.
              Men jag tror att det viktigaste är att man arbetar för och det
              kommer att bli ett huvudmål för varje lands regering, vare sig
              man vill det eller ej att hitta lösningar inom EU som gör att
              man slipper den här illojala konkurrenssituationen som det kan
              innebära med olika skatteregler i olika länder.
            </seg>
          </u>
          <note type="speaker" n="96084c4c">
            Anf. 226 FREDRIK OLOVSSON (s) replik:
          </note>
          <u who="fredrik_olovsson_6e1ab5" xml:id="i-a2d91b7f93842177-0" n="15b9a83b" next="i-8fe3d0a44304b53c-0">
            <seg n="01976362">
              Fru talman! Som jag sade är det precis det som skattepaketet
              handlar om, att man ska komma bort från det.
            </seg>
            <seg n="362bf01b">
              Den svenska regeringen eller vi socialdemokrater eller majoriteten
              i utskottet tycker ju inte att vi ska hålla fast vid alla typer
              av skillnader som finns. Däremot är det viktigt att vi kommer
              överens tillsammans så att Sverige inte ensidigt förändrar reglerna
              till nackdel för oss själva. Det tycker vi skulle vara en oklok
              politik.
            </seg>
          </u>
          <note n="4bb7a304">
            Föredrogs
          </note>
          <note n="2b8a3de5">
            Överläggningen var härmed avslutad.
          </note>
          <note n="88461b55">
            14 § Skattebefrielse för el i vissa industriella processer
          </note>
          <note n="4bb7a304">
            Föredrogs
          </note>
          <note n="2cfd548f">
            Andre vice talmannen konstaterade att ingen talare var anmäld.
          </note>
          <note n="85d1aafa">
            15 § Beskattning av lokalanställd personal vid utländska beskickningar
            och konsulat i Sverige
          </note>
          <note n="4bb7a304">
            Föredrogs
          </note>
          <note n="2cfd548f">
            Andre vice talmannen konstaterade att ingen talare var anmäld.
          </note>
          <note n="3caca749">
            16 § Bordläggning
          </note>
          <note n="a9164187">
            Anmäldes och bordlades
          </note>
          <note n="0c0e6621">
            17 § Anmälan om frågor för skriftliga svar
          </note>
          <note n="5197b866">
            Anmäldes att följande frågor för skriftliga svar framställts
          </note>
          <note n="183363da">
            den 16 juni
          </note>
          <note n="7966a75b">
            Linnéa Darell
          </note>
          <note n="5930b428">
            Göran Persson
          </note>
          <note n="a885e1b5">
            Sven-Erik Sjöstrand
          </note>
          <note n="9a2ffec2">
            Johan Linander
          </note>
          <note n="63e338ee">
            Roger Tiefensee
          </note>
          <note n="72e7aff9">
            Christer Winbäck
          </note>
          <note n="ec049771">
            Frågorna redovisas i bilaga som fogats till riksdagens snabbprotokoll
            tisdagen den 14 september.
          </note>
          <note n="2cfe94ed">
            18 § Anmälan om skriftliga svar på frågor
          </note>
          <note n="c392450c">
            Anmäldes att skriftliga svar på följande frågor inkommit
          </note>
          <note n="183363da">
            den 16 juni
          </note>
          <note n="db2612f6">
            Mats Einarsson
          </note>
          <note n="8bfc9e2a">
            Liselott Hagberg
          </note>
          <note n="29818f8f">
            Owe Hellberg
          </note>
          <note n="47daf6ef">
            Billy Gustafsson
          </note>
          <note n="8a3c02e1">
            Hans Backman
          </note>
          <note n="4bd754b3">
            Lars Leijonborg
          </note>
          <note n="936f72e9">
            Cecilia Wigström
          </note>
          <u who="fredrik_olovsson_6e1ab5" xml:id="i-8fe3d0a44304b53c-0" n="15b9a83b" prev="i-a2d91b7f93842177-0">
            <seg n="1e2006ae">
              Torsten Lindström
            </seg>
          </u>
          <note n="936f72e9">
            Cecilia Wigström
          </note>
          <note n="6c3f6ab5">
            Kent Härstedt
          </note>
          <note n="47daf6ef">
            Billy Gustafsson
          </note>
          <note n="ee7ba733">
            Tina Acketoft
          </note>
          <note n="7d6a9bc6">
            Lars-Ivar Ericson
          </note>
          <note n="17b01688">
            Mariam Osman Sherifay
          </note>
          <note n="30b25b9c">
            Ragnwi Marcelind
          </note>
          <note n="7d1cbe7f">
            Joe Frans
          </note>
          <note n="cb4a738c">
            Svaren redovisas i bilaga som fogats till riksdagens snabbprotokoll
            tisdagen den 14 september.
          </note>
          <note n="c26f3cb8">
            19 § Kammaren åtskildes kl. 20.16.
          </note>
          <note n="2c4a507b">
            Förhandlingarna leddes
          </note>
          <note n="17c30231">
            /Monica Gustafson
          </note>
        </div>
      </body>
    </text>
  </TEI>
</teiCorpus>
