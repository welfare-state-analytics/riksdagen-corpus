<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--77</head>
          <docDate when="2003-03-04">2003-03-04</docDate>
        </div>
      </front>
      <body>
        <div>
          <note n="2bb82032">
            ﻿
          </note>
          <note n="2689cfe3">
            Riksdagens protokoll
          </note>
          <note n="6f18eea3">
            2003/04:77
          </note>
          <note type="date" n="892f567b">
            Torsdagen den 4 mars
          </note>
          <note n="5a1856e8">
            Kl. 14:00 - 22:10
          </note>
          <note n="3058bff5">
            1 § Frågestund
          </note>
          <note n="1cc7b5bd">
            Anf. 1 FÖRSTE VICE TALMANNEN:
          </note>
          <note n="dd5ea2ca">
            Följande statsråd kommer att delta i dagens frågestund: Statsrådet
            Pär Nuder, näringsminister Leif Pagrotsky, socialminister Lars
            Engqvist, miljöminister Lena Sommestad och statsrådet Lena Hallengren.
          </note>
          <note n="fc4468af">
            Statsrådet Pär Nuder besvarar såväl allmänpolitiska frågor som
            frågor inom sitt eget ansvarsområde. Frågor till övriga statsråd
            förutsätts beröra deras ansvarsområden inom regeringen.
          </note>
          <note n="4cbf4dd8">
            Jag vill erinra både svarande och frågeställare om att en fråga
            ska vara antingen av övergripande allmänpolitiskt slag eller avse
            ett ämne som faller inom ett av de närvarande statsrådens ansvarsområden
            och avse dennes tjänsteutövning. Frågor och svar ska vara korta
            och i princip inte överstiga en minut.
          </note>
          <note n="9bbd2495">
            Jag hälsar regeringens ledamöter välkomna.
          </note>
          <note n="a3f1c826">
            Staten som medlem i Svenskt Näringsliv
          </note>
          <note type="speaker" n="76b25220">
            Anf. 2 SYLVIA LINDGREN (s):
          </note>
          <u who="sylvia_lindgren_fe6f4e" xml:id="i-88dd804e2af965a0-0" n="b0f0a281">
            <seg n="25cdb4b4">
              Herr talman! Jag vill ställa en fråga till statsrådet Pär Nuder.
              Den berör i och för sig också Leif Pagrotsky. Den handlar om den
              debatt som blossar upp emellanåt om statens förhållande till näringslivet.
              Det händer i det sammanhanget att diskussioner kommer in på frågan
              om huruvida statliga företag ska tillhöra Svenskt Näringsliv eller
              inte. Det är ett tema som bland annat speglas i en notis i Dagens
              Industri i dag.
            </seg>
            <seg n="3c7c35d6">
              Min fråga till statsrådet blir därför: Anser statsrådet att ett
              statligt medlemskap i Svenskt Näringsliv är till gagn för Sverige
              och till gagn för staten som ägare?
            </seg>
          </u>
          <note type="speaker" n="4ae30d74">
            Anf. 3 Näringsminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-5f5102ec7e1ec759-0" n="31ebf442">
            <seg n="c26d2098">
              Herr talman! De statliga företagen har varit medlemmar i Svenska
              Arbetsgivareföreningen och nu Svenskt Näringsliv under en ganska
              lång period. Tidigare var man det inte. Man hade en egen arbetsgivarorganisation.
              När vi nu har organiserat om vårt arbete med ägarfrågorna i Regeringskansliet
              är detta en av de frågor som vi tänker ta upp och värdera. Vilka
              har erfarenheterna varit och hur bör vi göra framöver?
            </seg>
            <seg n="885ff680">
              Vi ser klara fördelar med medlemskapet. Man får ett bra stöd
              i förhandlingssammanhang och i juridiska frågor av de olika branschorganisationerna.
              Men vi ser också bekymmer. Vi ser till exempel principiella svårigheter
              att förena de olika roller det innebär att å ena sidan vara med
              i en organisation som har som en av sina huvuduppgifter att påverka
              regeringen samtidigt som man ska representera samma regering som
              ägare när det gäller frågor om policy, ersättningar, moral och
              etik eller vad det nu kan vara i den allmänna samhällsdebatten.
              Här kan uppstå en rollkonflikt, och det har vi också sett de senaste
              dagarna, som kan var svår att hantera. Det aktualiserar frågan
              om man kanske skulle ha en annan ordning. Det ska vi börja titta
              på nu.
            </seg>
          </u>
          <note type="speaker" n="e49159fe">
            Anf. 4 SYLVIA LINDGREN (s):
          </note>
          <u who="sylvia_lindgren_fe6f4e" xml:id="i-88dd804e2af965a0-1" n="b0f0a281">
            <seg n="ebe39075">
              Herr talman! Tack för det svaret, Leif Pagrotsky. Jag tycker
              naturligtvis att det är oerhört viktigt att staten har en hög
              förtroendeprofil i dessa så viktiga frågor. Om det finns en dubbelhet
              som uppfattas så att staten sitter på två stolar är det naturligtvis
              väldigt viktigt att man ser över detta. Men det innebär väl inte
              att statens förhållande till näringslivet försämras?
            </seg>
          </u>
          <note type="speaker" n="6b0ae95c">
            Anf. 5 Näringsminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-5f5102ec7e1ec759-1" n="31ebf442">
            <seg n="f0c0af62">
              Herr talman! Vi eftersträvar naturligtvis väldigt goda förbindelser
              med Sveriges näringsliv och med de organisationer som representerar
              det svenska näringslivet, men det uppstår ju tvetydiga och oklara
              situationer om organisationer, som kanske till och med företräds
              av anställda tjänstemän i statliga företag, uppträder offentligt
              med kritik mot regeringen och med helt andra åsikter i viktiga
              frågor än vad företagets ägare har. Då uppstår ju frågan: Vad
              tycker egentligen staten? Hur är det ställt i det ena, andra eller
              tredje avseendet med de åsikter man för till torgs?
            </seg>
            <seg n="29dd37d1">
              När det gäller ersättningsfrågorna har regeringen klart och tydligt
              visat vad den tycker i de handlingar vi har vidtagit för de statliga
              företagen. Det ska inte vara några bonusar till vd:ar. Det ska
              vara klara och tydliga regler för offentliggörande och transparens.
              Då är det ett klart bekymmer om man ser i tidningen att en anställd
              tjänsteman i de statliga företagen går ut och säger att detta
              är dumma regler och att vi bör göra på något annat sätt i näringslivet.
              Det blir en rollkonflikt för enskilda personer och för staten
              ibland. Jag tycker att vi bör värdera detta när vi nu inleder
              det här arbetet.
            </seg>
            <seg n="be821fc4">
              Svensk sjukvård
            </seg>
          </u>
          <note type="speaker" n="b0728628">
            Anf. 6 CRISTINA HUSMARK PEHRSSON (m):
          </note>
          <u who="unknown" xml:id="i-0f734da75e8f452f-0" n="ae1b073d">
            <seg n="5b613a3a">
              Herr talman! Vid den senaste frågestunden här i kammaren undvek
              socialministern att svara på min fråga om svensk sjukvård. Jag
              kommer därför att upprepa frågan och hoppas att jag får svar i
              dag.
            </seg>
            <seg n="4dc9194e">
              Min fråga är: Hur kan socialministern vilja förbjuda ett sjukhus,
              i detta fall S:t Görans Sjukhus, som utför 1015 % mer vård för
              samma pengar som övriga sjukhus i Helsingfors?
            </seg>
          </u>
          <note type="speaker" n="e520adec">
            Anf. 7 Socialminister LARS ENGQVIST (s):
          </note>
          <u who="lars_engqvist_minister_1998" xml:id="i-5f5102ec7e1ec759-2" n="21daaf29">
            <seg n="49f91187">
              Herr talman! När vi diskuterade senast försökte jag ge en liten
              bakgrund till det förslag vi har lämnat. Då räckte tiden inte
              till för att svara. Mitt svar är mycket enkelt. Vi tänker inte
              förbjuda S:t Görans Sjukhus.
            </seg>
          </u>
          <note type="speaker" n="e2eb0827">
            Anf. 8 CRISTINA HUSMARK PEHRSSON (m):
          </note>
          <u who="unknown" xml:id="i-0f734da75e8f452f-1" n="ae1b073d">
            <seg n="ea60a7b6">
              Herr talman! Det är många som är intresserade av socialministerns
              svar här i dag. Jag tolkar det så att S:t Göran kommer få fortsätta
              att arbeta som de gör i dag och att avtalet kommer att förlängas
              när det går ut. I annat fall var svaret väldigt otydligt, men
              vi kommer väl att diskutera detta på tisdag när vi ska ha en interpellationsdebatt
              i ämnet.
            </seg>
            <seg n="f0f02b33">
              Socialministern! 1015 % lägre kostnader innebär att man kan utföra
              ungefär 1 500 fler höftledsoperationer för de pengarna. Tänk om
              andra kunde vara lika effektiva!
            </seg>
            <seg n="54905e2b">
              Herr talman! Jag förstår inte varför socialministern pratar så
              illa om vinst i vården samtidigt som staten tjänar grova pengar
              på vin och sprit.
            </seg>
          </u>
          <note type="speaker" n="55a2e205">
            Anf. 9 Socialminister LARS ENGQVIST (s):
          </note>
          <u who="lars_engqvist_minister_1998" xml:id="i-5f5102ec7e1ec759-3" n="21daaf29">
            <seg n="048f422e">
              Herr talman! Cristina Husmark Pehrsson har nog missuppfattat
              det mesta i den här frågan. Vi har lämnat förslag till två principer
              för de sjukhus som i dag drivs av landstingen. Om man byter driftsform
              för dem, ska de som tar över entreprenörskapet förbinda sig att
              inte ta emot patienter med privata försäkringar. Dessutom ska
              företagen eller organisationerna se till att vinsten stannar i
              vården. Det är inget fel med vinst, men vinsten ska inte gå till
              aktieägare som sitter långt utanför vården. Den ska gå till att
              förbättra vården, till de anställda eller till andra förbättringar
              av vården. Det reglerar vi nu.
            </seg>
            <seg n="6fec990f">
              Det berör inte S:t Göran. Däremot ska S:t Göran så småningom
              ha ett nytt avtal med landstinget. Det avtalet handlar om vilka
              villkor som ska gälla när de ska fortsätta att driva landstingets
              sjukvård. Hur det avtalet ser ut avgör Helsingforss läns landsting.
              Det får man diskutera den dagen det är dags för omförhandlingar.
              Det är ingenting som berörs av det förslag som vi kommer att lämna
              senare i år.
            </seg>
            <seg n="5ef9c1ea">
              En oberoende riksbank
            </seg>
          </u>
          <note type="speaker" n="d5aae652">
            Anf. 10 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-a6838083d9d01ab1-0" n="754398c8">
            <seg n="d232d108">
              Herr talman! Jag har en fråga till näringsminister Pagrotsky.
              Det är viktigt att inflationen hålls på en vettig nivå. Det här
              säkerställs bland annat genom att vi har en oberoende aktör på
              penningmarknaden. I Sverige är det Riksbanken. Oberoendet ger
              Riksbanken den trovärdighet som den behöver för att kunna agera
              på ett bra sätt. Samma syn har man i USA. Där säger till exempel
              finansministern: Politiska inhopp i penningpolitiken är att se
              som ett dåraktigt beteende.
            </seg>
            <seg n="fd64255d">
              I Sverige hoppar tunga statsråd in i debatten om räntorna. De
              kör med andra ord över Riksbankens oberoende ställning. Min fråga
              till näringsministern är: Anser näringsministern att den lag som
              riksdagen antog för sex år sedan är felaktig?
            </seg>
          </u>
          <note type="speaker" n="ccc3153c">
            Anf. 11 Näringsminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-5f5102ec7e1ec759-4" n="31ebf442">
            <seg n="a53d1c06">
              Herr talman! Jag tycker att det var en väldigt bra lag som riksdagen
              antog, inte minst på grund av att den så klart och tydligt skapar
              en synlig, demonstrerbar självständighet för Riksbanken så att
              det också blir möjligt för regeringens ledamöter att yttra sig
              utan att någon ska kunna missförstå det och tro att det handlar
              om instruktionsgivning och ordergivning från en regering till
              en underställd myndighet. Riksbanken är inte längre sammanflätad
              med regeringen på det sättet. Därmed har dessa möjligheter skapats.
            </seg>
            <seg n="3b7af615">
              Jag kan berätta för Jörgen Johansson hur jag ser på förhållandena
              i USA. Det finns en liten skillnad mellan Sverige och USA, som
              förklarar varför den amerikanske finansministern säger som han
              gör. Federal Reserve är inte självständig i förhållande till Vita
              huset. Det är presidenten som utser chef för den amerikanska centralbanken.
              Då är ju saken i ett helt annat läge. Uttalanden från finansministrar
              och presidenter blir då uppfattade som styrsignaler till centralbanken,
              något som de ju inte kan vara i Sverige. Det är det som i Sverige
              har gjort att det är möjligt att föra en friare debatt om de här
              oerhört viktiga frågorna för den svenska ekonomiska utvecklingen.
            </seg>
          </u>
          <note type="speaker" n="f3d9e18a">
            Anf. 12 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-a6838083d9d01ab1-1" n="754398c8">
            <seg n="9249da35">
              Herr talman! Syftet med införandet av lagen för sex år sedan
              var att skapa trovärdighet. Det föreskrivs i lagen att Riksbanken
              inte får söka eller ta emot instruktioner när den fullgör penningpolitiska
              uppgifter. När då landets statsminister eller näringsminister
              går ut med åsikter om det här blir det utan tvivel en påtryckning.
              Personligen anser jag att den typen av påverkan inte är i enlighet
              med den trovärdighet som åsyftades med beslutet här i kammaren.
            </seg>
          </u>
          <note type="speaker" n="42429003">
            Anf. 13 Näringsminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-5f5102ec7e1ec759-5" n="31ebf442">
            <seg n="ccbd497c">
              Herr talman! Jag kan inte förstå hur det skulle påverka Riksbankens
              trovärdighet. Tvärtom är det ju en demonstration av att Riksbanken
              faktiskt har en starkt självständig ställning. Dessutom menar
              jag att du uttrycker en ringaktning för Riksbankens professionalism
              och integritet. Det är ju så att Riksbanken har ett mål för sin
              verksamhet, och det är prisstabilitet vid inflation, precis som
              Jörgen Johansson pekar på. Det är detta som den ska värdera när
              den fattar sina beslut om räntan, inte psykologiska, taktiska
              och andra konstiga biaspekter som det spekuleras om i debatten.
            </seg>
            <seg n="11174660">
              Är räntan den som behövs för att vi ska nå målet för inflationen,
              eller är den det inte? Detta är Riksbankens enda fråga. De deltagare
              i det allmänna samtalet som tror att Riksbanken utöver det har
              andra beslutsprinciper, som att knäppa statsministern, näringsministern
              eller någon annan på näsan, anklagar ju de facto Riksbanken för
              att gå utanför sin uppgift, som ju bara är begränsad till att
              bekämpa inflationen.
            </seg>
            <seg n="134e6ea4">
              Miljömålen
            </seg>
          </u>
          <note type="speaker" n="e9fe34f5">
            Anf. 14 SVEN GUNNAR PERSSON (kd):
          </note>
          <u who="sven_gunnar_persson_7bd9a0" xml:id="i-d0d77021823aeb9c-0" n="a6313fd1">
            <seg n="16138395">
              Herr talman! Jag håller i min hand den första fördjupade utvärderingen
              från Miljömålsrådet om hur arbetet med att uppnå de 15 miljökvalitetsmål
              som vi i riksdagen har beslutat om fortgår. Det är en spännande,
              intressant men framför allt utmanande läsning. Miljömålsrådets
              ordförande Jan Bergqvist säger i en kommentar:
            </seg>
            <seg n="416f821d">
              För att nå miljömålen krävs beslut om nya åtgärder eller styrmedel
              . Det handlar om att nästa generation våra barn och barnbarn ska
              kunna leva i en framtid med rik natur, giftfri miljö och hållbar
              utveckling.
            </seg>
            <seg n="9d2e566f">
              Jag vet att miljöministern förbereder en proposition, Miljömålsproposition
              2005 , men jag vill ändå redan nu fråga: Vilka slutsatser har
              miljöministern dragit och vad har hon tänkt göra för att skapa
              förutsättningar för att målen ska nås?
            </seg>
          </u>
          <note type="speaker" n="6c463d34">
            Anf. 15 Miljöminister LENA SOMMESTAD (s):
          </note>
          <u who="lena_sommestad_minister_2002" xml:id="i-5f5102ec7e1ec759-6" n="87fdb978">
            <seg n="df034a12">
              Herr talman! Det är riktigt, som Sven Gunnar Persson säger, att
              regeringen kommer att lägga fram en proposition nästa år. Vi kan
              redan i dag se att Miljömålsrådet pekar på fyra områden där det
              är särskilt svårt att nå fram. Det gäller utsläppen av växthusgaser,
              det gäller spridningen av giftiga kemikalier i vår miljö, det
              gäller de levande skogarna och det gäller övergödningen.
            </seg>
            <seg n="de8d6af0">
              På alla dessa områden arbetar regeringen mycket intensivt just
              nu. Inte minst gäller detta spridningen av giftiga kemikalier,
              där vi arbetar inom EU för att få en sträng lagstiftning tillsammans
              inom hela unionen. Det är ett litet men absolut nödvändigt steg
              på vägen.
            </seg>
            <seg n="25dbe333">
              Vi arbetar när det gäller utsläppen av växthusgaser intensivt
              med frågor kring energieffektivisering, utsläppsrättshandel och
              annat. Vi arbetar med havsmiljöfrågorna, där vi också kommer att
              förbereda en särskild proposition. På många områden tar vi alltså
              redan nu till oss de resultat som Miljömålsrådet visar på.
            </seg>
          </u>
          <note type="speaker" n="953d2633">
            Anf. 16 SVEN GUNNAR PERSSON (kd):
          </note>
          <u who="sven_gunnar_persson_7bd9a0" xml:id="i-d0d77021823aeb9c-1" n="a6313fd1">
            <seg n="97714c09">
              Herr talman! Av Miljömålsrådets rapport kan man knappast dra
              någon annan slutsats än att det är dags för ett nytt avstamp i
              arbetet för att uppnå miljömålen, där alla goda krafter måste
              finnas med. Är miljöministern beredd att ta initiativ i arbetet
              med miljömålspropositionen för att samla representanter för riksdag,
              regering, forskarsamhälle, myndigheter och andra lämpliga personer
              i ett sådant avstamp för samråd och arbete för att komma fram
              till nya krafttag, sådana som Miljömålsrådet ju så tydligt pekar
              på behövs?
            </seg>
          </u>
          <note type="speaker" n="3e42bd9a">
            Anf. 17 Miljöminister LENA SOMMESTAD (s):
          </note>
          <u who="lena_sommestad_minister_2002" xml:id="i-5f5102ec7e1ec759-7" n="87fdb978">
            <seg n="c0e61296">
              Herr talman! När det gäller arbetet med den nya miljömålspropositionen
              är vi helt eniga om att det behövs ett nytt avstamp. Det är just
              därför som vi har lagt upp arbetet på det sätt som vi har gjort.
              Vi kommer att arbeta på många olika vis med att skapa en bred
              enighet och genom att få fram bra förslag. Jag kan inte i dag
              direkt säga i vilken form det ska ske, men för mig är det självklart
              att vi ska nå en så bred enighet i riksdagen som möjligt kring
              förslagen.
            </seg>
            <seg n="82c24b80">
              Vi är också mycket öppna och intresserade av olika typer av åtgärdsförslag.
              Det allra viktigaste i denna andra stora miljömålsproposition
              är nämligen att veta hur vi ska nå målen. Vi vet vad vi ska nå.
              Nu handlar det om hur vi ska nå målen. Jag är övertygad om att
              vi alla kan hjälpas åt med detta.
            </seg>
            <seg n="223ec11a">
              Kärnsäkerhetsutredning
            </seg>
          </u>
          <note type="speaker" n="fa869f01">
            Anf. 18 INGEGERD SAARINEN (mp):
          </note>
          <u who="ingegerd_saarinen_30dc41" xml:id="i-17994dedfbaeaa9f-0" n="5b031317">
            <seg n="6c9dd6dd">
              Herr talman! Min fråga riktar sig till miljöminister Lena Sommestad.
            </seg>
            <seg n="d42e34a3">
              För snart sex år sedan utlovade regeringen en kärnsäkerhetsutredning,
              detta på grund av att Oskarshamn 2 hade visat sig ha 2530 gånger
              högre sannolikhet för en härdsmälta än det uppställda säkerhetsmålet.
              Den utredning som presenterades före jul svarar inte mot detta
              löfte. Det finns ingen bedömning av hur svensk reaktorsäkerhet
              står sig i en internationell jämförelse, inte heller av hur säkerheten
              utvecklats sedan den senaste riktiga kärnsäkerhetsutredningen
              1979.
            </seg>
            <seg n="0039d782">
              Det finns inte ens en sammanställning av resultaten av gjorda
              säkerhetsanalyser för de svenska reaktorerna, alltså av hur sannolik
              en härdsmälta eller en stor utsläppsolycka är vid en viss anläggning.
              Det finns inte heller någon bedömning av hur Kärnkraftsinspektionen
              gjort sitt jobb under den här tiden.
            </seg>
          </u>
          <note n="4ab8c426">
            Avser Lena Sommestad att tillsätta en ny utredning med brett
            mandat och bred teknisk kompetens, liknande 1979 års utredning?
          </note>
          <note type="speaker" n="8e5449df">
            Anf. 19 Miljöminister LENA SOMMESTAD (s):
          </note>
          <u who="lena_sommestad_minister_2002" xml:id="i-5f5102ec7e1ec759-8" n="87fdb978">
            <seg n="2be5e75c">
              Herr talman! Mitt svar till Ingegerd Saarinen är att det i dagsläget
              inte är aktuellt att tillsätta en ny utredning. Min bedömning
              är att vi har fått mycket bra underlag genom den utredning som
              vi har fått. Det pågår också ett mycket bra arbete inom Kärnkraftsinspektionen
              som handlar om att uppgradera säkerhetskraven på ett mycket bra
              sätt. Jag välkomnar Ingegerd Saarinens intresse och kan gärna
              redovisa mer av det arbete som pågår.
            </seg>
            <seg n="21305659">
              Självklart måste vi ha en öppenhet, och visst finns det ett behov
              av ytterligare utredningar, men just i dagsläget är det inte aktuellt
              att tillsätta en ny utredning.
            </seg>
          </u>
          <note type="speaker" n="affd4205">
            Anf. 20 INGEGERD SAARINEN (mp):
          </note>
          <u who="ingegerd_saarinen_30dc41" xml:id="i-17994dedfbaeaa9f-1" n="5b031317">
            <seg n="3176a1a7">
              Herr talman! Det finns mycket som tyder på att inte all svensk
              kärnkraft håller högsta internationella klass. Dels är Sverige
              kraftigt överrepresenterat när det gäller internationellt klassade
              incidenter på den så kallade INES-skalan, det vill säga på nivåer
              från INES 2 och uppåt. Det kan inte bero på att till exempel Tysklands
              eller USA:s myndigheter underrapporterar. Dels ligger inte alla
              de svenska reaktorerna bra till enligt andra indikatorer, som
              antalet snabbstopp, tillgänglighet och stråldoser.
            </seg>
            <seg n="8b9a39fd">
              Vidare är Kärnkraftsinspektionen underbemannad jämfört med motsvarande
              myndigheter i till exempel Tyskland och USA. En riktig kärnsäkerhetsutredning
              måste också granska Kärnkraftsinspektionens resursbehov, om dess
              filosofi är den rätta, om dess kompetens har utvecklats på ett
              acceptabelt sätt och vad gäller situationen för yttre skydd till
              exempel mot terrorister. Också tillämpningen av kärntekniklagen
              skulle behöva belysas.
            </seg>
          </u>
          <note type="speaker" n="21f82af4">
            Anf. 21 Miljöminister LENA SOMMESTAD (s):
          </note>
          <u who="lena_sommestad_minister_2002" xml:id="i-5f5102ec7e1ec759-9" n="87fdb978">
            <seg n="5c8196d3">
              Herr talman! Ingegerd Saarinen och jag är eniga om betydelsen
              av kärnsäkerhet och om att man noga ska följa hur den fungerar
              i Sverige. Vi har en ny situation i dag, med en marknad och privata
              företag inom den här sektorn, vilket har gjort att kraven på Kärnkraftsinspektionen
              har skärpts. Jag har dock ett mycket stort förtroende för Kärnkraftsinspektionen
              och dess sätt att arbeta.
            </seg>
            <seg n="15532d52">
              Självklart måste vi också göra en översyn av Kärnkraftsinspektionens
              resurser. Vi följer ständigt hur Kärnkraftsinspektionen arbetar.
              Men detta är, som jag ser det, inget skäl för att i dagsläget
              tillsätta en ny stor övergripande utredning i de här frågorna.
              Det här kan vi hantera inom ramen för det arbete som vi dagligdags
              bedriver och med det sätt som vi från regeringens sida följer
              Kärnkraftsinspektionens arbete på.
            </seg>
          </u>
          <note n="1feb0d94">
            Kvalificerad yrkesutbildning
          </note>
          <note type="speaker" n="65cc8831">
            Anf. 22 AXEL DARVIK (fp):
          </note>
          <u who="axel_darvik_51b0b0" xml:id="i-baf12580ca56a1e0-0" n="0c869500">
            <seg n="a0b87bb4">
              Herr talman! Rapporterna om att arbetslösheten ökar kommer i
              en strid ström. Särskilt är det ungdomar som hamnar i kläm. I
              den senaste statistiken, trots kreativ bokföring, hamnar siffrorna
              på runt 13 %. De verkliga siffrorna är säkert uppemot de dubbla.
            </seg>
            <seg n="73a42173">
              Något som har visat sig effektivt för att ge ungdomar arbete
              är kvalificerad yrkesutbildning. KY-utbildningar drivs i nära
              samarbete mellan utbildare, näringslivet och företag. Detta är
              något som vi liberaler har sett positivt på, och vi har kämpat
              för en utökad satsning på KY-utbildningarna.
            </seg>
            <seg n="ec339dee">
              Är regeringen beredd att ställa upp på en ökad satsning på KY-utbildningarna?
              Jag vänder mig med min fråga till statsrådet Lena Hallengren.
            </seg>
          </u>
          <note type="speaker" n="897dbbad">
            Anf. 23 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-5f5102ec7e1ec759-10" n="b3e62eed">
            <seg n="d7dea2d8">
              Herr talman! Axel Darvik tar upp en viktig fråga, nämligen ungdomsarbetslösheten.
              Regeringen har uppmärksammat detta det senaste halvåret, och det
              är inte en fråga som vi ägnar oss åt enbart vid sporadiska tillfällen.
              Det är en verkligen en angelägen fråga som vi hela tiden följer
              upp.
            </seg>
            <seg n="bfd5264d">
              Däremot instämmer jag inte riktigt i Axel Darviks bild av att
              just KY-utbildningen skulle vara den mest framgångsrika när det
              gäller ungdomar. Ungdomar är enskilda individer, precis som alla
              vi andra, och har många olika sätt att komma ut i arbete och studier.
              KY-utbildningen är, precis som den betyder, en kvalificerad yrkesutbildning.
              Det är en ganska avancerad utbildning. Det är inte specifikt ungdomar
              som deltar i den typen av utbildning. Vi ser alla möjliga grupper.
            </seg>
            <seg n="4e8d4d21">
              KY-utbildningar, påbyggnadsutbildningar, högskoleutbildningar,
              förändringar i gymnasieskolan, särskilda individuella handlingsplaner
              för ungdomar på arbetsförmedlingar är bara några av alla de sätt
              som vi måste använda oss av för att kunna öka sysselsättningen
              bland ungdomar. Vi ska inte spekulera för mycket i den kreativa
              bokföringen. Vi får nog hålla oss till över tid jämförbara siffror.
            </seg>
          </u>
          <note type="speaker" n="834658d9">
            Anf. 24 AXEL DARVIK (fp):
          </note>
          <u who="axel_darvik_51b0b0" xml:id="i-baf12580ca56a1e0-1" n="0c869500">
            <seg n="5b602f78">
              Herr talman! Vi i Folkpartiet har länge fört fram ett antal olika
              förslag för att just åstadkomma fler utbildningar för mer praktiska
              yrken. Tyvärr har man från regeringens sida fått en känsla av
              att det har uppstått ett förakt mot praktiska yrken. Det märks
              bland annat i inställningen till lärlingsutbildning.
            </seg>
            <seg n="b4effb67">
              Kan man nu tänka om och vara med på en del satsningar även för
              utveckling av fler utbildningsvägar som bland annat kan leda fram
              till praktiska yrken, till exempel en riktig yrkeshögskola? Det
              finns flera exempel från våra grannländer som man skulle kunna
              ta lärdom av. Är man intresserad av sådant?
            </seg>
          </u>
          <note type="speaker" n="c168add6">
            Anf. 25 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-5f5102ec7e1ec759-11" n="b3e62eed">
            <seg n="303fdc40">
              Herr talman! Många av de ungdomar som har svårt att finna arbete
              i dag är också de ungdomar som har svårt att klara av gymnasieskolan.
              Det är därför som en gymnasieproposition håller på att bearbetas.
            </seg>
            <seg n="84c229d2">
              Att kunna växla mellan praktiska och teoretiska inslag i utbildningen
              är betydelsefullt. Det är något av det som gymnasieskolan i framtiden
              strävar efter. Att däremot säga att det ska finnas lärlingsjobb
              instegs-jobb, som Folkpartiet talar om där en grupp ska etableras
              på arbetsmarknaden som är billigare, som har osäkra anställningar,
              som lättare kan sägas upp, med sämre arbetsvillkor, är inte den
              väg som regeringen och Socialdemokraterna vill gå. Men att däremot
              ge möjlighet att lära på bästa sätt när det gäller teori och praktik
              är något som vi hoppas kunna återkomma till i gymnasiepropositionen.
            </seg>
            <seg n="003840c6">
              Den rättspsykiatriska vården
            </seg>
          </u>
          <note type="speaker" n="82d0c6a4">
            Anf. 26 ULF SJÖSTEN (m):
          </note>
          <note n="d39121c4">
            Herr talman! Min fråga är till socialminister Lars Engqvist.
          </note>
          <u who="ulf_sjosten_98d3ff" xml:id="i-4e88a461692b8fb1-0" n="8108b90c">
            <seg n="dfaf46b0">
              Det senaste året har Sverige drabbats av många meningslösa och
              oförklarliga våldsdåd, inte minst i det offentliga rummet. En
              stor del av gärningsmännen har befunnits lida av psykisk sjukdom
              eller psykisk störning. Domarna har blivit, och blir fortfarande,
              i stor utsträckning rättspsykiatrisk vård med särskild utskrivningsprövning.
              Antalet platser inom den rättspsykiatriska vården är otillräckliga,
              och enligt uppgift står man nu inför stora svårigheter med att
              placera dem som döms.
            </seg>
            <seg n="845128d0">
              En gärningsman döms till rättspsykiatrisk vård för ett grovt
              våldsbrott och bedöms fortsatt vara farlig för samhället utanför.
              Men möjligheten att placera personen på en adekvat vårdplats är
              i dag mycket dålig.
            </seg>
            <seg n="18a794ab">
              Vilka åtgärder avser socialministern att vidta för att förbättra
              möjligheterna till en bra rättspsykiatrisk vård i Sverige?
            </seg>
          </u>
          <note type="speaker" n="9900dfe5">
            Anf. 27 Socialminister LARS ENGQVIST (s):
          </note>
          <u who="lars_engqvist_minister_1998" xml:id="i-5f5102ec7e1ec759-12" n="21daaf29">
            <seg n="269a0ab0">
              Herr talman! Ulf Sjösten tar upp den fråga som har bekymrat oss
              under lång tid. Förra året skakades Sveriges av flera tragedier
              där vi kunde konstatera att det sannolikt är så att förklaringarna
              till våldsmännens och gärningsmännens uppträdande finns att söka
              i en allvarlig psykisk störning eller psykisk sjukdom.
            </seg>
            <seg n="42c4631b">
              I slutet av förra året tillsatte regeringen en särskild psykiatrisamordnare
              vars uppgift var att dels försöka få kommuner och landsting att
              bättre samverka inom ramen för den nya lagstiftning som finns,
              dels så snart som möjligt komma tillbaka med förslag om hur vi
              ska kunna förbättra den psykiatriska vården. Vi väntar på psykiatrisamordnaren
              Anders Miltons förslag, som vi hoppas kunna behandla relativt
              snart. Under våren ska vi kunna ta ställning till de förslag han
              kommer att lägga fram. Jag förväntar mig förslag som innebär att
              vi också ska kunna erbjuda adekvat vård för dem som döms till
              rättspsykiatrisk vård så att vi inte ska behöva finna oss i en
              situation där de som döms till vård inte får den vård som avses.
              Det konkreta svaret hoppas jag kunna ge senare under våren.
            </seg>
          </u>
          <note type="speaker" n="5b209d29">
            Anf. 28 ULF SJÖSTEN (m):
          </note>
          <u who="ulf_sjosten_98d3ff" xml:id="i-a2c67f509c83a22d-0" n="8108b90c">
            <seg n="552cda3a">
              Herr talman! Problemet är just att detta är en akut situation
              som kräver omedelbara åtgärder. Människor som döms till rättspsykiatrisk
              vård får inte plats där de rätteligen ska vara. Många placeras
              i dag på platser inom den ordinarie psykvården, med stor risk
              att andra trängs ut. Dessutom skapar detta ibland stor oro på
              dessa institutioner.
            </seg>
            <seg n="f423608f">
              Har socialministern verkligen ingen egen uppfattning om hur man
              kan börja lösa detta allvarliga, mycket akuta, problem?
            </seg>
          </u>
          <note type="speaker" n="08a849ba">
            Anf. 29 Socialminister LARS ENGQVIST (s):
          </note>
          <u who="lars_engqvist_minister_1998" xml:id="i-5f5102ec7e1ec759-13" n="21daaf29">
            <seg n="93055b50">
              Herr talman! Nu söker Ulf Sjösten strid i onödan. Det är väl
              rimligt att vi ber någon med bred medicinsk kompetens och erfarenhet
              av vården att gå igenom de svagheter som finns i den psykiatriska
              vården och att så snart som möjligt lägga fram förslag. Det är
              inte alldeles säkert att Ulf Sjöstens verklighetsbeskrivning stämmer,
              i alla fall inte i alla delar, när det gäller den rättspsykiatriska
              vården. Men vi ska få en bedömning av vad som behöver göras för
              att lösa problemen, och det är väl rimligt att vi använder oss
              av de experter vi har tillgång till. Vi kommer att få förslag,
              och vi kommer att ta ställning till dem. Vi ska se till att landstingen,
              som är ansvariga för hela sjukvården, har förutsättningar att
              erbjuda en god vård.
            </seg>
            <seg n="35fbef07">
              Jag tror att om Ulf Sjösten tänker efter kommer han att tycka
              att den ordningen är rimlig, det vill säga att vi vet när vi fattar
              beslut att vi har ett bra underlag att stå på.
            </seg>
            <seg n="992a4c0c">
              Diskriminering på grund av funktionshinder
            </seg>
          </u>
          <note type="speaker" n="c6471415">
            Anf. 30 KAJ NORDQUIST (s):
          </note>
          <u who="unknown" xml:id="i-5f5102ec7e1ec759-14" n="ae1b073d">
            <seg n="992e0e62">
              Herr talman! Det här är en fråga till statsrådet Pär Nuder. Frågan
              är föranledd av skriverier i Dagens Nyheter i går och i viss mån
              skriverier i Expressen i dag.
            </seg>
            <seg n="899016e5">
              Den svenska regeringen arbetar för en handikappkonvention i Förenta
              nationerna. Jag skulle välkomna att vi också arbetade för en antidiskrimineringslagstiftning
              inkluderande funktionshindrade i Europeiska unionen.
            </seg>
            <seg n="6b1dcd74">
              Här i kammaren har vi antagit en lagstiftning mot diskriminering
              i arbetsmarknadsfrågor. Vi har också ett nationellt program för
              handikappfrågor. Poängen med det är att vi har som avsikt att
              bli bäst i världen år 2010. Ambitionen är att handikappade och
              funktionshindrade människor ska inkluderas på olika sätt i det
              svenska samhället.
            </seg>
            <seg n="fe15dbe2">
              Jag går över till skriverierna. En man vid namn Michael Liliequist
              har som ambition här i livet att bli präst i Svenska kyrkan. Han
              drabbades under utbildningen av en grav synskada. Att man vill
              förvägra honom att fullfölja prästutbildningen är lite underligt,
              bland annat utifrån att det finns präster som fullgör sitt kall
              trots en grav synskada även i Svenska kyrkan. Huruvida detta är
              juridiskt rätt får utredas i sin ordning.
            </seg>
            <seg n="7ba17bd3">
              Anser statsrådet att det är lämpligt att medverka till att markera
              att diskriminering utifrån funktionshinder inte är tillåtet i
              Sverige år 2004?
            </seg>
          </u>
          <note type="speaker" n="407f226f">
            Anf. 31 Statsrådet PÄR NUDER (s):
          </note>
          <u who="pär_nuder_minister_2002" xml:id="i-5f5102ec7e1ec759-15" n="076fe032">
            <seg n="97dbe38c">
              Herr talman! Jag har naturligtvis liksom alla andra tidningsläsare
              tagit del av de artiklar som frågeställaren refererar till. Jag
              kan inte annat än uttrycka min personliga förvåning. Samtidigt
              är vi som alltid försiktiga att uttala oss i enskilda fall. Vi
              vet egentligen inte vad det rör sig om. När det däremot gäller
              den allmängiltiga frågan om diskriminering är svaret naturligtvis
              att det inte ska få förekomma på grund av funktionshinder. Där
              är svaret glasklart.
            </seg>
          </u>
          <note type="speaker" n="3e1c6693">
            Anf. 32 KAJ NORDQUIST (s):
          </note>
          <u who="unknown" xml:id="i-5f5102ec7e1ec759-16" n="ae1b073d">
            <seg n="3bb024c6">
              Herr talman! Jag har själv i min funktion här blivit ledsagad
              till talarstolen. Jag upplever inte att om jag blir ledsagad av
              personal härifrån, av politiska meningsfränder eller motståndare
              på något sätt blir ledd i intellektuellt avseende. Det måste vara
              detsamma i det här fallet.
            </seg>
            <seg n="786e784c">
              Förskolan
            </seg>
          </u>
          <note type="speaker" n="3128a56a">
            Anf. 33 INGER DAVIDSON (kd):
          </note>
          <u who="unknown" xml:id="i-5f5102ec7e1ec759-17" n="ae1b073d">
            <seg n="0f191191">
              Herr talman! Jag har en fråga till Lena Hallengren. Skolverket
              kom med en rapport i förra veckan, tror jag det var, som heter
              Förskolan i brytningstid . Den visar mycket tydligt att förskolan
              blir alltmer lik den vanliga skolan. Bland annat bedöms enskilda
              elevers prestationer. Man har individuella utvecklingsplaner,
              och så vidare. Min fråga till Lena Hallengren är: Är det en utveckling
              som regeringen bejakar?
            </seg>
          </u>
          <note type="speaker" n="669ed198">
            Anf. 34 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-5f5102ec7e1ec759-18" n="b3e62eed">
            <seg n="aeb455d2">
              Herr talman! Det är enkelt att ge ett svar till Inger Davidson
              i den här frågan. Det är inte på något sätt i enlighet med regeringens
              intentioner. Det är snarast så att det väcker mina funderingar
              och mitt bekymmer. Jag hoppas att det också väcker mycket oro
              hos de kommunpolitiker som fördelar resurser som inte alltid grundar
              sig på varje enskilt barns behov.
            </seg>
            <seg n="55db694c">
              Man sätter upp dessa utvärderingsmål som grundar sig på att varje
              barn ska ha uppnått vissa mål vid vissa åldrar på ett sådant sätt
              som inte alls är intentionen enligt läroplanen. Detta är en utveckling
              som vi på olika sätt måste hantera. Ett sätt att möta det är den
              proposition om kvalitet i förskolan som kommer att läggas fram
              i oktober där jag hoppas att många av dessa delar kommer att beröras.
            </seg>
          </u>
          <note type="speaker" n="8b3478cb">
            Anf. 35 INGER DAVIDSON (kd):
          </note>
          <u who="unknown" xml:id="i-5f5102ec7e1ec759-19" n="ae1b073d">
            <seg n="becd5c96">
              Herr talman! Om det är regeringens inställning tycker jag ändå
              att ni ger väldigt dubbla budskap. Förskolan ingår i och är en
              del av utbildningsväsendet. Det betonar man alltid väldigt tydligt.
              Skollagskommittén kommer snart med ett förslag där ettåringarna
              ska börja kallas elever och verksamheten i förskolan kallas utbildning.
            </seg>
            <seg n="300e9c21">
              Det är klart att de som arbetar inom förskolan känner att det
              är väldigt tydliga signaler gentemot dem att de kanske också ska
              ge en förberedelse för nästa skolform i stället för att i första
              hand ge barnen den omsorg, möjlighet till fri lek och trygghet
              som de minsta barnen bäst behöver.
            </seg>
            <seg n="ffc1826c">
              Jag har ytterligare en fråga. Jag tror att orden har en väldigt
              viktig betydelse. Är Lena Hallengren inne på samma linje som Skollagskommittén
              att nu tala om elever och utbildning i förskolan?
            </seg>
          </u>
          <note type="speaker" n="90111c07">
            Anf. 36 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-5f5102ec7e1ec759-20" n="b3e62eed">
            <seg n="8a7b13e8">
              Herr talman! Jag är väldigt positivt inställd till att förskolan
              blir en del av det samlade utbildningsväsendet och regleras i
              den gemensamma skollagen. Vi har en läroplan för förskolan sedan
              1998. Men det innebär inte att förskolan ägnar sig åt det som
              är skola i dess traditionella bemärkelse, att man diagnostiserar
              varje enskilt barn och ska mäta varje barns prestationer.
            </seg>
            <seg n="529a491b">
              Kristdemokraterna har en förmåga att vilja tala enbart om omsorgen
              och kalla det mesta för barnomsorg. Förskolan har sedan lång tid
              tillbaka sin unika verksamhet som handlar om omsorg och lärande
              på lekens grund. På dessa båda ben ska förskolan stå också i framtiden.
            </seg>
            <seg n="76f79a27">
              När det gäller begreppet elev var det mycket riktigt Skollagskommitténs
              förslag. Det är inte något förslag som jag sympatiserar med och
              som jag hoppas att kammaren ska ha anledning att vilja införa.
              Omsorg och lärande på lekens grund har varit förskolans signum
              och ska fortsätta att vara det.
            </seg>
            <seg n="58f7c342">
              Tunneln genom Hallandsås
            </seg>
          </u>
          <note type="speaker" n="dfda59e8">
            Anf. 37 KARIN SVENSSON SMITH (v):
          </note>
          <u who="karin_svensson_smith_18b0ef" xml:id="i-613713f26ec28960-0" n="aa6cf4cb">
            <seg n="106141eb">
              Herr talman! Jag skulle vilja ställa en fråga till miljöminister
              Lena Sommestad. När tunnelbygget vid Hallandsås stoppades efter
              att Roca Gil-skandalen hade uppdagats uttalade dåvarande näringsminister
              Rosengren att tunnelbygget skulle fullföljas endast under förutsättning
              att det kunde ske på ett miljösäkert sätt. Detta var också riksdagens
              hållning när den i infrastrukturbeslutet år 2001 lämnade ett finansiellt
              utrymme för att färdigställa tunnelbygget.
            </seg>
            <seg n="15473398">
              I somras skedde ett utsläpp i Lyabäcken som slog ut allt djurliv.
              Den gångna helgen skedde ett nytt utsläpp alldeles intill ett
              Natura 2000-område. Jag undrar mot denna bakgrund vad miljöministern
              lägger i begreppet ett miljösäkert sätt?
            </seg>
          </u>
          <note type="speaker" n="93078679">
            Anf. 38 Miljöminister LENA SOMMESTAD (s):
          </note>
          <u who="lena_sommestad_minister_2002" xml:id="i-5f5102ec7e1ec759-21" n="87fdb978">
            <seg n="8e597075">
              Herr talman! När det gäller tunneln genom Hallandsåsen har jag
              liksom många andra varit bekymrad över flera av de incidenter
              som varit inklusive den i somras, som var en allvarlig incident,
              vilket jag också påpekade.
            </seg>
            <seg n="5eff3ce8">
              Miljödomstolen har nu lagt fast ett kontrollprogram som Banverket
              måste följa med hänsyn till den känsliga miljö som man arbetar
              i. Det är naturligtvis helt avgörande att Banverket följer programmet
              för miljöns skull och för att Banverket ska vinna förtroende både
              från de boende i närheten och från alla oss andra. Jag är övertygad
              om att Banverket har ambitionen att göra detta.
            </seg>
            <seg n="379ba0d4">
              Nu har Banverket följt Miljödomstolens kontrollprogram. Det har
              inträffat en incident. De första signalerna säger att det inte
              är någon allvarlig incident. Jag tycker att det är bra och riktigt
              att vi oerhört noga följer vad som sker vid Hallandsåsen. Vi har
              en stor uppmärksamhet på Hallandsåsen, och det bör vi ha. Därmed
              kanske vi också får ytterligare rapporter om incidenter.
            </seg>
            <seg n="2171c438">
              Utgångspunkten är självklart att arbetet ska bedrivas med största
              möjliga miljösäkerhet. Det är regeringens utgångspunkt, och det
              är min utgångspunkt.
            </seg>
          </u>
          <note type="speaker" n="11aa5ecd">
            Anf. 39 KARIN SVENSSON SMITH (v):
          </note>
          <u who="karin_svensson_smith_18b0ef" xml:id="i-613713f26ec28960-1" n="aa6cf4cb">
            <seg n="0bcf770a">
              Herr talman! Till följd av Vänsterpartiets samarbete med regeringen
              tillsattes en oberoende tunnelgranskningsgrupp. Denna granskningsgrupp
              har inte till uppgift att bara kontrollera om Banverket följer
              gällande lagstiftning utan uppdraget är vidare än så.
            </seg>
            <seg n="337cbca5">
              Vid den hearing trafikutskottet arrangerade om Hallandsås framkom
              att granskningsgruppen vore betjänt av att regeringen lämnade
              en tydlig definition av vad som avses med ett miljösäkert sätt
              för att granskningsgruppen ska kunna veta gentemot vilket mål
              den ska granska Banverket.
            </seg>
            <seg n="ea0a40a7">
              Jag undrar om miljöministern eller någon annan i regeringen har
              för avsikt att definiera vad man menar med det. Annars är det
              väldigt svårt att granska.
            </seg>
          </u>
          <note type="speaker" n="e331ca87">
            Anf. 40 Miljöminister LENA SOMMESTAD (s):
          </note>
          <u who="lena_sommestad_minister_2002" xml:id="i-5f5102ec7e1ec759-22" n="87fdb978">
            <seg n="b057387d">
              Herr talman! Uppdrag kring detta ligger på infrastrukturministerns
              bord. Jag kan inte i dag exakt svara på hur regeringen ska hantera
              denna fråga om definition av miljösäkert sätt.
            </seg>
            <seg n="fb50a60c">
              Min uppfattning är att vi följer det mycket noga. Jag följer
              självklart också det arbete och de rapporter som har kommit. Jag
              är övertygad om att det är mycket klart vad som gäller. Det är
              inte några egendomliga saker som gäller. Exakt de hårda miljökrav
              som gäller för Banverket gäller för alla andra som arbetar i naturen,
              och de ska iakttas.
            </seg>
            <seg n="8423cd02">
              Jag ser inga problem här. Men jag kan gärna överlåta till Ulrica
              Messing att återkomma med exakt svar i den frågan.
            </seg>
            <seg n="b703454d">
              EU:s östutvidgning
            </seg>
          </u>
          <note type="speaker" n="4e16c0e2">
            Anf. 41 PER BILL (m):
          </note>
          <u who="per_bill_561422" xml:id="i-22aca5cc1447f1f3-0" n="42c019f4">
            <seg n="081245e1">
              Herr talman! Det här är en fråga till näringsminister Leif Pagrotsky.
            </seg>
            <seg n="4a8bf177">
              Jag är ganska säker på att både näringsministern och jag jublade
              när Berlinmuren föll. Jag vet att både vi moderater och ni socialdemokrater
              ser utvidgningen som en viktig del i den framtida tillväxten.
            </seg>
            <seg n="70039eb6">
              Min fråga blir då: Hur kan ni samtidigt arbeta för förslag som
              drastiskt riskerar att göra det svårare för de nya EU-medborgarna
              att komma till Sverige och försörja sig på hederligt arbete?
            </seg>
          </u>
          <note type="speaker" n="4cc92482">
            Anf. 42 Näringsminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-5f5102ec7e1ec759-23" n="31ebf442">
            <seg n="a3a40aa2">
              Herr talman! Jag kan intyga för Per Bill att även jag kände den
              glädjen. Därom ska inte behöva råda något tvivel eller någon debatt.
            </seg>
            <seg n="845a4b53">
              Jag kan också försäkra att jag ser fram emot den dagen, den mycket
              snara dag, när hela EU kan kännetecknas av samma förbrödring,
              integration och samarbete som vi redan har sett i västra Europa.
              Detta ska gälla hela Europa. Inte bara kandidatländerna utan också
              en vidare krets av länder utanför de nuvarande tio anslutningsländerna
              kan vara med i samma samarbete.
            </seg>
            <seg n="82fa2c8b">
              Jag har väldigt stor respekt för de svårigheter som har upptäckts
              vad gäller våra trygghetssystem och att förena dem med de nya
              regler för arbetskraftsrörlighet som vi kommer att få efter den
              1 maj. Jag står fullständigt bakom den åsikten att vi behöver
              lite mer rådrum för att anpassa de reglerna innan vi kan genomföra
              den fria rörligheten för arbetskraften fullt ut för svenskt vidkommande.
            </seg>
            <seg n="cdd7263b">
              Det gäller inte minst i ljuset av att alla andra EU-länder i
              vår omgivning har infört olika sorts övergångsregler. Men jag
              längtar till den dagen när inget sådant längre behövs och att
              alla våra regler är väl på plats för att, precis som Per Bill
              säger, människor som vill komma hit, försörja sig på hederligt
              arbete, betala sin skatt och fullgöra sina skyldigheter ska få
              alla möjligheter på jorden till detta.
            </seg>
          </u>
          <note type="speaker" n="cd22f475">
            Anf. 43 PER BILL (m):
          </note>
          <u who="per_bill_561422" xml:id="i-22aca5cc1447f1f3-1" n="42c019f4">
            <seg n="635eb916">
              Herr talman! Det låter som om näringsministern och jag är ganska
              eniga. Men det tråkiga är att vi för ett år sedan var helt eniga
              om att det inte behövs några övergångsregler. Det har gått många
              år; vi har vetat i åttatio år att vi skulle få en utvidgning och
              vi har haft åttatio år på oss att anpassa våra sociala system.
              Nu vet vi att det förbereds en skrivelse där arbetstillstånd under
              två år ingår och att man måste söka detta i sitt hemland. Man
              måste visa upp ett anställningsbevis och man måste visa upp att
              man ska få en marknadsmässig lön vid gränsbommen till Sverige!
              Är inte det skamligt?
            </seg>
          </u>
          <note type="speaker" n="79d177a3">
            Anf. 44 Näringsminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-5f5102ec7e1ec759-24" n="31ebf442">
            <seg n="f5094344">
              Herr talman! Nej, Per Bill, jag tycker inte det. Jag tycker att
              det är viktigt att vi på ett ansvarsfullt sätt ser till att utvidgningen
              sker på ett vis som väcker respekt hos breda lager och med respekt
              också för de svårigheter som vi har upptäckt. Jag kan medge att
              de kanske har upptäckts lite sent, men vi kan inte äventyra fundamenten
              i den svenska välfärdsstaten och fundamenten för hur den svenska
              arbetsmarknaden fungerar på grund av att vi har otydliga definitioner
              av bosättningsbegreppet. Det gäller vem som ska ha rätt till svenska
              barnbidrag, svenska bostadsbidrag och annat och kopplingen till
              arbete i Sverige.
            </seg>
            <seg n="c6d77e48">
              Det får inte bli så att det kan räcka med några timmars oavlönat
              arbete mot någon sorts naturaersättning någon gång i veckan för
              att hela familjen var som helst i Europa ska bli berättigad till
              alla de svenska bidragen. Det skulle underminera respekten, förståelsen
              och stödet för utvidgningen och för EU. Det vill jag undvika,
              för jag gillar utvidgningen och jag gillar EU. Jag vill att människor
              ska tycka som jag om detta, och därför tror jag att det här är
              nödvändigt tyvärr.
            </seg>
            <seg n="7848c239">
              Gravida kvinnors alkoholbruk
            </seg>
          </u>
          <note type="speaker" n="e945eee5">
            Anf. 45 MARITA ARONSON (fp):
          </note>
          <u who="unknown" xml:id="i-5f5102ec7e1ec759-25" n="ae1b073d">
            <seg n="990e6ca5">
              Herr talman! Jag skulle vilja ställa en fråga till socialminister
              Lars Engqvist.
            </seg>
            <seg n="d479af08">
              Vi vet att alkohol- och narkotikamissbruket ökar i vårt land.
              Framför allt ökar konsumtionen, också bland unga kvinnor i fertil
              ålder. Vi har precis i veckan fått höra om en undersökning från
              Huddinge sjukhus som visar att mödrar i dag inte på samma sätt
              som tidigare avhåller sig från alkohol under graviditeten. De
              har kanske inte fått information eller inte tagit till sig den.
            </seg>
            <seg n="06c4608e">
              Det verkar också som om kunskapen har försvunnit från våra mödravårdscentraler.
              Vid en rundringning bland mödravårdscentralerna i Helsingfors
              visar det sig att flera i dag säger att de inte tar upp den här
              problematiken med de blivande mödrarna.
            </seg>
            <seg n="c64bbe6d">
              Min fråga är: Vad har socialministern för förslag till åtgärder
              för att kunskapen ska kunna bli bättre och öka bland personalen
              på mödravårdscentralerna och att man får information på ett riktigt
              sätt?
            </seg>
          </u>
          <note type="speaker" n="507a2db1">
            Anf. 46 Socialminister LARS ENGQVIST (s):
          </note>
          <u who="lars_engqvist_minister_1998" xml:id="i-5f5102ec7e1ec759-26" n="21daaf29">
            <seg n="124c2bbd">
              Herr talman! Jag läste också materialet. Det var ganska upprörande.
              Vi har haft en föreställning om att kunskapen finns och att man
              också tar upp ett resonemang med de blivande mödrarna om alkohol
              och risken för alkoholmissbruk.
            </seg>
            <seg n="2256559e">
              Detta är inte mitt ansvarsområde utan Morgan Johanssons, folkhälsoministern.
              Emellertid pågår det ett arbete som handlar om att öka kunskapen
              och sprida mer information också på mödravårdscentralerna och
              i sjukvården för att se till att man oftare tar upp frågan om
              droger med patienterna. Vi vet att om man bara tar upp detta så
              betyder det mycket i fråga om förändrade attityder och större
              försiktighet. Det pågår ett sådant arbete i de insatser som nu
              görs för att öka informationen om riskerna med drogmissbruk.
            </seg>
          </u>
          <note type="speaker" n="84b96ef0">
            Anf. 47 MARITA ARONSON (fp):
          </note>
          <u who="unknown" xml:id="i-5f5102ec7e1ec759-27" n="ae1b073d">
            <seg n="739829b7">
              Herr talman! Jag tackar för att ministern hoppas att det blir
              bättre. Folkpartiet har lagt fram ett förslag om att vi behöver
              ett nationellt kunskapscentrum för skador hos foster av alkohol
              och droger. Eftersom det pågår en sådan enorm ökning av alkohol
              och droger just nu bland unga människor tycker jag att det känns
              som om detta är viktigt.
            </seg>
            <seg n="84d9da70">
              Vilken är socialministerns inställning till att skapa ett sådant
              nationellt kunskapscenter för dessa frågor?
            </seg>
          </u>
          <note type="speaker" n="7f5239e4">
            Anf. 48 Socialminister LARS ENGQVIST (s):
          </note>
          <u who="lars_engqvist_minister_1998" xml:id="i-5f5102ec7e1ec759-28" n="21daaf29">
            <seg n="27823635">
              Herr talman! Jag tror att det är mycket bättre att ställa den
              frågan till folkhälsominister Morgan Johansson. Hela detta problemkomplex
              ligger hos honom. Det gäller också i vilken mån vi ska upprätta
              ett särskilt nationellt kunskapscenter för detta. Även om detta
              berör sjukvården så ligger det som en del i folkhälsopolitiken.
              Det är alltså bättre att ställa frågan till Morgan Johansson.
              Jag tror att han har ett ganska bra svar.
            </seg>
            <seg n="786e784c">
              Förskolan
            </seg>
          </u>
          <note type="speaker" n="a5fceac8">
            Anf. 49 MARGARETA ANDERSSON (c):
          </note>
          <u who="margareta_andersson_5c141b" xml:id="i-36196af79321ea44-0" n="3befbea2">
            <seg n="50a42446">
              Herr talman! Jag har en fråga till statsrådet Lena Hallengren.
              Den gäller den svenska förskolan, som jag upplever har problem.
              Jag har en god vän som jobbar mycket med barn i behov av särskilt
              stöd. Vad jag kan förstå finns det resursbrister, enligt vad hon
              och många andra säger. Skolverket säger bland annat att 60 % av
              kommunerna uppger att andelen dagisbarn i behov av särskilt stöd
              har ökat sedan 1999.
            </seg>
            <seg n="d056962e">
              Jag upplever också bland kommunfolk att maxtaxan är ett av de
              stora problemen. Det innebär att kommunerna har ganska små resurser
              till att utöka stödet till bland annat personal, till att skapa
              mindre barngrupper och annat som skulle behövas för att underlätta
              för de här barnen så att de kan klara sig bra i förskolan.
            </seg>
            <seg n="a1c7833b">
              Jag undrar nu vilka åtgärder statsrådet är beredd att vidta för
              att underlätta för de här barnen så att de kan klara sig bättre
              i livet.
            </seg>
          </u>
          <note type="speaker" n="9a882fc3">
            Anf. 50 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-5f5102ec7e1ec759-29" n="b3e62eed">
            <seg n="e5e99250">
              Herr talman! Jag delar Margareta Anderssons uppfattning om att
              det finns stora utmaningar för den svenska förskolan. Men jag
              ser också med glädje på de undersökningar från Svenskt Kvalitetsindex
              som Svenska Dagbladet redovisade för några veckor sedan och som
              säger att den välfärdsreform som svenskarna och brukarna är mest
              nöjda med är just den svenska förskolan. Det är alltså en dubbel
              bild; man är nöjd med verksamheten men den kan bli mycket bättre.
            </seg>
            <seg n="096761b8">
              Inger Davidson tog tidigare upp frågan om kommunerna och hur
              Skolverkets undersökning har visat hur man kan fördela resurserna
              där. Vi ser att alldeles för många kommuner låter resurserna fördelas
              enbart på antalet barn. De ser inte till vilka behov barnen har
              av särskilt stöd, vilket socioekonomiskt område de kommer ifrån
              och så vidare. Detta är någonting som jag hoppas att kommunerna
              verkligen tar till sig. De måste se att alla barn inte behöver
              samma stöd för att få samma förutsättningar. Genom att ge olika
              stöd kan man se varje barns unika behov.
            </seg>
            <seg n="7a452f74">
              6 000 fler förskollärare, barnskötare och andra vuxna ska tillföras
              kommunerna med början nästa år. Jag ser fram emot att få återkomma
              till kammaren och att få bland andra Centerns stöd i den frågan.
            </seg>
          </u>
          <note type="speaker" n="53b26af4">
            Anf. 51 MARGARETA ANDERSSON (c):
          </note>
          <u who="margareta_andersson_5c141b" xml:id="i-36196af79321ea44-1" n="3befbea2">
            <seg n="aeefc235">
              Herr talman! Jag är glad att statsrådet har positiva ingångar
              i frågorna. Men trots allt ställer kommunernas ekonomi upp en
              del hinder. De som är nöjda är ofta föräldrarna, men det är de
              utsatta barnen som vi ibland förlorar synen på. Föräldrar kan
              utnyttja förskolan, jobba mer och så vidare. Men barn i behov
              av särskilt stöd är en utsatt grupp. Jag tror att vi behöver ge
              betydligt mer resurser till dem.
            </seg>
            <seg n="40c49634">
              I viss mån kan jag hålla med Lena Hallengren om att det är viktigt
              att man ser varje enskilt barn. Men resurserna räcker inte till
              och det finns inte tillräckligt med pengar ens för att avlöna
              dem som finns i dag. Man behöver också ha fler människor med specialistkompetens
              för att stötta de här barnen. Det gäller specialpedagoger, logopeder
              och you name it . Alla de olika kompetenser som finns behövs.
            </seg>
          </u>
          <note type="speaker" n="ba415275">
            Anf. 52 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-5f5102ec7e1ec759-30" n="b3e62eed">
            <seg n="c6462e02">
              Herr talman! Sedan maxtaxan infördes har det anställts 4 500
              fler i personalen runtom på våra förskolor. 1 400 av dem har finansierats
              med hänsyn till den halva miljard som fördelades i samband med
              maxtaxan och som också kallas för kvalitetssäkringspengarna. 4
              500 har alltså tillförts ytterligare under de senaste två åren.
              Nästa år börjar den stora satsningen på förskolan med 6 000 fler
              förskollärare, barnskötare och andra vuxna.
            </seg>
            <seg n="a69cd2cf">
              Jag hoppas verkligen att kommun och kommunpolitiker ser att barn
              i behov av särskilt stöd är en grupp som man måste ta särskild
              hänsyn till när man fördelar resurserna. På samma sätt har vi
              sett att personalförstärkningspengarna i skolan har använts så.
              Där har vi sett att barn i behov av särskilt stöd har fått en
              stor del av resurserna.
            </seg>
            <seg n="abf25ded">
              Valkretsindelningen i Västra Götaland
            </seg>
          </u>
          <note type="speaker" n="f18a2192">
            Anf. 53 ELSE-MARIE LINDGREN (kd):
          </note>
          <u who="else-marie_lindgren_5bcef0" xml:id="i-0458afa84fff0944-0" n="32265f5d">
            <seg n="76f2bb85">
              Herr talman! Jag vill ställa min fråga till statsrådet Pär Nuder.
            </seg>
            <seg n="33fee99a">
              Under förra mandatperioden gjordes en förfrågan från Västra Götaland
              till regeringen om att göra en översyn av valkretsindelningen
              med anledning av det nya länet. Då avslogs hemställan bland annat
              med motiveringen att man inte skulle hinna utreda det hela innan
              valet 2002.
            </seg>
            <seg n="ffc89189">
              Efter vad jag har hört så kommer det nu återigen en förfrågan
              och en ny hemställan till regeringen. Den ska landa hos er i dagarna.
              Den handlar just om att få ändra valkretsindelningen.
            </seg>
            <seg n="48943266">
              Hur ser statsrådet på detta? Finns det möjligheter till en ny
              valkretsindelning i Västra Götaland från och med nästa mandatperiod?
            </seg>
          </u>
          <note type="speaker" n="11dab737">
            Anf. 54 Statsrådet PÄR NUDER (s):
          </note>
          <u who="pär_nuder_minister_2002" xml:id="i-5f5102ec7e1ec759-31" n="076fe032">
            <seg n="23d08152">
              Herr talman! Med tanke på att regeringen, liksom frågeställaren,
              liksom medborgarna i Västra Götaland, tillmäter den här frågan
              väldigt stor vikt vore det helt fel av mig att föregå regeringens
              prövning av den ansökan som uppenbarligen är på väg in till regeringen.
            </seg>
            <seg n="2a48327b">
              Vi ska pröva den mycket noggrant, och vi ska lyssna på olika
              instanser, inte minst från Västra Götaland.
            </seg>
          </u>
          <note type="speaker" n="40f620e7">
            Anf. 55 ELSE-MARIE LINDGREN (kd):
          </note>
          <u who="else-marie_lindgren_5bcef0" xml:id="i-0458afa84fff0944-1" n="32265f5d">
            <seg n="874b91be">
              Herr talman! Det var förstås väntat att jag skulle få det svaret,
              men ni har ändå haft frågan i ett tidigare skede och då hänskjutit
              den. Nu har man också tagit fram nya beräkningar och statistiskt
              säkerställt att det är genomförbart med en ny valkretsindelning,
              enligt valnämnden i Västra Götaland. Jag vill ändå fråga statsrådet:
              Finns det några hinder för att ni skulle ställa er positiva till
              en ny valkretsindelning för Västra Götaland?
            </seg>
          </u>
          <note type="speaker" n="93d25753">
            Anf. 56 Statsrådet PÄR NUDER (s):
          </note>
          <u who="pär_nuder_minister_2002" xml:id="i-5f5102ec7e1ec759-32" n="076fe032">
            <seg n="aeaf98bf">
              Herr talman! Jag kan inte annat än upprepa mitt första svar.
              Nu har vi fått nya argument som vi ska ta ställning till, och
              vi ska lyssna på de argument som finns i det här sammanhanget.
              Frågan är för viktig för att jag så här på stående fot ska kunna
              avge ett svar från regeringens sida. Vi ska pröva den ytterst
              seriöst och återkomma med ett svar så fort beredningen är klar.
            </seg>
            <seg n="75a674eb">
              Villkoren för företagare
            </seg>
          </u>
          <note type="speaker" n="f0952881">
            Anf. 57 HANS BACKMAN (fp):
          </note>
          <u who="hans_backman_190801" xml:id="i-e5a38c2ca5009cbe-0" n="5fb5a13f">
            <seg n="59814fde">
              Herr talman! Jag vill ställa en fråga till näringsministern.
              Ovanåkers kommun i mitt hemlän Gävleborg är av tradition en bygd
              fylld av företagsamhet. Med skogs- och jordbruk som grund har
              många företag etablerats och utvecklats. Man har haft kriser och
              problem, men genom åren har företagen ändå hittat former för att
              överleva och utveckla sig fortsättningsvis.
            </seg>
            <seg n="7518185b">
              Problemet för kommunen är att de frågor som många företagare
              upplever som mest viktiga inte kan påverkas av kommunledningen.
              Då tänker jag på bland annat infrastrukturfrågor, arbetsrättsfrågor
              och skattefrågor. Även hanteringen som har varit i fråga om företagens
              kostnader för sjuklöner har skapat irritation bland kommunens
              företagare.
            </seg>
            <seg n="bc1bec59">
              Företagarna i Ovanåker anser att den lokala, regionala och nationella
              politiken måste gå mer hand i hand om de ska kunna vara med och
              utveckla kommunen genom att skapa ett bättre företagsklimat. Jag
              vill därför fråga näringsministern om han har några idéer eller
              några åtgärder som kan avhjälpa problemet med att företagspolitiken
              har svårt att hålla ihop på regional, kommunal och nationell nivå.
            </seg>
          </u>
          <note type="speaker" n="c3d509ef">
            Anf. 58 Näringsminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-5f5102ec7e1ec759-33" n="31ebf442">
            <seg n="e4017e57">
              Herr talman! Jag är ledsen, men det hördes inte så tydligt vad
              frågan gick ut på. Det var kanske något fel på mikrofonen. Men
              jag uppfattade det som att det handlade om ökade möjligheter för
              kommuner och regionala organ att påverka villkoren för det lokala
              företagandet jag tolkar nickandet som att det i alla fall var
              i någorlunda rätt härad.
            </seg>
            <seg n="980e49e3">
              Min åsikt är att en effektiv näringspolitik liksom en effektiv
              regionalpolitik måste bygga på det engagemang och den initiativkraft
              som finns lokalt runtom i Sverige. Jag vill påstå att detta är
              basen för den inriktning av politiken som finns. Förhållandena
              skiljer sig åt på olika håll, och det gäller att på varje plats
              bygga på de styrkefaktorer man har, att bygga kluster av samverkande
              företag, myndigheter, skolor, universitet och det befintliga näringslivet.
              Det kan man inte sitta i Helsingfors och göra åt olika regioner,
              utan det måste ske lokalt. Därför går mycket av politiken ut på
              att stärka de regionala organens möjligheter att agera på det
              här området. Vi har på näringspolitikens område många sådana institutioner
              och också på regionalpolitikens.
            </seg>
          </u>
          <note type="speaker" n="f83ba4e9">
            Anf. 59 HANS BACKMAN (fp):
          </note>
          <u who="hans_backman_190801" xml:id="i-e5a38c2ca5009cbe-1" n="5fb5a13f">
            <seg n="f140f064">
              Herr talman! Tack för svaret, näringsministern! Det var ett möte
              mellan företagarna i Ovanåker och Svenskt Näringsliv. Där kom
              man fram till, med kommunledningens bistånd, att det vore bra
              att få träffa näringsministern och föra fram de synpunkter man
              har lokalt med de erfarenheter företagarna har. Jag vet att kommunstyrelsens
              ordförande i Ovanåker har inbjudit näringsministern till Ovanåker
              kommun för att träffa företagarna. Jag vill helt enkelt bara fråga
              om näringsministern har haft möjlighet att acceptera inbjudan
              för att där ta del av de lokala idéer som finns för att utveckla
              företagsklimatet.
            </seg>
          </u>
          <note type="speaker" n="ce819cce">
            Anf. 60 Näringsminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-5f5102ec7e1ec759-34" n="31ebf442">
            <seg n="a0ecfd91">
              Herr talman! Jag måste medge att jag på rak arm inte kan svara
              på frågan om jag har tagit emot just den här inbjudan. Jag har
              i alla fall inte träffat de personer som frågan gäller, men det
              låter som de har intressanta saker på hjärtat, och det kanske
              vore en god idé för mig att ta en närmare titt på det. Men jag
              kan inte nu bekräfta att jag har det inlagt i min almanacka. Men
              Ovanåker är en ju attraktiv plats. Jag hoppas att jag kan inrymma
              detta i mina resplaner framöver.
            </seg>
            <seg n="f6365791">
              Barnsäkra bostäder
            </seg>
          </u>
          <note type="speaker" n="0842055a">
            Anf. 61 OWE HELLBERG (v):
          </note>
          <u who="owe_hellberg_0f771b" xml:id="i-964f120e68781b30-0" n="b5be37d9">
            <seg n="e001218a">
              Herr talman! Jag har en fråga till miljöministern. Ökningen av
              antalet skadade barn i trafiken har nyligen uppmärksammats. Mindre
              uppmärksammat är olycksdrabbade barn i och runt våra bostäder.
            </seg>
            <seg n="fa1caba2">
              Barnsäkerhetsdelegationen har nu kommit med en rapport och förslag
              till åtgärder för att minska olycksfallsrisken. Bland annat vill
              man införa ordet barn i plan- och bygglagen för att i planeringen
              uppmärksamma barnens situation på ett bättre sätt.
            </seg>
            <seg n="57223513">
              Jag tycker att delegationens förslag är otillräckliga men undrar
              ändå om det kommer en proposition i den här frågan och vilka ytterligare
              åtgärder ministern är beredd att föreslå.
            </seg>
          </u>
          <note type="speaker" n="7c56358a">
            Anf. 62 Miljöminister LENA SOMMESTAD (s):
          </note>
          <u who="lena_sommestad_minister_2002" xml:id="i-5f5102ec7e1ec759-35" n="87fdb978">
            <seg n="47c42ade">
              Herr talman! Som Owe Hellberg känner till har vi en utredning
              om hela plan- och bygglagstiftningen. Jag har inte tagit del av
              den här speciella rapporten, men jag kan säga att det här är en
              av de frågor som jag tycker är allra viktigast när det gäller
              vår bostadsplanering och vår planering över huvud taget i dag,
              att vi måste ta större hänsyn till barnen. Så jag kommer med stort
              intresse att ta del av detta och se om det finns förslag som är
              möjliga att använda.
            </seg>
          </u>
          <note type="speaker" n="9f0f7c87">
            Anf. 63 OWE HELLBERG (v):
          </note>
          <u who="owe_hellberg_0f771b" xml:id="i-964f120e68781b30-1" n="b5be37d9">
            <seg n="952580c7">
              Herr talman! Jag känner mycket väl till utredningen, eftersom
              jag sitter i den själv.
            </seg>
            <seg n="7847289d">
              Det här med olycksfallsrisken handlar i de flesta fall om fallolyckor,
              tyvärr även med dödlig utgång ibland, och i våra miljonprogramsområden
              gäller inte plan- och bygglagens krav på säkerhetsanordningar
              och fönster med mera. Lagen omfattar inte det som är byggt eller
              ombyggt före 1976. Då undrar jag: Varför ska barn i de fattigaste
              familjerna utsättas för större olycksrisker än andra? Är det inte
              rimligt att dörr- och fönsterspärrar ska finns i alla bostäder
              där det finns barn? Är ministern beredd att föra in det här kravet
              i en reformerad plan- och bygglag? Det kan ju vara bra för mig
              att ha med mig i det fortsatta utredningsarbetet.
            </seg>
          </u>
          <note type="speaker" n="3af07c1c">
            Anf. 64 Miljöminister LENA SOMMESTAD (s):
          </note>
          <u who="lena_sommestad_minister_2002" xml:id="i-5f5102ec7e1ec759-36" n="87fdb978">
            <seg n="f0f8e842">
              Herr talman! Jag känner mig väldigt trygg med att ha en så engagerad
              medlem i utredningen. På många områden har vi naturligtvis problem
              med vårt befintliga bostadsbestånd. Vi har dåliga och otillräckliga
              regler. Detsamma gäller även barn i det här fallet.
            </seg>
            <seg n="f38be25f">
              När det gäller hela vårt äldre bostadsbestånd, inte minst i miljonprogramsområdena,
              är det uppmärksammat att det krävs en rejäl upprustning av de
              här områdena i många avseenden. Jag är beredd att se över om även
              det här bör ingå när vi går in på en sådan upprustning. Vi ser
              från regeringens sida att det är mycket angeläget. Samtidigt är
              detta naturligtvis en mycket stor ekonomisk fråga. Men det är
              en mycket angelägen fråga, och vi kommer att återkomma till den
              från regeringens sida och inte bara från Miljödepartementet.
            </seg>
            <seg n="185c53a5">
              Fordonsskatt på dieselbilar
            </seg>
          </u>
          <note type="speaker" n="b9e110d4">
            Anf. 65 JEPPE JOHNSSON (m):
          </note>
          <u who="jeppe_johnsson_f5be11" xml:id="i-86b29fca53d18b11-0" n="5b36e9f2">
            <seg n="2b663bf2">
              Herr talman! Senast i dag fick vi rapporter på morgonsändningarna
              om klimatförändringar. Man misstänker att det är växthusgaser
              som står för detta.
            </seg>
            <seg n="0cf1e57d">
              Då har jag en fråga till miljöministern. Moderna dieselbilar
              förbrukar betydligt mindre bränsle än vad motsvarande bensinbilar
              gör. Det handlar om upp till 3040 % lägre koldioxidutsläpp från
              en dieselbil, men i dag är fordonskatten på dieselbilar ungefär
              fyra gånger så hög som på motsvarande bensinbilar. Det innebär
              att man får köra ganska långt för att det ska vara lönsamt att
              investera i en dieseldriven bil och därmed bidra till mindre koldioxidutsläpp.
              Därför, herr talman, är min fråga till miljöministern: Är miljöministern
              beredd att ta initiativ till att sänka fordonskatten på dieseldrivna
              bilar, så att de blir någorlunda jämförbara med bensindrivna,
              och därmed bidra till minskat koldioxidutsläpp och minskad växthuseffekt?
            </seg>
          </u>
          <note type="speaker" n="09967567">
            Anf. 66 Miljöminister LENA SOMMESTAD (s):
          </note>
          <u who="lena_sommestad_minister_2002" xml:id="i-5f5102ec7e1ec759-37" n="87fdb978">
            <seg n="415d6662">
              Herr talman! Beskattningen av dieselbilar är inte min sak i regeringen,
              utan det är naturligtvis finansministerns. Och som frågeställaren
              säkert känner till är vi på gång med en översyn av hela beskattningen
              på det här området.
            </seg>
            <seg n="924886a4">
              Jag är väl medveten om att dieselbilar har mindre utsläpp av
              koldioxid. Det är en stor fördel. Å andra sidan har dieselbilar
              betydligt större utsläpp av till exempel partiklar, vilket är
              en oerhört stor nackdel. Det är ett av de allra största miljöproblemen
              i Europa i dag.
            </seg>
            <seg n="1add1931">
              Nu utvecklas ny teknik, bland annat med partikelfällor. Tyvärr
              har vi ännu inte en lagstiftning i EU på plats som gör det möjligt
              för oss att ekonomiskt främja dieselbilar med den utrustningen.
            </seg>
            <seg n="3776bf45">
              Jag vill i dag inte sätta ned foten när det gäller hur man i
              slutändan ska avväga möjligheten att förbättra tekniken för att
              rena dieselbilar i jämförelse med de fördelar som dieselbilar
              har ur koldioxidsynpunkt. Jag tycker att det är viktigt att se
              på det. Men vi går vidare för att nu i första hand förbättra utsläppskvaliteten
              på dieselbilar, för det är ett mycket stort problem.
            </seg>
          </u>
          <note type="speaker" n="3acee3ec">
            Anf. 67 JEPPE JOHNSSON (m):
          </note>
          <u who="jeppe_johnsson_f5be11" xml:id="i-86b29fca53d18b11-1" n="5b36e9f2">
            <seg n="35966bb9">
              Herr talman! Jag är medveten om att det är finansministern som
              står för beskattningen, men det måste ju också vara i miljöns
              och miljöministerns intresse att minska koldioxidutsläppen. Moderna
              dieselbilar är betydligt renare än äldre också när det gäller
              partiklar. Det finns många forskare som hävdar att det är ganska
              jämförbart med utsläppen. Skillnaderna på bilar är större mellan
              en ny och en gammal bil. Om man skulle göra någonting ordentligt
              för miljön när det gäller utsläpp skulle man rensa bort gamla
              bilar, både bensindrivna och dieseldrivna.
            </seg>
            <seg n="b4ebbd9e">
              Jag ser fram emot att miljöministern ganska snart kommer tillbaka
              med en vettig beskattning så att vi får mindre koldioxidutsläpp
              från den svenska trafiken.
            </seg>
          </u>
          <note type="speaker" n="679be966">
            Anf. 68 Miljöminister LENA SOMMESTAD (s):
          </note>
          <u who="lena_sommestad_minister_2002" xml:id="i-bb41d985bc5322a7-0" n="87fdb978" next="i-49f0c8397b47fca9-0">
            <seg n="58018ea7">
              Herr talman! Jag ser också fram emot att vi ska komma tillbaka
              till den här frågan. Det finns anledning att se över beskattningen
              på flera områden. Det kan finnas anledning att se över hela beskattningen
              när det gäller koldioxidutsläppen från transportsektorn och ha
              en skärpt beskattning av koldioxidutsläpp för alla typer av bilar.
            </seg>
            <seg n="0866b016">
              Innan vi går till beslut ska vi ha ett bra kunskapsunderlag.
              Det är det vi nu väntar på och goda förslag.
            </seg>
          </u>
          <note n="175b8bc6">
            Anf. 69 FÖRSTE VICE TALMANNEN:
          </note>
          <u who="lena_sommestad_minister_2002" xml:id="i-49f0c8397b47fca9-0" n="87fdb978" prev="i-bb41d985bc5322a7-0">
            <seg n="14e7ed96">
              Därmed var denna frågestund med regeringen avslutad. Vi tackar
              deltagande statsråd och frågeställare.
            </seg>
          </u>
          <note n="5037751f">
            2 § Hänvisning av ärenden till utskott
          </note>
          <note n="26be16ab">
            Föredrogs och hänvisades
          </note>
          <note n="1527552e">
            3 § Författningsfrågor
          </note>
          <note type="speaker" n="3ad41492">
            Anf. 70 NILS FREDRIK AURELIUS (m):
          </note>
          <u who="nils_fredrik_aurelius_d21c21" xml:id="i-e5b0d7b480dc84d4-0" n="aa45b10b">
            <seg n="acddc2f0">
              Herr talman! Betänkande KU9 handlar om en hel del viktiga saker,
              men många författningsfrågor som är mycket viktiga kan inte behandlas
              nu eftersom vi väntar på en samlad översyn av regeringsformen.
            </seg>
            <seg n="552b9853">
              Om man tittar på det särskilda yttrandet från moderat sida ser
              man vad vi särskilt anser bör vara med i en sådan översyn. Det
              gäller krav på en bättre lagprövning. Jag vill hänvisa till att
              riksdagens majoritet redan tidigare har tillkännagivit till regeringen
              att det så kallade uppenbarhetsrekvisitet bör avskaffas. Det gäller
              saker som starkare äganderätt, starkare markering av den negativa
              föreningsfriheten och en hel del andra fri- och rättigheter.
            </seg>
            <seg n="8550ca75">
              Det gäller också vissa frågor om maktdelning, inklusive den kommunala
              självstyrelsen. Det handlar om maktdelning inom vårt parlamentariska
              system. Det gäller slutligen en hel del frågor om regeringsbildning,
              inklusive frågan om skilda valdagar. Där vill jag än en gång hänvisa
              till att Demokratiutredningen redan för flera år sedan med stor
              majoritet tyckte att det vore en bra idé med sådana.
            </seg>
            <seg n="ae40b340">
              Det finns några reservationer från moderat sida i betänkandet.
              Det gäller exempelvis reservation 1 som handlar om antalet ledamöter
              i riksdagen. Man kan lätt konstatera att Sverige har väldigt många
              riksdagsledamöter i förhållande till sin storlek. Om man jämför
              med till exempel Tyskland som är en nio gånger större stat har
              man där ungefär 600 ledamöter. Vi vet också att det är något godtyckligt
              över tillkomsten av den stora enkammarriksdagen. Det lär ha gått
              till så att man helt enkelt såg vilka som skulle pensioneras från
              första och andra kammaren och såg hur många som blev kvar. Det
              blev 349, eller rättare sagt 350 från början. Här efterlyser man
              ett bättre argument för att vi ska ha en så stor riksdag.
            </seg>
            <seg n="92d7603f">
              Jag tror också att ärendebehandling och annat skulle tjäna på
              en mindre riksdag. Det skulle bli en starkare inriktning mot centrala
              frågor och kanske mer generalister som riksdagsmän. Det finns
              naturligtvis också vissa ekonomiska och praktiska fördelar. Jag
              yrkar därför bifall till reservation 1.
            </seg>
            <seg n="41c739a1">
              Jag vill också peka på att vi har ytterligare en moderat reservation
              som handlar om en starkare konstitutionell ställning för domstolarna.
              Domstolarna är inte bara till för brottsbekämpning utan en viktig
              markering av rättssamhället. De bör vara så självständiga som
              möjligt och särskilt ha makt över den egna arbetsordningen, menar
              vi.
            </seg>
            <seg n="01f778a2">
              Det har väl inte undgått någon att det finns en hel del frågor
              om monarkin i det här betänkandet. Förslagen och motionerna från
              dem som är negativa till monarkin sträcker sig från krav på avskaffande
              i vissa fall till vad jag måste uppfatta som nålstick mot monarkin
              i andra fall. Att debatten i medierna har varit livlig i de här
              frågorna vet vi också. Intressant nog har jag inte kunnat upptäcka
              några nya fräscha argument mot monarkin som institution. Däremot
              verkar det som om försvararna av monarkin har mobiliserats något.
              Enligt Henrik Berggren i Dagens Nyheter har de intressantaste
              inläggen i Bruneidebatten kommit från rojalister.
            </seg>
            <seg n="f6d9ff3c">
              Det är andra som har yttrat sig om monarkifrågan och är läsvärda.
              Jag nämner bara några exempel, Stig Strömholm i Upsala Nya Tidning
              och nyligen P J Anders Linder i Svenska Dagbladet.
            </seg>
            <seg n="697f7c16">
              Jag tycker sammanfattningsvis att själva argumenten mot monarkin
              är ganska svaga. Det är den vanliga skrivbordsrationalismen. Man
              pekar på att kungen har ärvt ett ämbete och inte är vald. Om man
              fördjupar analysen lite kan man konstatera att det är många som
              har en demokratisk legitimitet i samhället som inte är direkt
              folkligt valda. Det är bland annat det P J Anders Linder utvecklar
              lite.
            </seg>
            <seg n="bfbaa14b">
              Alla demokratier har ett sammansatt system där det utövas politisk
              makt på många olika sätt. Det intressanta är egentligen folkets
              uthålliga samtycke till helheten, inte till varje beslutsfattare
              eller varje beslut. Det är riksdagen som har bestämt i grundlagar
              hur monarkin ska vara konstruerad i på det vanliga representativa
              demokratiska sättet fattat beslut. Därför har monarkin en demokratisk
              legitimitet.
            </seg>
            <seg n="cddd114b">
              Man kan som bekant konstatera att det också finns ett starkt
              folkligt stöd som måhända rentav har ökat på sistone. Jag ska
              inte fördjupa mig i de traditionella argumenten för monarkin eftersom
              de är ganska väl kända, bara antyda att det finns ett värde i
              historisk kontinuitet. Det finns ett värde i att ha en samlande
              symbol och en person som står över partipolitiken.
            </seg>
            <seg n="45ff37c2">
              Det finns andra argument också. Det talas ibland om att kungen
              kan kasta lite glans över det gråmurriga folkhemmet och även berika
              statsbesök. Man kan naturligtvis tänka sig att talmannen, till
              exempel förste vice talmannen, trädde i konungens ställe. Det
              skulle säkert vara relativt glansfullt även detta, men jag tror
              ändå att något väsentligt skulle gå förlorat om en politiker,
              om än aldrig så förtjänstfull, trädde i monarkens ställe.
            </seg>
            <seg n="a18ffc53">
              Det finns naturligtvis andra argument också som är väl kända.
              Det handlar om att kungen kanske befrämjar exportintressen och
              annat.
            </seg>
            <seg n="878ecb34">
              Framför allt måste man konstatera att alternativen ter sig sämre.
              En vald president med makt skulle totalt bryta mot vårt parlamentariska
              system, och en vald president utan makt har jag svårt att se poängen
              med.
            </seg>
            <seg n="77e51959">
              Jag har några kommentarer till. En del av de nålstick som jag
              tycker finns bland vissa motioner och reservationer ser jag som
              ett uttryck för radikalernas typiska förmåga att skapa onödiga
              problem av sådant som inte är problematiskt. Det kan gälla det
              faktum att kungen är ordförande i Utrikesnämnden. Han är det,
              men han är inte ledamot i Utrikesnämnden. Att se något problem
              här tycker jag är att anstränga sig i onödan. Det problem som
              möjligen finns är väl Utrikesnämndens ställning framöver.
            </seg>
            <seg n="2bf230b1">
              Beträffande bekännelsekravet på kungen och tronföljarna står
              det att kungen måste vara av den rätta evangeliska läran som den
              framgår av Uppsala mötes beslut och av Augsburgska bekännelsen
              från 1530. Det låter naturligtvis urgammalt. Jag vill dock antyda
              att man nog bör se sådana här urkunder på ett helt annat sätt
              än texter som är skrivna i dag, i varje fall om man har något
              historiskt sinne vilket jag tror att många av KU:s ledamöter har.
            </seg>
            <seg n="621b2355">
              Som Juridiska fakulteten i Lund framhöll vid ett tillfälle ter
              det sig från statsrättslig synpunkt helt främmande och förfelat
              att vilja göra konungens trosbekännelse till en privat samvets-
              och religionsfrihetsfråga. Såvitt känt tycker inte heller kungen
              eller kungafamiljen att det är något större besvär med de här
              bestämmelserna.
            </seg>
            <seg n="952abc52">
              När det slutligen gäller apanaget till kungen har majoriteten
              en visserligen lite försiktig skrivning, som jag inte ser någon
              större poäng med, där man önskar en större öppenhet. Nu ingicks
              det ju ganska nyligen, 1996, en överenskommelse mellan regeringen
              och hovstaterna om hur olika saker i detta sammanhang skulle redovisas.
              Sedan dess har ingenting nytt inträffat som gör att det finns
              anledning att nu ändra några bestämmelser.
            </seg>
            <seg n="af45b32c">
              Hur man än formulerar sådana här bestämmelser måste det finnas
              en gräns mot det som är kungens privata och alltså inte är offentligt.
              Det är också viktigt att konstatera att hovstaten inte är en myndighet
              och så vill vi heller inte ha det och att därför heller inte offentlighetsprincipen
              gäller.
            </seg>
            <seg n="44f5950e">
              Jag tycker således att denna skrivning från en nytillkommen majoritets
              sida, där alltså också Socialdemokraterna är med, framstår som
              ett onödigt nålstick mot en institution som har tjänat och tjänar
              Sverige väl.
            </seg>
          </u>
          <note type="speaker" n="b4eb062a">
            Anf. 71 TOBIAS KRANTZ (fp):
          </note>
          <u who="tobias_krantz_23a8b2" xml:id="i-cf0feab76d1f96b4-0" n="154800c8">
            <seg n="f0edc3ad">
              Herr talman! Den svenska författningen har ungefär 30 år på nacken.
              Mycket har hänt sedan Sverige fick sin regeringsform för ungefär
              tre decennier sedan. Låt mig ge några exempel.
            </seg>
            <seg n="5012682b">
              Den så kallade klassröstningen och partiidentifikationen minskar.
              Partier och organisationer tappar medlemmar. Det blir allt vanligare,
              inte minst bland unga människor, att man gör sina ställningstaganden
              och uttrycker sina politiska åsikter på ett mer individuellt sätt
              än tidigare. Exempelvis är det många som ser hur man handlar i
              affärerna för att gynna den ena eller andra varan som ett politiskt
              ställningstagande, medan det här med att skriva på namninsamlingar
              och vara medlem i politiska partier inte längre är lika intressant.
              Vi ser i dag ett samhälle som är mindre homogent än det varit
              tidigare. Fler och fler språkliga och nationella minoriteter ryms
              i dag inom Sverige. Sist men inte minst har vi sett en stor globalisering
              under de senaste 30 åren där gränser blir allt mindre viktiga
              och där Sverige sedan ett antal år tillbaka också är medlem av
              Europeiska unionen.
            </seg>
            <seg n="a75f2d33">
              Allt detta ställer den moderna demokratin inför nya utmaningar.
              Folkpartiet har därför föreslagit att det skulle ske en översyn
              av den svenska regeringsformen, den svenska författningen. Sverige
              behöver en ny konstitution som är bättre rustad inför de nya utmaningar
              som den svenska demokratin står inför. Regeringen har nu inbjudit
              till sonderande samtal om hur den svenska regeringsformen ska
              reformeras och moderniseras. Vi välkomnar den översynen.
            </seg>
            <seg n="09492b68">
              Låt mig få ange några utgångspunkter från Folkpartiets sida när
              det gäller att förnya och förändra den svenska författningen.
            </seg>
            <seg n="0c724023">
              För det första handlar det om att den offentliga makten måste
              granskas mycket tuffare, bättre och effektivare än vad som är
              fallet i dag. Den offentliga makten ska naturligtvis utgå från
              folket, men den offentliga makten får inte vara oinskränkt. Demokratin
              får aldrig bli en förskönande omskrivning för majoritetsförtryck.
            </seg>
            <seg n="f90f5173">
              Därför är vi väldigt starka anhängare av tanken på en författningsdomstol,
              en domstol som ska pröva lagars förenlighet med grundlag. Vi kräver
              ju att vanliga medborgare ska följa de lagar som vi stiftar här
              i riksdagen. Då är det naturligtvis också rimligt att ställa kravet
              på oss som lagstiftare att vi ska följa grundlagen och de bestämmelser
              som står däri samt de mänskliga fri- och rättigheterna.
            </seg>
            <seg n="691c3811">
              För det andra tror jag det är viktigt att vi stärker riksdagens
              kontrollmakt i förhållande till regeringen. Vi har under senare
              år sett en oroväckande tendens till att den socialdemokratiska
              regeringen i allt större utsträckning trotsar de beslut som riksdagen
              har fattat. Enligt den senaste sammanställningen, som vi diskuterade
              förra våren, ligger 170175 beslut på Regeringskansliet som regeringen
              inte har verkställt i trots mot de beslut som riksdagen har fattat.
              En viktig uppgift för Författningsutredningen är att pröva hur
              de här förhållandena ska kunna bli bättre.
            </seg>
            <seg n="93f7ad61">
              För det tredje är en viktig utgångspunkt för Folkpartiet att
              vi måste stärka personvalsinslaget i den svenska författningen.
              Medborgarna har enligt vår uppfattning inte bara rätt att bestämma
              vilket parti som ska representera dem i den svenska riksdagen,
              de svenska kommunfullmäktigeförsamlingarna och de svenska landstingsförsamlingarna;
              de har också rätt att bestämma vilka personer som ska representera
              dem i dessa beslutande organ.
            </seg>
            <seg n="07ca571c">
              Jag tror också att en reform i riktning mot ökat personval skulle
              minska avståndet mellan väljare och valda. Det skulle förnya demokratin.
              Det skulle bryta de stela partihierarkiernas makt och lägga makten
              hos medborgarna i stället.
            </seg>
            <seg n="e259b869">
              Det nuvarande systemet är en halvmesyr. Man borde våga ta steget
              fullt ut. Nu har vi sett att den här reformen fungerar. Människor
              uppskattar den. Vi borde våga ta steget fullt ut och avskaffa
              spärrarna såväl till kommunfullmäktige- och landstingsfullmäktigevalen
              som till riksdagsvalen.
            </seg>
            <seg n="49e9adf3">
              För det fjärde behöver vi ett tydligare kommunalt självstyre.
              I dag hamnar kommunerna alltför ofta i skymundan för rikspolitiken.
              Kommunerna tenderar att framställas och uppfattas som i praktiken
              verkställande organ för de beslut som fattas här i riksdagen eller
              i regeringen. Så är inte tanken med det kommunala självstyret.
            </seg>
            <seg n="3ef5dae7">
              Här finns det flera saker som jag tror att vi borde göra. För
              det första borde vi införa skilda valdagar. Det ger de kommunala
              politikerna ett eget, självständigt, folkligt mandat, inte ett
              mandat som är beroende av den legitimitet som riksdagen och riksdagspolitikerna
              eventuellt har. För det andra tror jag att vi måste införa en
              kompetenskatalog en uppdelning, tydligt fastslagen i lagstiftningen,
              av vilka beslut som ligger på nationell nivå och vilka beslut
              som ligger på kommunal nivå.
            </seg>
            <seg n="bdad6e1f">
              Herr talman! I debatten inför den översyn av grundlagen som nu
              sker har ett antal framför allt socialdemokratiska debattörer
              argumenterat för att en viktig uppgift för den här författningsutredningen
              borde vara att förbereda övergången från proportionella val till
              majoritetsval i det svenska valsystemet. Jag vill vara väldigt
              tydlig på den punkten redan i det här skedet: Folkpartiet ställer
              inte upp på förändringar som innebär att det nuvarande valsystemet
              ska manipuleras för att gynna det största partiet.
            </seg>
            <seg n="3bd05289">
              Det har inte inträffat någonting i sak sedan vi fick vår senaste
              regeringsform som gör att de argument för majoritetsval som brukar
              framskymta har stärkts. För det första vinner exempelvis de proportionella
              valen terräng internationellt. Det blir alltfler länder som har
              proportionella valsystem. Majoritetsvalssystemen tappar mark.
            </seg>
            <seg n="d514e2b9">
              Det argument som majoritetsvalsförespråkarna brukar föra fram
              om att det är viktigt med starka regeringar och att regeringsmakten
              måste stärkas har också blivit svagare under 90-talet i samband
              med att Sverige fått en ny budgetprocess för att behandla och
              anta statsbudgeten. En minoritetsregering har ju nästan oinskränkt
              makt inom den ekonomiska politiken såsom budgetsystemet ser ut
              i dag. Jag delar uppfattningen att vi har en bra budgetprocess,
              men den har också medfört en hel del författningsförändringar
              som har syftat till att stärka regeringsmakten och som också försvagar
              majoritetsvalsanhängarnas synpunkter på denna punkt.
            </seg>
            <seg n="ead1fe38">
              Herr talman! Inför den här debatten har frågan om monarkin och
              monarkins ställning varit ett omdebatterat och uppmärksammat ämne.
              Jag vill vara tydlig på den här punkten när det gäller Folkpartiets
              inställning.
            </seg>
            <seg n="3b276f7e">
              Folkpartiet stöder den kompromiss som slöts vid utformandet av
              den nuvarande regeringsformen i Torekov i början av 1970-talet.
              Det var en uppgörelse som innebar att Sverige ska vara en monarki
              men att monarken inte ska ha några politiska utan enbart representativa
              och ceremoniella funktioner.
            </seg>
            <seg n="15d7e215">
              Det var en uppgörelse som gjordes mellan partier som sinsemellan
              hade helt olika uppfattningar i den principiella frågan om vi
              borde ha monarki eller republik. Att de politiska partierna utifrån
              sina skilda utgångspunkter kunde enas om det framtida statsskicket
              var då, har varit sedan dess och är alltjämt en styrka för svensk
              demokrati. Trots att Torekovkompromissen slöts för över 30 år
              sedan står den sig fortfarande väl.
            </seg>
            <seg n="aa170484">
              Folkpartiet står bakom den kompromissen och det nuvarande statsskicket.
              Därför stöder vi också tanken på att vi måste ha en ökad insyn
              i det som är hovets ekonomi. Det handlar om att vi måste se till
              att upprätthålla Torekovkompromissens legitimitet och förtroende.
              Vi ska modernisera och utveckla den.
            </seg>
            <seg n="b1f9099e">
              Det är viktigt att det finns insyn och öppenhet i den delen av
              ekonomin som gäller de pengar som riksdagen anslår till uppgifter
              som statschefen ska utföra i sin egenskap av statschef. Ibland
              framställs detta, också av Nils Fredrik Aurelius, som ett indirekt
              angrepp på det nuvarande svenska statsskicket. Så är det ingalunda.
              I själva verket kan en reform av detta slag öka förtroendet för
              dagens statsskick.
            </seg>
            <seg n="22dfc64f">
              Kungens eget valspråk är ju För Sverige i tiden, och öppenhet
              och insyn ligger i tiden. Därför är det en i högsta grad rimlig
              och inte alls speciellt revolutionerande och omstörtande reform
              som majoriteten i detta avseende föreslår, det vill säga att insynen
              och öppenheten i hovets ekonomi bör öka.
            </seg>
            <seg n="6bd09cac">
              Herr talman! Jag står självfallet bakom samtliga de reservationer
              som Folkpartiet har avgett i det här betänkandet. Men för tids
              vinnande yrkar jag bifall endast till reservation 12.
            </seg>
          </u>
          <note type="speaker" n="ccae3335">
            Anf. 72 NILS FREDRIK AURELIUS (m) replik:
          </note>
          <u who="nils_fredrik_aurelius_d21c21" xml:id="i-e5b0d7b480dc84d4-1" n="aa45b10b">
            <seg n="f1d0b9b1">
              Herr talman! Vad är det för händelser som gör att Folkpartiet
              nu vill ha en större insyn i det som inte är myndighetsutövning
              och där offentlighetsprincipen inte gäller, det vill säga hovstaten
              inklusive det så kallade apanaget, där ju gränsen till kungens
              mer privata liv måste vara flytande? Vad är det som gör att Folkpartiet
              nu har det här kravet? Det var fråga 1.
            </seg>
            <seg n="4d8cecbf">
              Fråga 2: Vilket är det starkaste argumentet för att riksdagen
              bör ha just 349 ledamöter?
            </seg>
          </u>
          <note type="speaker" n="b62b9e51">
            Anf. 73 TOBIAS KRANTZ (fp) replik:
          </note>
          <u who="tobias_krantz_23a8b2" xml:id="i-cf0feab76d1f96b4-1" n="154800c8">
            <seg n="cbff4674">
              Herr talman! När det gäller den första frågan som Nils Fredrik
              Aurelius ställer är det så att vi under flera år har haft en pågående
              diskussion i Folkpartiet om att öka öppenheten i hovets ekonomi.
              Det är ingen ny ståndpunkt som vi för fram att öppenheten och
              insynen skulle öka. Det har över huvud taget ingenting med de
              beramade händelserna i samband med statschefens besök i Brunei
              att göra. Det här är en uppfattning som vi har haft och som vi
              också har nu när det kommer till avgörande den här gången. Det
              finns ingen förändring i den delen.
            </seg>
            <seg n="50862222">
              När det gäller antalet riksdagsledamöter kan man naturligtvis
              alltid diskutera exakt hur många de ska vara. Det som är intressant
              att fundera kring när det gäller hur många riksdagsledamöter vi
              har i Sverige är en jämförelse med en del andra länder. I en del
              andra länder har man parlamentariker på flera nivåer. Vi har ju
              parlamentariker som fattar lagstiftningsbeslut enbart på en nivå,
              på den nationella nivån, vilket gör att det kan synas vara många
              ledamöter i den svenska riksdagen. Men i många andra länder har
              man egentligen betydligt fler parlamentariker som är nära och
              representerar medborgarna.
            </seg>
            <seg n="6cc2901a">
              Vi tycker att det är viktigt att det finns ett rimligt antal
              riksdagsledamöter som kan representera medborgarna och som kan
              nå ut till medborgarna. Jag tror till exempel inte att det vore
              så bra för den svenska demokratin att Norrbotten och stora delar
              av Norrland enbart representerades av socialdemokrater och vänsterpartister
              eller att andra delar av landet där det finns en stark borgerlig
              dominans enbart representerades av moderater, folkpartister och
              andra borgerliga parlamentariker.
            </seg>
          </u>
          <note type="speaker" n="ed21fc80">
            Anf. 74 NILS FREDRIK AURELIUS (m) replik:
          </note>
          <u who="nils_fredrik_aurelius_d21c21" xml:id="i-e5b0d7b480dc84d4-2" n="aa45b10b">
            <seg n="e5aaa65e">
              Herr talman! Ska jag tolka Tobias Krantz så att till exempel
              Norge, som ju delvis är ett geografiskt rätt svårtillgängligt
              land och som, om jag minns rätt, har 165 ledamöter visserligen
              för en något mindre befolkning har ett demokratiskt underskott?
            </seg>
          </u>
          <note type="speaker" n="58fb3ad2">
            Anf. 75 TOBIAS KRANTZ (fp) replik:
          </note>
          <u who="tobias_krantz_23a8b2" xml:id="i-cf0feab76d1f96b4-2" n="154800c8">
            <seg n="e4389909">
              Herr talman! Nej, jag riktar inte några anklagelser mot andra
              länder om huruvida de har demokratiska underskott eller inte.
            </seg>
            <seg n="a9dfd8b6">
              Jag säger också när det gäller hur många ledamöter det ska vara
              att det naturligtvis inte finns en helig princip som slår fast
              att det ska vara exakt 349 ledamöter. Det skulle likaväl kunna
              vara 350, 353, 355 eller 340 ledamöter. Så principiellt kan man
              inte resonera.
            </seg>
            <seg n="52f7fde6">
              Det intressanta är ju principfrågan, ska vi ha ett rimligt stort
              antal parlamentariker så att olika delar av landet är representerade
              i den svenska riksdagen när det gäller olika partiuppfattningar
              från olika delar av landet, eller ska vi göra som Moderaterna
              föreslår och drastiskt minska antalet ledamöter så att vi kommer
              bort från den representativiteten? Jag tycker att Moderaterna
              är inne på helt fel spår. Vi behöver fler förtroendevalda i Sverige
              som har närhet till medborgarna inte färre.
            </seg>
          </u>
          <note type="speaker" n="dec0c147">
            Anf. 76 INGVAR SVENSSON (kd):
          </note>
          <u who="ingvar_svensson_838b4e" xml:id="i-c789e4376e8a5e21-0" n="fd0425cb">
            <seg n="7ee62ce7">
              Herr talman! Det är kanske inte så ofta när man sitter i sin
              riksdagsbänk och hör statsministern läsa upp regeringsförklaringen
              som man tankemässigt studsar och inom sig utbrister i ett oj då.
              Normalt sitter man ju lite uttråkad och lyssnar. Men det hände
              faktiskt i höstas. Statsministern förutskickade en översyn av
              1974 års regeringsform.
            </seg>
            <seg n="d4e79031">
              Att jag studsade var kanske inte så konstigt eftersom vi kristdemokrater
              i ett antal år, sedan 1998, har drivit det kravet först ensamma
              och från 2002 tillsammans med tre andra partier. Det är bra att
              man på regeringssidan läser våra motioner, men det är ännu bättre
              att man tar intryck av dem. Vi har också sagt att en sådan översyn
              måste få ta sin tid, kanske femsju år eller något i den stilen,
              så att man inte hetsar fram den på den vanliga utredningstiden
              som är cirka två år.
            </seg>
            <seg n="b437baa6">
              Ännu tydligare blev bilden av en motionsläsande regering när
              statsrådet Nuder i en senare tidningsintervju började tala om
              en glidande spärr när det gällde valsystemet. Intrappning som
              alternativ till fyraprocentsspärren har jag drivit sedan 1982/83.
              Mitt parti har sedermera också accepterat detta som ett tänkbart
              alternativ, liksom ett par andra partier här i kammaren.
            </seg>
            <seg n="483944d2">
              Herr talman! Grundlagarna, eller det vi kallar författningen,
              utgör det ramverk som ska klargöra villkoren bland annat för hela
              rättssystemet. Grundlagarna, framför allt regeringsformen, utgör
              alltså den grundläggande rättsnormen. Därför är det centralt att
              denna rättsnorm är djupt förankrad i den kulturtradition som i
              sina grunddrag omfattas av svenska folket.
            </seg>
            <seg n="b36434c5">
              Man kan säga att mycket av den svenska traditionen har varit
              rättspositivistiskt. Det har också präglat den svenska grundlag
              som vi har nu. Rättspositivismen innebär kort sagt att rätten
              definieras operationellt, det vill säga rätt är det som lagstiftaren
              säger är rätt.
            </seg>
            <seg n="5704a93c">
              Herr talman! En sådan syn på sambandet mellan lagstiftning och
              det som är rätt har ju inte med verkligheten att göra. Vi ändrar
              ju grundlagar och lagar i ett kör i den här kammaren. Det som
              är rätt är alltså vidare och djupare än det som står i lagen.
              Rättsuppfattningen är alltså inte grundad av lagen, även om lagen
              i ett socialt samspel även påverkar rättsuppfattningen som sådan.
              Den är ju med och påverkar den bilden.
            </seg>
            <seg n="63c0de98">
              Herr talman! I början av min riksdagskarriär hade jag en diskussion
              med en kollega från ett annat parti om Europakonventionen. Han
              menade att den var alltför naturrättsligt färgad och därför egentligen
              inte mycket att ha i Sverige. Rätten skulle bygga på rationellt
              motiverade argument, enligt honom. Jag frågade honom då om han
              trodde på ett specifikt människovärde. Det gjorde han. Men på
              min fråga hur han rationellt skulle motivera detta människovärde
              kunde han faktiskt inte ge något svar. Det är så att rättspositivisten
              inte kan ge rationellt grundade motiveringar för de grundläggande
              värdena och därmed inte heller med den metoden kan konstatera
              vad som är just rätt.
            </seg>
            <seg n="7fedc4b5">
              Herr talman! Jag tror att det är viktigt att komma bort från
              rättspositivismen i vårt sätt att se på det som är rätt. Lagen
              är viktig, dock en ofullkomlig del av vår rättsuppfattning.
            </seg>
            <seg n="e77ab086">
              Min bedömning är att det är centralt att våra grundlagar först
              och främst präglas av en människosyn som beaktar människans värde,
              förutsättningar, behov och ansvar. Utgångspunkten bör vara värdeorienterad,
              det vill säga att se människan och bygga samhället därefter.
            </seg>
            <seg n="1b88756b">
              Försök inte pressa in människan i färdiga system det kommer bara
              att misslyckas. Själv har jag tagit intryck av professor Aleksander
              Pezcenik som hävdar att lagstiftningen måste vila på det etisk
              godtagbara.
            </seg>
            <seg n="841c01b5">
              Herr talman! Rättsordningens grundläggande mål är att skapa en
              samlevnad i fred mellan människor och att medverka till att upprätthålla
              de grundläggande värdena. Inte bara rättsreglerna utan även deras
              tillämpning måste vara etiskt godtagbar. Här tror jag att vi kan
              komma långt i en samsyn de politiska partierna emellan. Vi tror
              alltså att en värdeanalys måste vara en av utgångspunkterna för
              en översyn av regeringsformen.
            </seg>
            <seg n="f8d08afb">
              Herr talman! Låt mig också peka på några andra områden som vi
              tycker är viktiga att analysera i det kommande författningsarbetet.
              Det är bland annat, som andra har varit inne på tidigare här,
              riksdagens tillkännagivanden när det gäller lagprövningsrätten
              och i förlängningen av detta vem som ska utöva den, till exempel
              en författningsdomstol. Det centrala i detta är om vi kan få en
              förstärkt lagprövningsrätt eller inte, inte vem som utövar den.
              Det är i och för sig en viktig fråga, men det är en senare fråga
              egentligen.
            </seg>
            <seg n="a187f8a0">
              Vi tycker också att det är viktigt att man följer upp Olof Ruins
              utredning om folkomröstningarna. Tanken var ju att man skulle
              tillsätta en parlamentarisk uppföljningsutredning, men det har
              ännu inte skett. Vi utgår ifrån att den frågan kommer upp i den
              kommande utredningen att få ett bättre folkomröstningsinstitut
              i det här landet. Personligen tycker jag att det ligger väldigt
              mycket i vad min gode vän Bertil Fiskesjö talade om i början av
              90-talet, nämligen att man skulle titta på den danska modellen,
              där Folketinget först tar ställning till en fråga och man sedan
              låter den gå till folket som får svara ja eller nej till det hela,
              för att uttrycka det mycket kortfattat.
            </seg>
            <seg n="16afb772">
              Vi tycker också att en analys av subsidiaritetsprincipen som
              ett arbetsverktyg i maktdelningen även inom landet bör gälla.
              Den finns ju etablerad i det europeiska samarbetet.
            </seg>
            <seg n="e7f286c8">
              Vi vill också trycka på att det är viktigt att man får ett förstärkt
              grundlagsskydd för de kommunala nivåerna. För några år sedan när
              vi hade en särskild debatt om de här frågorna slog det mig att
              man skulle kunna skapa en kommunalordning som liknar riksdagsordningen,
              därför att det kanske är svårt att ta in detaljerade bestämmelser
              i själva regeringsformen. Man skulle i stället kunna ge den en
              sådan mellanställning som riksdagsordningen har. Den idé som jag
              fick då har sedermera också accepterats av mitt parti. Det är
              ganska intressant: Nu den 2 mars, det vill säga i tisdags, gick
              Svenska Kommunförbundet in med en begäran att den kommande författningsutredningen
              ska titta på just de här frågorna på ett ordentligt sätt så att
              man får en tydligare avgränsning och ett tydligare skydd för den
              kommunala självstyrelsen.
            </seg>
            <seg n="d81680d1">
              En annan fråga som är viktig som vi ser det är att de målsättningsstadgar
              som vi såg till att införa i den senaste författningsreformen
              i 1 kap. 2 § inte är rättsligt prövbara. Vi tycker att man borde
              försöka hitta en linje där man kunde få ett faktiskt diskrimineringsskydd
              i grundlagen oberoende av religion, ålder, ras, kön, sexuell identitet,
              ekonomisk eller social ställning, funktionshinder och etnisk eller
              politisk tillhörighet. Vi tycker också att det är rimligt att
              man gör en översyn av 2 kap. regeringsformen om fri- och rättigheter.
              Det finns ett antal områden som behöver förstärkas där. Vi pekar
              också på att det kan vara intressant att granska kriminalisering
              av enskilds deltagande i eller stöd till kriminella organisationer.
              Där har vi fått anta rambeslut inom EU som egentligen bygger på
              att man har den typen av lagstiftning inom landet, men det har
              faktiskt inte vi. Vi tycker också att det är rimligt att man tar
              upp frågorna om regeringsbildning och talmansval.
            </seg>
            <seg n="e9cd5b3c">
              En annan intressant fråga, herr talman, är regeringens hantering
              av riksdagens tillkännagivanden. Vi i riksdagen blir lätt frustrerade
              över att regeringen ibland inte gör som riksdagens majoritet säger.
              Tillkännagivandena är ju inte rättsligt reglerade utan är egentligen
              uttryck för riksdagens önskemål och förväntningar. Om regeringen
              inte gör som riksdagens majoritet säger, så finns ju alltid möjligheten
              till misstroendeförklaring som vapen, eller också kan riksdagen
              ensam ta initiativ till att utreda och stifta lagar. Det senare
              kräver ju avsevärt större resurser till riksdagen. Jag tror att
              det är viktigt att vi hittar en rimlig balans i de här relationerna.
            </seg>
            <seg n="edea05a7">
              Herr talman! Vi är också öppna för diskussioner kring valsystemet.
              Effekterna av personvalssystemet behöver djupanalyseras. Många
              av de här punkterna har vi tagit upp i ett särskilt yttrande till
              betänkandet i dag.
            </seg>
            <seg n="dd597ed5">
              Herr talman! Vi har en skarp reservation. Den avser öppenheten
              i den del som Riksrevisionen granskar av hovstaten, och den avviker
              alltså från majoritetens uppfattning. Enligt lagen om revision
              av statlig verksamhet får Riksrevisionen granska den verksamhet
              som bedrivs av Kungliga Slottsstaten och Kungliga Djurgårdens
              förvaltning. Vi tycker att det är logiskt att man också ska kunna
              tänka sig en större öppenhet i den delen, men vi kan inte förstå
              att man ska vidga den totalt om man inte därmed också vill att
              revisionen ska titta på hela den här biten i Slottsstaten. Jag
              ber att få yrka bifall till reservation 9.
            </seg>
            <seg n="42afae4b">
              Låt mig sluta med att säga att vi inför den kommande författningsutredningen
              har den grundläggande attityden att vara öppna för att bildligt
              talat kunna vända på alla stenar. Jag tror också att det är en
              nödvändig attityd om vi vill föra utvecklingen framåt.
            </seg>
          </u>
          <note type="speaker" n="d0c986f1">
            Anf. 77 MATS EINARSSON (v):
          </note>
          <u who="mats_einarsson_087a77" xml:id="i-380656824355ddf5-0" n="d275ae12">
            <seg n="f25161f7">
              Herr talman! Det här betänkandet ger nog en rätt bra bild av
              hur författningsfrågorna kommer att behandlas i riksdagen under
              de kommande åren. Snart sagt allt på författningspolitikens område
              kommer att avslås med hänvisning till den kommande författningsöversynen
              än så länge bara kommande författningsöversynen. Men vi får väl
              ta ett gemensamt ansvar för att den konstitutionella debatten
              inte tystnar i riksdagen i väntan på utredningsresultatet. Det
              tror jag nämligen vore till förfång såväl för utredningen som
              för riksdagens ställning i det offentliga samtalet.
            </seg>
            <seg n="cbe66c52">
              Vänsterpartiet välkomnar dock en författningsöversyn, men inte
              därför att vi tycker att den gällande författningen är behäftad
              med några betydande konstruktionsfel. Den författning som vi har
              genomsyras av det som kan kallas för folksuveränitetsprincipen,
              det vill säga tanken att ingen makt ska stå ovan riksdagens utom
              folket självt. All offentlig makt utgår från folket, säger regeringsformen,
              men den säger också att det allmänna ska verka för att demokratins
              idéer blir vägledande inom samhällets alla områden. Fundera en
              stund på vad det skulle kunna innebära, till exempel vad gäller
              makten över de ekonomiska förhållandena i vårt land! Tre av våra
              fyra grundlagar regeringsformen, tryckfrihetsförordningen och
              yttrandefrihetsgrundlagen är uttryck för en demokratiskt radikal
              tradition som det är viktigt att försvara, inte minst i dessa
              tider av demokratiska underskott. En annan grundsten är självfallet
              det proportionella valsystemet, som jag menar är helt avgörande
              för såväl representativitet som legitimitet för det politiska
              systemet.
            </seg>
            <seg n="b2ffacbf">
              Samtidigt är det enligt vår uppfattning viktigt att grundlagarna
              är en levande lagstiftning som är relevant och giltig, såväl till
              bokstav som anda. Det vore olyckligt om delar av författningen
              tilläts bli obsolet och fick ersättas av konstitutionell praxis
              och omfattande omtolkningar, som blev fallet med 1809 års regeringsform.
              En löpande revidering av grundlagarna är därför nödvändig för
              att bibehålla deras styrka och betydelse, och så har också skett
              sedan 1974.
            </seg>
            <seg n="b110f369">
              Nu kan det dock vara tid för en mera övergripande översyn, som
              inte främst syftar till att lösa avgränsade och identifierade
              problem utan mer ser till helheten. En viktig utgångspunkt för
              den förestående analysen är, menar jag, att inte anlägga ett alltför
              snävt statsrättsligt eller juridiskt perspektiv, utan att lägga
              särskild vikt vid regeringsformen, eller snarare de konstitutionella
              förhållanden och de institutioner som regeringsformen reglerar
              och hur de samverkar med samhället och med medborgarna. Här krävs
              naturligtvis såväl ett klass- som ett könsperspektiv i analysen.
            </seg>
            <seg n="5e3afbae">
              I en motion tar vi upp behovet av just en kritisk granskning
              och analys av författningen ur ett könsperspektiv. Grundlagarna
              kan ju förefalla könsneutrala, om vi bortser från att medborgaren
              enbart omtalas som han i texten, men författningen kan inte förstås
              isolerad från det samhälle där kvinnor och män är långtifrån likställda
              som grupper. Erfarenheterna från andra områden visar betydelsen
              av just ett könsperspektiv, till exempel lagstiftningen kring
              kvinnomisshandel och prostitution, där en äldre, formellt könsneutral
              lagstiftning, dolde de faktiska könsmaktsrelationerna och därför
              missgynnade kvinnor.
            </seg>
            <seg n="dc36a853">
              Författningsöversynen är enligt vår och utskottets uppfattning
              en utmärkt ram för en analys av författningen ur ett könsperspektiv,
              till exempel i form av ett särskilt forskningsprojekt inom utredningens
              ram, och mig veterligt vore det första gången en sådan analys
              görs någonstans i världen.
            </seg>
            <seg n="b65abda7">
              En annan fråga som borde vara självklar i en författningsöversyn
              är ju frågan om statsskicket. Herr talman! Hur länge ska vi dras
              med den anakronistiska pinsamhet som kallas monarki?
            </seg>
            <seg n="926c7ad8">
              För några veckor sedan såg vår icke valde statschef till att
              diskussionen om statsskicket fick ett nytt uppsving. Det är inte
              första gången, och det är säkert inte heller sista gången. Till
              dem av er som fortfarande hoppas att den numera rätt välkända
              Torekovkompromissen innebär att frågan om monarkin är avförd vill
              jag säga: Glöm det! Debatten kommer tillbaka igen och igen, och
              varje gång med allt större styrka. Och för varje gång undermineras
              de redan rätt illa åtgångna monarkistiska befästningarna ytterligare
              en smula.
            </seg>
            <seg n="9f452f41">
              Som ett led i denna undergrävande verksamhet har jag nöjet att
              yrka bifall till reservation nr 2 om monarkins avskaffande.
            </seg>
            <seg n="28eaa928">
              Reservationen kommer eventuellt inte att bifallas av kammaren
              den här gången, men riksdagen kommer ändå att ta ett litet litet
              steg i republikansk riktning genom att bifalla utskottets förslag
              att regeringen ska ges till känna vad vi anför om behovet av större
              öppenhet och insyn i de kungliga hovstaterna, som ju helt finansieras
              med offentliga medel men som till stor del fortfarande är undandragna
              offentlig insyn och normal revision. Det har alltid varit Vänsterpartiets
              uppfattning att detta förhållande är ohållbart, och vi noterar
              nu en bred uppslutning kring vår ståndpunkt.
            </seg>
            <seg n="0586385b">
              Inom parentes sagt har Moderaterna naturligtvis fattat det här
              helt riktigt; detta är ett litet litet steg i republikansk riktning.
              Folkpartiet har fattat fel; detta är inte ett sätt att stärka
              monarkin.
            </seg>
            <seg n="17c324df">
              Slutligen ska jag på det fåtal minuter jag har kvar ta upp en
              helt annan fråga. I samband med att riksdagen våren 2002 behandlade
              vissa grundlagsändringar uppmärksammades en principiellt viktig
              formfråga. Som bekant kan en vilande grundlagsändring underställas
              folkets prövning i folkomröstning i samband med valet. Ett yrkande
              om en sådan folkomröstning kan framställas av minst en tiondel
              av riksdagens ledamöter, och den ska framställas inom 15 dagar
              från det att riksdagen antog den vilande grundlagsförändringen.
            </seg>
            <seg n="6ece72f4">
              Den här gången behandlades ändringen under en av de sista dagarna
              före sommaruppehållet, vilket innebar att 15-dagarsfristen inte
              kunde utnyttjas. Björn von der Esch, som är närvarande i kammaren,
              var den som i praktisk handling uppmärksammade problemet.
            </seg>
            <seg n="3e838442">
              Till detta kommer det faktum att om riksdagen hade fattat beslut
              om prövning av folkomröstning under de sista dagarna är det tveksamt
              om det ens var praktiskt möjligt att genomföra en sådan folkomröstning
              med så kort varsel.
            </seg>
            <seg n="dbe0d078">
              Det här har jag tagit upp i en motion, och den är grundligt behandlad
              av utskottet och utskottets kansli. Det finns en särskild bilaga
              till betänkandet med en utredning av detta, men tiden tillåter
              inte att jag går närmare in på detaljerna i den. Jag kan säga
              att utskottet idkar viss självkritik i det att vi säger att det
              är utskottets och kammarkansliets ansvar att se till att de här
              frågorna behandlas i så god tid att riksdagsordningens regler
              vad gäller tidsfrister och så vidare kan utnyttjas och också att
              en folkomröstning kan genomföras.
            </seg>
            <seg n="9241f8c5">
              Här tas också upp det andra problemet som vi stötte på, nämligen
              hur man paketerar grundlagsändringar. Nu sammanfördes ett ganska
              stort antal ändringar, som inte helt och hållet hängde ihop, i
              ett paket på våren. Hur blir det då när det likalydande beslutet
              ska fattas på hösten? Jo, då tas det i ett sammanhang, i ett beslut.
              Då uppstår det förhållandet att partierna inte kan fullfölja sina
              ställningstaganden från våren, för då har man haft möjlighet att
              ha reservationer i enskildheter. Det kan vi inte göra när det
              andra beslutet kommer.
            </seg>
            <seg n="af4c15fd">
              Och, vilket kanske är allvarligare, hur gör man vid en folkomröstning?
              Vilken del av grundlagsändringspaketet kan underställas folkomröstning?
              Är det bara helheten, eller kan man bryta ut en särskilt kontroversiell
              del?
            </seg>
            <seg n="1384d6ac">
              Här har vi sagt att ansvaret ligger på utskottet att se till
              att beakta de här sakerna när vi så att säga paketerar våra grundlagsändringsförslag
              i framtiden.
            </seg>
            <seg n="c79bd084">
              Motionen från mig föreslås avslås, men med tanke på den grundliga
              behandling som motionen har fått i utskottet har jag inga som
              helst problem med att yrka bifall till utskottets förslag även
              i denna del.
            </seg>
            <seg n="75bc329c">
              Jag står naturligtvis bakom alla de reservationer där Vänsterpartiet
              finns antecknat, men för att spara tid vid voteringen nöjer jag
              mig alltså med att yrka bifall till reservation nr 2.
            </seg>
          </u>
          <note type="speaker" n="67390bf4">
            Anf. 78 INGVAR SVENSSON (kd) replik:
          </note>
          <u who="ingvar_svensson_838b4e" xml:id="i-c789e4376e8a5e21-1" n="fd0425cb">
            <seg n="c32294fe">
              Herr talman! Jag förstår mig inte riktigt på Mats Einarssons
              argumenteringslinje. Först säger han att det inte finns några
              betydande konstruktionsfel i den nuvarande författningen. Statsskicket
              är ju reglerat i regeringsformen 1 kap. 5 § samt 5 kap. Sedan
              säger han i nästa andetag att statsskicket är en pinsamhet. Ska
              man dra slutsatsen att statsskicket inte är någon betydande konstruktion
              i regeringsformen?
            </seg>
          </u>
          <note type="speaker" n="5181532d">
            Anf. 79 MATS EINARSSON (v) replik:
          </note>
          <u who="mats_einarsson_087a77" xml:id="i-380656824355ddf5-1" n="d275ae12">
            <seg n="4c6d2302">
              Herr talman! Tack för frågan! Den ger mig möjlighet att på denna
              punkt rätta mig själv.
            </seg>
            <seg n="74d8a325">
              Självfallet finns det ett betydande konstruktionsfel i den svenska
              författningen. Detta konstruktionsfel heter monarki.
            </seg>
          </u>
          <note type="speaker" n="c86bb1f5">
            Anf. 80 KERSTIN LUNDGREN (c):
          </note>
          <u who="kerstin_lundgren_cd170a" xml:id="i-8deb83ced5c099e6-0" n="4a9aff15">
            <seg n="930ff124">
              Herr talman! Flera var säkert närvarande vid forskningsdagen
              i riksdagen i dag, och åtminstone om man var närvarande i konstitutionsutskottets
              del kunde man höra att det fanns ett starkt stöd från svenska
              folket för demokratin i Sverige. 70 % av folket var nöjda med
              demokratin i Sverige.
            </seg>
            <seg n="37f581ca">
              Vi kan se ett ökat politiskt engagemang. Vi kan notera fler politiska
              partier både här i kammaren sett över tid och ute i kommuner,
              landsting och regioner.
            </seg>
            <seg n="4f78bff9">
              Samtidigt finns det en del oroande tendenser. Vi kunde i dag
              höra att partimedlemskapet minskar i intresse. Valdeltagandet
              minskar, särskilt i lokala val.
            </seg>
            <seg n="fe11b3a3">
              Vi människor är rationella, bland annat. Vi väljer att påverka
              och att delta där det finns utrymme för oss att göra något. Därför
              är det viktigt att vi i den här kammaren jobbar för att skapa
              förutsättningar för att stärka det civila samhället. Det civila
              samhället har genom årtionden trängts tillbaka, i all välmening,
              men vi måste skapa förutsättningar för att förstärka grunden för
              vår demokrati, det civila samhället, ge människor utrymme, ge
              människor möjligheter att påverka, förändra och utveckla sin vardag,
              vår gemensamma vardag.
            </seg>
            <seg n="e6d4b808">
              Strukturerna kan ibland bli ett fångstredskap. Många medborgare
              har i dag svårigheter att se igenom hur vårt samhälle är organiserat.
              Det är inte för inte som den ena utredningen efter den andra har
              kommit att diskutera var ansvarsfördelningen egentligen ligger.
              Vem är det som egentligen har makten?
            </seg>
            <seg n="46f8c536">
              Där medborgaren har svårt att se, där medborgaren inte får utrymme
              att påverka, utkräva ansvar och delta väljer man bort. Det är
              måhända det vi samtidigt ser.
            </seg>
            <seg n="cecd3338">
              Det är ingen hemlighet att Centern vill se en ny samhällsordning
              för 2000-talet, en samhällsordning som utgår från människor, som
              stärker fri- och rättigheter, som stärker civilsamhället, som
              bygger på att det är medborgaren som delegerar makt. Det gäller
              inte bara till denna kammare, vilket vissa här vill hävda. Medborgaren
              delegerar makt i varje val man medverkar i: makt till kommun,
              makt till landsting och region, makt till riksdagen men också
              makt till EU.
            </seg>
            <seg n="61190a61">
              Det måste betyda något att vi har en maktdelning utifrån medborgaren.
            </seg>
            <seg n="b9d838e2">
              Här vill vi från Centerpartiets sida verka för att stärka de
              direktvalda församlingarna, stärka medborgarnas röst i de direktvalda
              församlingarna och hitta en tydlig struktur. Vi välkomnar därför
              en författningsutredning. Det är väldigt bra. Vi ser en bred ingång
              i den författningsutredningen. Vi hoppas att den kan involvera
              fler än partier, forskare och experter och att vi kan få ett folkligt
              samtal, ett medborgerligt samtal, kring hur vi ska forma vårt
              samhälle underifrån. Vi ser gärna ett demokratikonvent som kompletterar
              en parlamentarisk utredning.
            </seg>
            <seg n="06acedb8">
              Det finns med all sannolikhet tid för att bygga ny kunskap, tid
              för att föra samtal, tid för reflexion, tid för att uppnå en bred
              samsyn för en ny författning. Dagens grundlag är visserligen 30
              år, men den har flera hundra år på nacken. Skuggan från Oxenstierna
              faller än över vår författning. Visst vore det intressant att
              kunna bryta upp det centralstyre som präglat oss i århundraden.
            </seg>
            <seg n="cc4761d5">
              Vi vill bygga Sverige utifrån federalismens principer med maktdelning
              och med ett ansvar tydliggjort i en flernivådemokrati där makt
              och befogenheter och beskattningsrätt hänger samman. På det sättet
              får vi inte bara ett stärkt lokalt, kommunalt, självstyre och
              ett stärkt medborgerligt självstyre utan också ett stärkt regionalt
              självstyre och en tydlighet för medborgarna att påverka, delta
              och utkräva ansvar. Ansvarsutkrävande är ytterst medborgarens
              viktiga uppdrag.
            </seg>
            <seg n="cffc8d13">
              Det finns naturligtvis andra frågor i den här författningsutredningen
              som vi också är intresserade av att resonera kring. Som jag har
              sagt är en bred ingång och ett brett, öppet samtal viktigt. Vi
              har pekat på några områden i vårt särskilda yttrande, som är fogat
              till betänkandet. Det handlar naturligtvis om valsystemet. Vi
              stöder också proportionella val. Vi vill stärka personvalet helt
              klart. Vi söker skilda valdagar eftersom vi ser möjligheter till
              ett mer maktdelat Sverige. Det är ett redskap för att stärka det
              folkliga samtalet kring viktiga frågor på olika nivåer.
            </seg>
            <seg n="3ec17b79">
              Vi pratar om folkomröstning, om lagprövning och om EU. Vi är
              en del av EU. Vi måste forma ett system för vårt arbete som bygger
              på detta. Vi vill resonera både vertikalt och horisontellt. Horisontellt
              gäller det riksdag, regering och myndigheter. Hur fördelar vi?
              Hur säkrar vi det parlamentariska styret och hur stärker vi den
              direktvalda nivån? Men vi vill också resonera vertikalt, om EU,
              regioner och kommuner.
            </seg>
            <seg n="439e911f">
              Avslutningsvis går jag till en fråga som inte är föremål för
              grundlagsöversyn. Det är monarkins ställning. Kommunisterna, Vänstern,
              vill avskaffa monarkin. Om detta råder det ingen tvekan. Så har
              det varit länge, så är det än i dag oavsett om namnet är Vänsterpartiet
              eller Kommunisterna. Miljöpartiet har sökt en åtgärdsplan för
              att avveckla monarkin. Enskilda folkpartiföreträdare har tydliga
              mål när det gäller avveckling.
            </seg>
            <seg n="a772f5ca">
              Det finns en mycket bred uppslutning för ett bevarande av monarkin,
              som har tjänat Sverige väl, för en modern monarki i tiden. Torekovuppgörelsen
              ligger fast från vår sida. Det finns inget belägg för att kungahuset
              saknar legitimitet och förtroende. Vi har inte sett några skäl
              att förändra den öppenhet och insyn som gäller sedan 1996, som
              regeringen i budgetunderlaget till riksdagen säger ger en bra
              överblick över de aktiviteter och åtgärder som har genomförts
              för de medel som har anslagits. Vi noterar att det inte finns
              något stöd för att nu göra en förändring i den här delen. Men
              jag vet, och Mats Einarsson var ju väldigt tydlig jag delar den
              uppfattningen att en undergrävande verksamhet bedrivs från vissa
              partier. Jag beklagar att Socialdemokraterna och Folkpartiet ställer
              upp på det undergrävande arbetet.
            </seg>
          </u>
          <note n="6357e38a">
            Jag yrkar bifall till reservation 8 under punkt 11.
          </note>
          <note type="speaker" n="5079236c">
            Anf. 81 MATS EINARSSON (v) replik:
          </note>
          <u who="mats_einarsson_087a77" xml:id="i-380656824355ddf5-2" n="d275ae12">
            <seg n="070f01ac">
              Herr talman! Vad gäller monarkin behöver man väl inte säga så
              mycket mer än att konstatera en gång till att vi har en statschef
              som inte är demokratiskt vald och inte är demokratiskt utsedd.
              Så mycket mer behöver inte sägas i den frågan.
            </seg>
            <seg n="41464d86">
              Jag skulle i stället vilja ta upp det här med federalismens principer,
              som ju Centern numera använder som uttryck. Det här är en ärligt
              menad fråga, för jag är inte riktigt klar över vad Centern menar
              med detta. Är det bara den gamla decentraliseringsideologin fast
              i en ny, lite modernare språkdräkt? Eller menar man faktiskt någonting
              med det här om federalismens principer? Är det Centerns mening
              att Sverige, som under ganska lång tid har varit en enhetsstat,
              ska göras om till en federation? Vilka ska i så fall federationssubjekten
              vara? Är det länen eller möjligtvis kommunerna? Eller är det någon
              annan enhet som ska göras till federationssubjekt, alltså de subjekt
              som delegerar den federala makten uppåt i systemet?
            </seg>
            <seg n="8946f257">
              Det skulle vara intressant att veta hur Centern tänker sig denna
              federation och framför allt hur den ska kunna skapas.
            </seg>
          </u>
          <note type="speaker" n="285fe7ac">
            Anf. 82 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-8deb83ced5c099e6-1" n="4a9aff15">
            <seg n="2f69f81b">
              Herr talman! När det gäller monarkin kan jag bara konstatera
              att det finns en uppfattning från Vänsterns, kommunisternas, sida
              som är tydlig. Ni vill avskaffa den. Men precis som tidigare har
              sagts vilar den på ett demokratiskt beslut i denna kammare. Den
              vilar på ett starkt folkligt stöd. Den vilar på en bred politisk
              majoritet utsedd av svenska folket. Det finns alltså en demokratisk
              grund för vårt val. I andra sammanhang hävdar vi att vi ska värna
              detta i grunderna för statsskicket. Det noterar jag nu att Vänstern
              egentligen vill förändra radikalt.
            </seg>
            <seg n="2345c49d">
              Sedan gäller det federalism och federalismens principer. Vi vill
              förändra strukturen. Vi vill bryta upp enhetsstaten och säkerställa
              en flernivådemokrati där all makt inte hamnar i denna kammare
              att fördela, delegera och dra tillbaka efter eget gottfinnande.
              Det ska vara ett enkelt politiskt beslutsfattande.
            </seg>
            <seg n="0561c361">
              Vi söker vägar. Vi bjuder gärna in till en bred diskussion runt
              detta och hoppas kunna få göra det i en författningsutredning
              om nivåerna i en kommande författning och om hur vi säkerställer
              en flernivådemokrati baserad på federalismens principer.
            </seg>
          </u>
          <note type="speaker" n="952eb323">
            Anf. 83 MATS EINARSSON (v) replik:
          </note>
          <u who="mats_einarsson_087a77" xml:id="i-380656824355ddf5-3" n="d275ae12">
            <seg n="30654656">
              Herr talman! Jag ska säga en sista sak om monarkin. Jo, vi har
              noterat att det finns en majoritet i riksdagen för monarkins bevarande.
              Det är därför vi skriver motioner, debatterar och ställer yrkanden
              i frågan. Det är många saker som det har funnits majoritet för
              i den här kammaren men där det så småningom har skett en ändring
              till följd av debatt, samhällsutveckling och sådant. Det kommer
              att ske i fråga om monarkin också.
            </seg>
            <seg n="4c981710">
              Sedan till federalismen. Bondeförbundets eller Centerns, då inställning
              är att enhetsstaten ska brytas upp. Och så pratar Kerstin lite
              allmänt om federalismens principer och att man inte ska kunna
              fatta alla beslut centralt och sådana saker.
            </seg>
            <seg n="b5d549b5">
              Jag kan för mitt liv inte förstå hur detta ska kunna gå till.
              Om vi ser historiskt och internationellt på hur stater har bildats
              är det helt uppenbart att den historiska bakgrunden är avgörande
              för om man har enhetsstaten eller federationen som grundmodell.
              Jag är inte helt säker, men jag tror att det blir svårt att hitta
              något exempel på att man med politiska beslut har kunnat ändra
              en historiskt framvuxen enhetsstat till att bli en federation.
            </seg>
            <seg n="923499c3">
              Jag tror alltså att detta antingen bara är en lek med ord och
              vackra begrepp, där man klär sin gamla decentraliseringsideologi
              i lite nya, modernare, uttryck, eller så är det fullständigt utsiktslöst
              och orealistiskt. Då undrar jag vad det egentligen innebär för
              det politiska samtalet och den politiska debatten om partier låtsas
              företräda ståndpunkter som egentligen är fullständigt orealistiska
              och omöjliga att genomföra. Vad innebär det för respekten för
              det politiska samtalet?
            </seg>
          </u>
          <note type="speaker" n="4d2e1eaf">
            Anf. 84 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-8deb83ced5c099e6-2" n="4a9aff15">
            <seg n="71416d08">
              Fru talman! Det var spännande att höra. Jag förstår att Mats
              Einarsson har problem med partibeteckningarna i dessa dagar. Jag
              förstår att det är ett särskilt bekymmer för honom.
            </seg>
            <seg n="68f027a7">
              Jag noterar också att Mats Einarsson pratar om vad som är realistiskt
              och orealistiskt i den politiska debatten. Det är speciellt spännande
              att få höra från Vänsterns representant i denna kammare vad som
              är realistiskt och orealistiskt.
            </seg>
            <seg n="76d63ecf">
              Jag förutsätter att utifrån den utgångspunkten skulle Mats Einarsson
              föreslå partiet att göra som Gnesta verkar vilja göra. Många tycker
              måhända så.
            </seg>
            <seg n="a089e2f0">
              Det finns ett underlag för en debatt om hur vi ska utveckla vårt
              samhälle. Från vår sida är det ingen lek med ord. Det handlar
              om att göra precis som andra länder faktiskt har gjort. Det finns
              exempel på detta runtom i världen. Det finns exempel på länder
              som har valt att bryta med den gamla enhetsstatens modell därför
              att den inte längre är den bästa modellen i en globaliserad värld
              där flera nivåer ska vara med.
            </seg>
            <seg n="98b73d68">
              Speciellt om man värnar direktdemokratin och folkvalda och inte
              vill stärka expertstyre och administrativt styre är det viktigt
              att försöka tydliggöra och synliggöra. Men då måste man våga bryta
              enhetsstatens monopol på makt.
            </seg>
          </u>
          <note type="speaker" n="a4641ed4">
            Anf. 85 TOBIAS KRANTZ (fp) replik:
          </note>
          <u who="tobias_krantz_23a8b2" xml:id="i-cf0feab76d1f96b4-3" n="154800c8">
            <seg n="9a774a03">
              Fru talman! Först något om insynen och öppenheten i hovets ekonomi.
              Kerstin Lundgren påstår att vilja ha insyn och öppenhet i hovets
              ekonomi är att ägna sig åt undergrävande verksamhet i fråga om
              monarkin. Vi har i dag en omfattande insyn och offentlighet när
              det gäller riksdagens och regeringens verksamhet och när det gäller
              kommuner och landstingsförsamlingar runtom i landet. Det är centrala
              delar av den svenska demokratin. Inte skulle väl Kerstin Lundgren
              påstå att principen att vi där har offentlighet och insyn innebär
              att vi undergräver den svenska demokratin?
            </seg>
            <seg n="04af1409">
              Jag begärde ordet huvudsakligen för att tala om det Kerstin Lundgren
              nämnde när det gäller ett demokrati- och grundlagskonvent. På
              den punkten håller jag helt med Kerstin Lundgren. Jag tror att
              det är otroligt viktigt att vi under den här diskussionen, och
              när vi ska se över den svenska regeringsformen, ser till att vi
              får en bred medborgerlig förankring för detta. Vi måste se till
              att olika föreningar, organisationer och den akademiska sfären
              deltar i detta arbete fullt ut och att vi får en bred förankring
              för det författningsförslag som så småningom ska diskuteras och
              tas fram.
            </seg>
            <seg n="13e8abfa">
              Det är viktigt att den nya författning vi så småningom kommer
              att få inte blir ett elitprojekt utan en angelägenhet för hela
              folket.
            </seg>
            <seg n="cee47ed3">
              Jag vill fråga Kerstin Lundgren: Hur ser vi till att den nya
              författning som så småningom kommer inte blir ett elitprojekt
              utan en angelägenhet för en större del av befolkningen?
            </seg>
          </u>
          <note type="speaker" n="bb72c93c">
            Anf. 86 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-8deb83ced5c099e6-3" n="4a9aff15">
            <seg n="f371ddf8">
              Fru talman! Jag börjar med den sista frågan. Vi har alla ett
              ansvar för att skapa former i författningsutredningen och runt
              den som engagerar och som kan skapa utrymme för deltagande. Jag
              menar då verkligen utrymme. Tidigare har jag ju sagt att människor
              är rationella. Ser man att det bara är för syns skull deltar man
              inte. Därför är det viktigt att man försöker säkra former som
              gör att det verkligen får betydelse och är meningsfullt.
            </seg>
            <seg n="c04fc167">
              Partierna har självklart en del i detta och bär ett stort ansvar.
              Det är min förhoppning att vi ska kunna arbeta tillsammans för
              att i en kommande författningsutredning hitta former som kan skapa
              ett brett folkligt engagemang så att vi kan få en grundlag som
              har stark legitimitet och som inte upplevs som en okänd storhet
              för svenska folket utan verkligen är väl förankrad när det eventuellt
              blir fråga om det andra grundlagsbeslutet.
            </seg>
            <seg n="4143eb58">
              När det gäller frågan om monarkin kan jag bara konstatera att
              Mats Einarsson hade en bild av att det här var en fråga om undergrävande
              verksamhet gentemot den monarki som han och Västerpartiet kommunisterna
              vill avskaffa.
            </seg>
            <seg n="50816c86">
              Jag noterar det. Folkpartiet må ha en annan uppfattning. Det
              finns ingen grund för att säga att hovet, slottet eller kungen
              är likvärdig med riksdagen. Det är helt enkelt inte så. Det har
              en helt egen ställning i vår samhällsstruktur.
            </seg>
            <seg n="abd8e2b2">
              Jag noterar att regeringen till riksdagen har lämnat ett underlag
              som ingen har kritiserat när det gäller budgetavsnittet. Det pekar
              på att man har en bra överblick över de aktiviteter och åtgärder
              som har vidtagits för de medel som har anslagits.
            </seg>
          </u>
          <note type="speaker" n="49841038">
            Anf. 87 TOBIAS KRANTZ (fp) replik:
          </note>
          <u who="tobias_krantz_23a8b2" xml:id="i-cf0feab76d1f96b4-4" n="154800c8">
            <seg n="231fdf96">
              Fru talman! Jag håller naturligtvis helt med Kerstin Lundgren
              om att hovet och kungen inte kan jämföras i alla delar med riksdagen
              och regeringen och våra valda församlingar. Det är självklart.
              Den intressanta fråga vi diskuterar här är ju vilken effekt en
              ökad öppenhet och insyn har för legitimiteten och förtroendet
              för de institutioner vi diskuterar.
            </seg>
            <seg n="0011e5db">
              Det har förekommit en diskussion här tidigare om att om man ökar
              insynen och öppenheten skulle det undergräva institutionen. Jag
              menar att det resonemang som förts av Kerstin Lundgren och andra
              tidigare i debatten är felaktigt, nämligen att en ökad insyn och
              öppenhet skulle undergräva legitimiteten och förtroendet.
            </seg>
            <seg n="9548efce">
              Vi resonerar inte så i andra sammanhang. Vi säger inte att om
              vi ökar insynen i riksdagens eller regeringens eller andra offentliga
              institutioners verksamhet så undergräver vi dessa institutioners
              legitimitet eller förtroende bland befolkningen. Det är ju snarare
              tvärtom. Vi tycker att det stärker legitimiteten och förtroendet
              för institutionerna om medborgarna får insyn i vad som händer
              och sker.
            </seg>
          </u>
          <note type="speaker" n="9b468366">
            Anf. 88 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-8deb83ced5c099e6-4" n="4a9aff15">
            <seg n="aa33b386">
              Fru talman! Jag har inte hört att Tobias Krantz eller någon annan
              har kunnat peka på behovet av att stärka legitimiteten för kungahuset.
              Jag har snarare hört att det har funnits ett starkt stöd bland
              svenska folket för kungahuset.
            </seg>
            <seg n="bf08ea03">
              Det finns ingen grund för att säga att vi behöver öka öppenheten
              för att stärka legitimiteten. Det finns en stark legitimitet för
              kungahuset och det finns ett starkt stöd utifrån de förutsättningar
              som i dag gäller.
            </seg>
            <seg n="d7cb71be">
              Ingen har väl hittills i debatten kunnat peka på att det finns
              brister i de underlag som har redovisats. Regeringen har inte
              gjort det. Regeringen har snarare talat i en annan riktning, nämligen
              att det ger en bra överblick
            </seg>
            <seg n="d1532fe1">
              Det är den grunden vi har levt med sedan 1996 då den överenskommelsen
              träffades. Utifrån regeringens bild att man har en bra överblick
              tycker jag att vi kan nöja oss. Vi vill inte börja föra en diskussion
              som innebär att vi förändrar relationen mellan statschefen och
              övriga samhällsorgan. Det är ingen myndighet och det handlar därför
              inte om offentlighetsprincipen i den delen.
            </seg>
          </u>
          <note type="speaker" n="fedc68f7">
            Anf. 89 GUSTAV FRIDOLIN (mp):
          </note>
          <u who="gustav_fridolin_76f0ba" xml:id="i-cbd63b941f924824-0" n="c2493735">
            <seg n="c945c95c">
              Fru talman! De författningspolitiska frågorna är på tapeten.
              Partiöverläggningar har inletts kring en ny författningspolitisk
              utredning. Detta betänkande ger oss en chans att diskutera detta
              också här i riksdagen.
            </seg>
            <seg n="1ed13459">
              Jag vill inte låta som en dysterkvist efter den positiva inledningen
              i Kerstin Lundgrens anförande, men vi måste ändå konstatera att
              det finns en del problem i demokratin i Sverige i dag.
            </seg>
            <seg n="7a5e0af3">
              Människors förtroende för politiker och partier är lågt. Människors
              känsla av maktlöshet och att inte kunna påverka samhället omkring
              dem eller ens sina egna liv är alltmer utbredd.
            </seg>
            <seg n="21a26d41">
              I en sådan situation kan det ligga nära till hands att vilja
              applådera viljan hos det statsbärande partiet att göra en översyn
              av grundlagen och spelreglerna för politiken. Men till stor del
              uppfattar jag detta som en skenmanöver.
            </seg>
            <seg n="fc0219fb">
              Anledningen till att människor saknar förtroende för politiker
              och partier beror ju till stor del på att man är besviken på delar
              av den förda politiken som under ett decennium framför allt har
              kännetecknats av nedskärningar för de allra flesta. Möjligen är
              man också besviken på bristen på politiska alternativ, snarare
              än att man är besviken på de politiska spelreglerna.
            </seg>
            <seg n="64070797">
              Människors maktlöshet är ju en konsekvens av faktorer som nedskärningar
              och att makten har flyttats allt längre från de folkvalda till
              EU, till slutna styrelserum eller till ogenomträngliga myndigheter.
              Denna flytt har inte möjliggjorts genom fel i grundlagen utan
              snarare genom just ändringar i grundlagen, som den ändring vi
              genomförde för drygt ett år sedan här i kammaren som möjliggjorde
              en flytt av betydande maktbefogenheter till EU-nivån.
            </seg>
            <seg n="4243acac">
              Bakgrunden till den författningsutredning som snart ska sjösättas
              verkar alltså tyvärr vara en helt annan än en vilja att decentralisera
              beslut, bryta maktlösheten eller öka tilltron till politiken.
              Om man lyssnar på den offentliga debatten och utspel om majoritetsval
              och minskad proportionalitet får man känslan av att målet med
              den igångsatta diskussionen är att ändra spelreglerna på ett sätt
              som kan öka det socialdemokratiska maktövertaget. Man verkar vara
              gruvligt irriterad på att Miljöpartiet utförde sin parlamentariska
              uppgift efter förra valet, företrädde sina väljare och utnyttjade
              de möjligheter som blockpolitiken gav för att få mesta möjliga
              politiska utdelning.
            </seg>
            <seg n="571b4f55">
              Att minska proportionaliteten är i praktiken att gå tillbaka
              till ett system med viktad rösträtt. En röst på ett större parti
              ska väga mer och få större betydelse än en röst på ett mindre
              parti. Med de så populära marknadstermerna skulle man kunna uttrycka
              det på följande sätt: Det statsbärande partiet vill slippa konkurrens.
              Man vill ha statliga garantier för att marknadsandelen bevaras
              även när konsumenterna inte längre efterfrågar varan i samma utsträckning
              som förut. Det är därifrån debatten om majoritetsval i enmansvalkretsar
              kommit. På papperet menar man att idén kommer att öka stabiliteten
              i politiken. Det är ett märkligt motiv i det europeiska land där
              det kanske är allra enklast och går snabbast att bilda regering
              efter val.
            </seg>
            <seg n="23912405">
              Tanken att enmansvalkretsar, där lokala politiker av den typ
              som Norrbottenspartiet försökte föra fram i förra valrörelsen
              kan ta plats i riksdagen för att företräda en landsända snarare
              än en ideologi, skulle öka effektiviteten och stabiliteten i systemet
              ter sig också aningen märkligt. Det är också därför som fyra riksdagspartier
              på ett möte nyligen helt avfärdade tanken på att den nya författningsutredningen
              skulle titta på frågor som rör en begränsning av proportionaliteten
              i systemet.
            </seg>
            <seg n="bbab353a">
              Fru talman! För att möta de strömningar som talat om majoritetsval,
              och också de tendenser till ökad centralisering som till exempel
              förslaget till ny EU-konstitution bjuder, går Miljöpartiet till
              motoffensiv. I den författningspolitiska utredningen kommer vi
              att arbeta för att nå breda överenskommelser för reformer som
              i stället stärker folkmakten utifrån två huvudlinjer som också
              skisseras i det särskilda yttrandet i det betänkande som vi nu
              debatterar.
            </seg>
            <seg n="f4931008">
              För det första: De folkvaldas ställning ska stärkas på regeringens
              bekostnad. Här handlar det bland annat om EU-frågor, utnämningsmakten
              och möjligheten att mer effektivt förmå regeringen att efterfölja
              av riksdagen fattade beslut. Vi vill också stärka riksdagens reella
              möjlighet att själv stifta lag och reglera så att regeringens
              ledamöter utgår från riksdagen. Vi tror också att EU-medlemskapet
              kräver en starkare lagprövning, något som det har gjorts ett tillkännagivande
              från riksdagen om.
            </seg>
            <seg n="4f2053dd">
              För det andra: Det medborgerliga engagemanget ska stärkas. Många
              beslut som i dag fattas långt från medborgarna kan decentraliseras
              till lägre nivåer. Det kan också handla om att flytta makt från
              partistrukturerna till väljarna genom ett ökat inslag av personval
              eller att flytta makt från politiker till medborgare genom fler
              folkomröstningar. Vi kommer att kräva att inga fortsatta grundlagsändringar
              ska kunna göras inom EU, åtminstone om de är större, eller i Sverige,
              åtminstone om de är större, utan att de först underställs en folkomröstning
              och att medborgarinitiativ ska kunna tvinga fram folkomröstningar
              på alla politiska nivåer. Vad gäller folkomröstningsinstitutet
              finns det också ett vilande tillkännagivande från riksdagen. Vi
              kommer vidare att vilja stärka medborgarnas ställning genom en
              sänkt rösträttsålder och en rotationsprincip för politiska uppdrag.
            </seg>
            <seg n="5b5f8745">
              Fru talman! I betänkandet avhandlas också frågor som rör monarkin,
              vilket vi tidigare har hört. Jag kan i stort konstatera att jag
              delar den syn, möjligen dock inte det brinnande engagemang, som
              lyste igenom när Mats Einarsson höll sitt anförande. Monarkin
              är en föråldrad institution och en fördemokratisk kvarleva, och
              det bästa vore om det så att säga gick i pension. Det är inte
              rätt för ett lands statsskick att statschefen ärver sitt ämbete.
              Det är ännu mindre rätt mot de personer som tvingas in i en särskild
              ställning och ett särskilt liv, långt ifrån normalitet och vanlig
              mänsklighet, av arvkungadömet Sverige, det vill säga kungahuset.
              Därför kräver Miljöpartiet och Vänstern i betänkandet att monarkin
              avskaffas.
            </seg>
            <seg n="b66b7006">
              Då det möjligen ligger i farans riktning att denna reservation
              inte bifalls av kammarens majoritet har vi också tittat på en
              del förändringar av monarkin i dag. Det kan med fog ifrågasättas
              om sådana förändringar bör göras på ett system som i sig aldrig
              kan göras acceptabelt. Men vår analys är att monarkins livsnerv
              i dag ligger i det faktum att den är mystifierad och oberörbar.
              Då är det en bra strategi, inte bara för att öka demokratin eller
              värna kungahusets och dess medlemmars rättigheter, att också fundera
              på hur man avmystifierar kungahuset för att på sikt avskaffa monarkin.
              Därmed skapar man en samhällsanda där man funderar på alternativ
              till monarkin. Kraven jag här åsyftar är i grunden desamma som
              varje demokrat brukar ställa för varje individ. Kungahusets medlemmar
              ska tillförsäkras religionsfrihet, de ska få resa på semester
              om de vill, de ska få rätt att gifta sig med vem de vill, och
              de ska straffas för brott som de gör sig skyldiga till. Jag skulle
              här kunna utropa: Frihet, jämlikhet och broderskap eftersom detta
              är just demokratins grundläggande idé om att alla människor är
              födda fria och lika i rätt och värde. Detta framför vi i reservationerna
              27 i betänkandet.
            </seg>
            <seg n="a752f315">
              Fru talman! På en punkt rörande förändringar i monarkin och framflyttade
              positioner för demokratin har vi nått framgång i utskottet. I
              ett tillkännagivande enas en betryggande majoritet om kravet på
              ökad insyn i hovets finanser. Vi skulle vilja gå så långt att
              offentlighetsprincipen skulle gälla hela kungahuset även om det
              inte skulle göras till en myndighet. Men nu tar vi åtminstone
              ett steg för att öka insynen.
            </seg>
            <seg n="503e81c9">
              Måhända var det kungen själv som gav delar av utskottet möjlighet
              att se problemen med bristande insyn i hovets göranden då han
              gjorde sitt kända uttalande och berömde en diktator i en diktatur.
              Om fadäsen i Brunei har det nu möjligen ordats tillräckligt. Men
              låt mig bara konstatera det som bör konstateras, nämligen att
              det var ett helt annat misstag än att kalla Örebro för Västerås.
              För den dissident som sitter fängslad i ett fängelse i Brunei,
              och som får höra att statschefen för ett land som en gång stod
              upp för demokrati och solidaritet i hela världen har sagt att
              Brunei är ett ganska trevligt land, kändes detta uttalande kanske
              lite värre än för oss som bara följde det via mediecirkusen.
            </seg>
            <seg n="27f735d8">
              Fru talman! En annan principiellt viktig punkt i betänkandet
              handlar om den lagfästa diskriminering som råder i Sverige gentemot
              den som ska utses till statsråd. I dag måste en person ha varit
              svensk medborgare i tio år för att kunna utses till statsråd.
              I en grön regering vet jag flera personer som skulle tillfrågas
              om att bli ministrar även om de inte har bott i Sverige och varit
              medborgare under de berömda tio åren. Skulle de bli stoppade från
              att beträda Regeringskansliets finare rum bara därför att de råkar
              vara födda någon annanstans och kanske har varit medborgare i
              Sverige i bara sex år? Vad gör dem bättre lämpade fyra år senare?
              Vad är det för gammalmodiga idéer om att den som inte har bott
              här tillräckligt länge inte kan göra tillräckligt mycket bra för
              landet som ligger bakom denna reglering? I dag vågar inte bara
              vi utan alla riksdagens partier tala om behovet av arbetskraftsinvandring.
              Varför ska man inte även när det gäller statsråd ta till sig kompetens
              och kunnande från andra delar av världen? Varför ska det finnas
              en begränsning i fråga om detta?
            </seg>
            <seg n="fc11a898">
              I dag är problemet att det finns alldeles för få med utländsk
              bakgrund i Regeringskansliet. Inte en endaste minister är av utomeuropeisk
              härkomst. Statsministern talade om att han inte hittade någon
              som är kompetent, vilket är ett hån mot många av de duktiga socialdemokratiska
              riksdagsledamöter som kämpar med liv och lust för politiken trots,
              eller kanske tack vare, sin utländska bakgrund. De enda med utländsk
              bakgrund som man verkar hitta i Regeringskansliet svabbar antingen
              golv eller jobbar åt Miljöpartiet eller åt Vänsterpartiet. Detta
              är ett svaghetstecken för det regeringsbärande partiet.
            </seg>
            <seg n="9079e681">
              I reservation 10 framförs att vi vill ta bort tioårsregeln och
              ge möjlighet till en mer representativ regering. I Sverige ska
              alla svenska medborgare behandlas lika. Därför yrkar jag bifall
              till reservation 10. Det är den viktigaste reservationen i detta
              betänkande.
            </seg>
            <seg n="0a703d3c">
              Fru talman! Slutligen vill jag säga att det längst bak i betänkandet
              har bilagts en utredning om frågor om grundlagsändring, möjlighet
              till folkomröstning vid andra beslutet och andra viktiga frågor
              som var aktuella inte minst när jag började i riksdagen och ändringar
              i regeringsformen 10:2 och 10:5 var uppe för en andra behandling.
              Det är en intressant utredning som kammarkamraterna bör studera
              inför författningsutredningen. Reglerna om beslutande folkomröstningar
              i fråga om grundlagsändringar måste bli reella och verkliga, inte
              obsoleta, vilket Mats Einarsson var inne på tidigare. Jag vet
              att Björn von der Esch, troligtvis med skärpa, kommer att beröra
              detta senare.
            </seg>
          </u>
          <note type="speaker" n="05600a8b">
            Anf. 90 INGVAR SVENSSON (kd) replik:
          </note>
          <u who="ingvar_svensson_838b4e" xml:id="i-c789e4376e8a5e21-2" n="fd0425cb">
            <seg n="f9c64313">
              Fru talman! Jag har en fråga till Gustav Fridolin. Är republik
              en garanti för att det inte görs klumpiga uttalanden? Jag kan
              bara exemplifiera att det finns de som har varit ledande politiker
              och som har prisat Pol Pot, och det var inte kungen. Det finns
              de som har sett demokratins seger i Khomeinis maktövertagande
              i Iran. Man har betraktat Castro som en renässansfurste. Och man
              har hävdat att de baltiska staterna inte var ockuperade av Sovjetunionen.
              Man har talat om starkt ledarskap i Kommunist-Kina. Och det finns
              till och med de som har prisat stabiliteten i denna stat.
            </seg>
          </u>
          <note type="speaker" n="f7ff9b61">
            Anf. 91 GUSTAV FRIDOLIN (mp) replik:
          </note>
          <u who="gustav_fridolin_76f0ba" xml:id="i-cbd63b941f924824-1" n="c2493735">
            <seg n="5ac17b6f">
              Fru talman! Det blev lite konstigt när det var just den man som
              prisat stabiliteten i Kina som skulle rätta den man som prisade
              sultanen i Brunei. Det håller jag med om, Ingvar Svensson!
            </seg>
            <seg n="487ec1d7">
              Ett avskaffande av monarkin är absolut ingen garanti för att
              vi slipper korkade, konstiga, märkliga eller odemokratiska uttalanden
              i framtiden. Men det är en garanti för att vi kan avsätta den
              som säger på nämnda vis.
            </seg>
          </u>
          <note type="speaker" n="cf838ca7">
            Anf. 92 NILS FREDRIK AURELIUS (m) replik:
          </note>
          <u who="nils_fredrik_aurelius_d21c21" xml:id="i-e5b0d7b480dc84d4-3" n="aa45b10b">
            <seg n="c861dbe5">
              Fru talman! En sådan här författningspolitisk debatt ska väl
              mer ta fasta på väsentligheterna i författningen, såsom om kungen
              inte har någon demokratisk förankring eller om han möjligen har
              det. Jag uppfattar att Gustav Fridolin som ett argument menar
              att kungen inte är demokratiskt vald.
            </seg>
            <seg n="709cc59d">
              Men är det ändå inte så att det är många i vår demokrati som
              inte är direkt demokratiskt valda men som ändå har en demokratisk
              legitimitet? Det kan gälla statsråd, som ju är utsedda av statsministern.
              Det kan gälla domare. De är utsedda på annat sätt. De är inte
              direkt valda men har en demokratisk legitimitet. Det är ett bra
              system. Jag vill inte ändra på det systemet.
            </seg>
            <seg n="add50089">
              Är det inte så att monarkin i Sverige också har en demokratisk
              legitimitet? Det framgår av våra grundlagar som riksdagen i stor
              enighet har stiftat, eller hur?
            </seg>
          </u>
          <note type="speaker" n="01911f57">
            Anf. 93 GUSTAV FRIDOLIN (mp) replik:
          </note>
          <u who="gustav_fridolin_76f0ba" xml:id="i-cbd63b941f924824-2" n="c2493735">
            <seg n="4382145a">
              Fru talman! Tack för frågan! Såvitt jag vet har varken statsråden,
              domarna eller några andra fötts in i sina uppgifter.
            </seg>
            <seg n="6be8e930">
              Om Nils Fredrik Aurelius lyssnade ordentligt på min argumentation,
              där i och för sig det demokratiskt tvivelaktiga i att i en demokrati
              ha ett ärvt ämbete berördes, hörde han att jag framför allt sköt
              in argumentationen på det demokratiskt tvivelaktiga i att i praktiken
              tvinga människor att utföra vissa uppgifter. Den som föds i kungahuset
              i Sverige blir i praktiken uppfostrad i ett liv och i en verklighet
              långt ifrån de flesta andra. Det är inte rätt. Det är inte riktigt
              att lägga den tyngden på en människa.
            </seg>
            <seg n="c2783235">
              Befria kungahuset och ge dem möjlighet att gifta sig med vem
              de vill! Ge dem möjligheten att straffas för de brott som de eventuellt
              begår! Ge dem möjlighet att resa på semester om de vill och ge
              dem möjlighet att välja vilket jobb de vill! Det är vad reservationerna
              27 handlar om.
            </seg>
          </u>
          <note type="speaker" n="cf58076c">
            Anf. 94 NILS FREDRIK AURELIUS (m) replik:
          </note>
          <u who="nils_fredrik_aurelius_d21c21" xml:id="i-e5b0d7b480dc84d4-4" n="aa45b10b">
            <seg n="07800fb7">
              Fru talman! Det är rörande med denna omtanke om kungahuset. Jag
              tror att det har framgått att Gustav Fridolin vill avskaffa monarkin.
              Det är min uppfattning att han har sagt det. Så långt tror jag
              att vi är överens. Vi är överens om vad Gustav Fridolin skulle
              önska skedde.
            </seg>
            <seg n="f7f91c0f">
              Men nu var frågan inte den, utan frågan var om man ändå inte
              måste säga att monarkin i Sverige har en stark demokratisk legitimitet
              eftersom den följer de grundlagar och de beslut som är fattade
              här i riksdagen genom vanlig representativ demokrati. Man kan
              naturligtvis också föra in det mer moraliska eller allmänna argumentet
              att kungen enligt alla mätningar och så har ett starkt folkligt
              stöd.
            </seg>
            <seg n="fb88cc17">
              Jag frågar dock lite mer författningsmässigt eftersom det är
              en författningsdebatt som vi håller på med.
            </seg>
          </u>
          <note type="speaker" n="43cab5c1">
            Anf. 95 GUSTAV FRIDOLIN (mp) replik:
          </note>
          <u who="gustav_fridolin_76f0ba" xml:id="i-cbd63b941f924824-3" n="c2493735">
            <seg n="5f3a4e0d">
              Fru talman! Jag får väl svara ännu klarare: Nej, det har inte
              demokratisk legitimitet därför att det innebär att en människa
              blir född in i ett uppdrag.
            </seg>
            <seg n="e20bbf8a">
              Jag tycker att Nils Fredrik Aurelius är en alldeles utmärkt riksdagsledamot.
              Men för den skull skulle jag inte tycka att det var demokratiskt
              legitimt om en majoritet här i riksdagen fattade ett grundlagsbeslut
              om att Nils Fredrik Aurelius och därefter hans efterkommande ska
              få sitta i riksdagen bara därför att han är så utmärkt. Jag tycker
              inte att det riktigt håller för att vara demokratiskt legitimt
              att utse någon som föds in i sitt uppdrag.
            </seg>
            <seg n="253657f3">
              Det är en väldig skillnad mellan att vara indirekt vald på annat
              sätt och att faktiskt födas in i någonting, och det är tror jag
              väldigt trist gentemot den som föds in i det. Jag skulle aldrig
              vilja hamna där. Jag tror inte att Nils Fredrik heller själv skulle
              vilja hamna där. Och jag tror inte att de flesta här, om de skulle
              bekänna, egentligen skulle vilja födas i just den där släkten.
              Men vi ska så att säga sätta det på några andra att födas där.
              Det är väl ändå inte riktigt rätt.
            </seg>
          </u>
          <note type="speaker" n="11c00f35">
            Anf. 96 GÖRAN MAGNUSSON (s):
          </note>
          <u who="goran_magnusson_d4a471" xml:id="i-05ff11b7f8c30810-0" n="382fb9de">
            <seg n="422b0034">
              Fru talman! Den debatt om ett antal motionsyrkanden som vi nu
              står inför här präglas av den deklaration som statsministern gjorde
              i regeringsförklaringen, nämligen att det ska sättas i gång en
              övergripande genomgång av den 30-åriga författningen för att se
              vilka förändringar som det kan skapas en bred majoritet kring
              och som då kan förbättra den svenska demokratins funktionssätt,
              den svenska riksdagens funktionssätt, under detta århundrade eller
              under de närmaste decennierna.
            </seg>
            <seg n="892463cf">
              I det sammanhanget vill jag gärna säga att motivet naturligtvis
              inte är, som någon formulerade saken, att det är en 30-årskris
              för den svenska författningen. Tvärtom kan man väl säga att författningen
              väl har tjänat sina syften och att landet har från demokratisk
              synpunkt och från andra synpunkter fungerat väl under de lagar
              och regler som författningen ger vid handen. Bland annat har regeringar
              hela tiden kunnat bildas, och man har skapat majoriteter i riksdagen
              för väsentliga politiska beslut.
            </seg>
            <seg n="4d1e7ff2">
              Grundtonen i författningen är också folksuveränitetens princip
              och den demokratisyn som har präglat oss. På det sättet finns
              det anledning att slå vakt om de grundläggande faktorerna i sammanhanget.
            </seg>
            <seg n="62e6a2d1">
              När jag funderade på vad jag skulle säga i det här anförandet
              om författningssamtalen, både de som redan är inledda och de som
              ska fullföljas här med direktivskrivning, tyckte jag mig kunna
              konstatera att diskussionen framför allt utifrån utskottsarbetet
              om de olika, ibland väldigt olika, synpunkterna kring författningsfrågor
              ändå har präglats av ett samtalsklimat. Det har funnits ett intresse
              för att skapa en god förutsättning för den långsiktiga författningsdiskussion
              som vi nu står inför.
            </seg>
            <seg n="e54997e2">
              Vad som sedan ger mig anledning att ta upp detta utifrån den
              här synpunkten är faktiskt Gustav Fridolins anförande, som inte
              präglades av en vilja till att skapa ett bra samarbetsklimat.
              Det initiativ som regeringen Persson har tagit på den här punkten
              karakteriseras som en skenmanöver. Motivet skulle inte vara ett
              intresse av att skapa goda möjligheter för demokratin, utan motivet
              skulle vara det socialdemokratiska intresset av att förbli ett
              statsbärande parti, som Gustav Fridolin uttrycker saken. Det finns
              alltså inte anledning att tro att vi från socialdemokratins sida
              mer seriöst och på allvar går in för den här författningsdiskussionen,
              utan det är enbart fråga om att slå vakt om det egna maktintresset.
            </seg>
            <seg n="499dc5cd">
              Jag ska inte dra mera långtgående växlar på det som Gustav Fridolin
              har sagt på denna punkt men noterar att det väsentligt avviker
              från samtalstonen och viljan att verkligen vända på stenarna och
              fundera på vad som är bäst från svenska folkets synpunkt och på
              vad som är bäst från demokratins synpunkt i ett lite längre perspektiv.
              Jag beklagar den ton som Gustav Fridolin valt att ha i den här
              debatten.
            </seg>
            <seg n="03e0729b">
              Jag kanske får eftersom det kan passa ganska bra ta upp frågan
              om majoritetsvalkretsar. Det finns ingen uttalad socialdemokratisk
              ståndpunkt i den frågan. I det rådslagsarbete som vi redan har
              genomfört kring författningen som en upptakt till en flerårig
              diskussion och till vår partikongress beslut finns frågan nämnd.
              Men det finns inget ställningstagande i det sammanhanget.
            </seg>
            <seg n="70d8810d">
              Vad jag noterar här är det varma intresse som Tobias Krantz visar
              för personval samma intresse som Gustav Fridolin visar för personvalet.
              Då kan man bara konstatera att det främsta sättet att ha personval
              faktiskt är att ha enmansvalkretsar. Där överlämnar man till den
              enskilde väljaren att välja mellan ett antal kandidater i samma
              valkrets. Det måste ändå vara den absolut renaste formen av personval.
              Men det avvisas sedan med emfas från flera av talarna, för då
              kommer möjligen också partiintresset plötsligt in i bilden.
            </seg>
            <seg n="724c8415">
              Jag tycker att man ska slå vakt om de politiska partierna. De
              politiska partierna är fria staters liv, som någon för förfärligt
              länge sedan har sagt, och de är väsentliga för en vital demokrati.
              Jag har alltså ingen invändning mot att man slår vakt om de politiska
              partierna. Men det är möjligen inte bara Socialdemokraterna som
              ibland kan anses tänka på sitt eget parti då och då.
            </seg>
            <seg n="369afa68">
              Det proportionella valsystemet, det vi nu har, är en kompromiss
              från början av 1900-talet. Socialdemokraterna ville då ha enmansvalkretsar
              men gick faktiskt med på att ha ett proportionellt valsystem som
              skulle säkra, som man då trodde, en bredare representation i en
              kammare där arbetarrörelsen växte fram och där den klassiska bourgeoisien
              tappade mark. Det var ett historiskt perspektiv på proportionella
              val och enmansvalkretsar.
            </seg>
            <seg n="282fa689">
              Skilda valdagar, fru talman, talas det om från flera håll. Det
              fanns en majoritet i den här riksdagen för att skilja kommunal-
              och landstingsvalen från riksdagsvalen. I den författningsutredning
              som arbetade med den här frågan kunde man på vetenskaplig grund
              konstatera det nämndes också i det forskningsinslag som konstitutionsutskottet
              hade i morse att det med all sannolikhet leder till att valdeltagande
              i kommun- och landstingsvalen kommer att ligga 10-20 procentenheter
              under deltagandet i riksdagsvalet. De som nu vill slå vakt om
              ett högt valdeltagande, samtidigt som de vill ha skilda valdagar,
              får alltså med öppna ögon gå in i ett system som med all sannolikhet
              leder till ett kraftigt lägre valdeltagande. Jag noterar bara
              att det förhåller sig på det sättet.
            </seg>
            <seg n="f927486d">
              Jag skulle vilja ta upp federalismens principer. Mats Einarsson
              försökte på ett förtjänstfullt sätt att få lite klarhet i den
              frågan. Jag ska inte upprepa hans infallsvinkel utan ställa en
              tvåfaldig fråga till Kerstin Lundgren: Är det Centerpartiets avsikt
              att federalismens principer ska gälla på sådant sätt att det blir
              lagstiftningsmakt på de olika nivåerna? Det är en av de mest kännetecknande
              principerna för federalismen att det finns lagstiftningsmakt i
              de olika delstaterna, eller vad vi nu ska kalla dem. Är det Centerpartiets
              avsikt?
            </seg>
            <seg n="35070712">
              Sedan skulle jag vilja att Kerstin Lundgren något utvecklade
              federalismens principer i förhållande till någon konkret fråga
              eller något konkret politikområde. Jag tänkte mig exempelvis äldreomsorgen.
              Vilken effekt skulle federalismens principer få på lagstiftningen
              inom äldreomsorgen, reglerna kring äldreomsorgen i övrigt, finansieringen
              av äldreomsorgen? Det skulle vara hemskt bra om vi någon gång
              kom bort ifrån den eleganta deklarationen om federalismens principer
              och över i ett mera konkret resonerande om vad det egentligen
              skulle kunna gälla.
            </seg>
            <seg n="57645471">
              Fru talman! Jag ska använda mina sista sekunder här till att
              kommentera det enda tillkännagivande som finns i det här betänkandet,
              nämligen det om en ökad insyn i kungens apanage, eller anslaget
              till hovet, för att enklare uttrycka saken. Ungefär hälften är
              föremål för revision och en hygglig insyn. Det är möjligen det
              regeringen syftar på när man säger att man numera har en överblick.
              De andra 44 miljoner kronorna redovisas, som det är uttryckt,
              mycket översiktligt. Då kan man knappast få en god överblick av
              det hela.
            </seg>
            <seg n="e403ee7a">
              Vad man vill från majoritetens sida är att riksdagen uppdrar
              åt regeringen att försöka åstadkomma en bättre och tydligare redovisning
              av de här 44 miljoner kronorna till så stor del som det rimligen
              är möjligt.
            </seg>
            <seg n="a92296e0">
              Fru talman! Låt mig allra sist säga att preliminära ställningstaganden
              i den här frågan i utskottet faktiskt förelåg innan kungen gjorde
              sitt uttalande i Brunei. Jag ser inget som helst samband med den
              frågan, och jag ser inte heller att insynsfrågan har något samband
              Torekovöverenskommelsen. Socialdemokraterna står alltså fast vid
              den överenskommelse som träffades mellan fyra partier i Torekov.
              Vänsterpartiet kommunisterna var inte deltagare i de överläggningarna.
              Det är fyra partier som står bakom Torekovöverenskommelsen.
            </seg>
          </u>
          <note n="219a09bf">
            Jag yrkar bifall till utskottets förslag i betänkandet.
          </note>
          <note type="speaker" n="f49231f2">
            Anf. 97 GUSTAV FRIDOLIN (mp) replik:
          </note>
          <u who="gustav_fridolin_76f0ba" xml:id="i-cbd63b941f924824-4" n="c2493735">
            <seg n="dd4e46ce">
              Fru talman! Göran Magnusson tar upp frågan om samarbetsklimatet
              i den kommande författningspolitiska utredningen. Jag hoppas att
              det blir gott ifall jag får förmånen sitta där måhända tillsammans
              med nämnde Magnusson.
            </seg>
            <seg n="11c60f59">
              Det är klart att samarbetsklimatet i viss mån påverkas av att
              en sådan märklig fråga som majoritetsval lyfts i ett läge där
              de flesta europeiska länder som haft detta är på väg bort ifrån
              det. Det gör man i ett land där det är enklare och går snabbare
              att bilda stabila regeringar efter valet än i de flesta länder
              i Europa, för att inte säga alla, och gör det just efter en situation
              när ett av samarbetspartierna har gått lite hårdare fram och krävt
              lite mer för att företräda sina väljare än vad Socialdemokraterna,
              som så länge kunde luta sig mot ett tyst stöd från ett tyst Vänsterparti,
              kanske är vana vid. Det är klart att det möjligen påverkar samarbetsklimatet.
            </seg>
            <seg n="76a502b9">
              Före författningsutredningen fanns det spännande rådslagsmaterial
              internt hos Socialdemokraterna som jag har haft möjlighet att
              ta del av. I det ställdes uttryckligen frågan hur författningen
              kan ändras och justeras på ett sådant sätt att det ger möjlighet
              för Socialdemokraterna att påverka den framtida samhällsutvecklingen.
              Min misstanke om att utredningen till viss del handlar om vad
              Socialdemokraterna vill befästa i statsbärande ställning är väl
              inte helt ogrundad.
            </seg>
            <seg n="f0d3e5a4">
              Jag har en fråga till Göran Magnusson. Fyra partier, en betydande
              del av den här kammaren speciellt i grundlagsfrågorna måste man
              sträva efter breda överenskommelser har kommit överens om att
              man i utredningen inte i någon större mån bör titta på frågor
              som handlar om att minska proportionaliteten. Kommer den viljan
              att respekteras av Socialdemokraterna? Det handlar om samarbetsklimatet
              i den kommande utredningen.
            </seg>
          </u>
          <note type="speaker" n="8110e6b7">
            Anf. 98 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-05ff11b7f8c30810-1" n="382fb9de">
            <seg n="5007b752">
              Fru talman! Jag förstår Gustav Fridolin på det sättet att om
              Socialdemokraterna gör ett debattinlägg i en författningspolitisk
              fråga är det inte bra, särskilt om det inte faller Miljöpartiet
              på läppen alldeles direkt. Det är väl också på det sättet att
              Miljöpartiet aldrig tänker på sig självt i de här debatterna utan
              på en mera ideell grund diskuterar författningsfrågorna. Jag förstår
              Fridolins resonemang på det sättet.
            </seg>
            <seg n="b40b592e">
              Jag skulle gärna vilja ha exempel på europeiska stater som är
              på väg bort ifrån majoritetsvalkretsar. Jag har egentligen inte
              uppfattat det, men det vore bra om den här debatten kunde bli
              klarläggande på den punkten.
            </seg>
            <seg n="fbe2bc99">
              Om fyra partier har tagit ställning redan i väsentliga författningsfrågor
              underlättar det väl inte heller samarbetsklimatet i fortsättningen.
              Om det ska respekteras kan väl andra konstellationers uppfattning
              om att vissa frågor inte ska diskuteras i den kommande författningsutredningen
              också respekteras. Jag anser, fru talman, att det vore bra om
              vi inte gräver ned oss utan håller oss på jordytan och går in
              i författningssamtalen på ett sätt som gör det möjligt att nå
              en bred och hygglig kompromiss och se på vad som faktiskt är bra
              för demokratin, för Sverige och svenska folket.
            </seg>
            <seg n="a9ef3655">
              Fru talman! För att det ska bli rätt i riksdagens protokoll vill
              jag säga att det var Arboga som kallades för Örebro.
            </seg>
          </u>
          <note type="speaker" n="889bdf7f">
            Anf. 99 GUSTAV FRIDOLIN (mp) replik:
          </note>
          <u who="gustav_fridolin_76f0ba" xml:id="i-cbd63b941f924824-5" n="c2493735">
            <seg n="7d7189d0">
              Fru talman! Göran Magnusson efterlyser exempel på var majoritetsvalsstrukturen
              är kraftigt ifrågasatt. Storbritannien är ett sådant exempel.
              I valet till EU-parlamentet valde man ett annat system. Man har
              ifrågasatt själva systemet. Även regeringen har varit inne på
              att det kan vara tid för förändringar.
            </seg>
            <seg n="e77c7260">
              Det är bra att Socialdemokraterna är aktiva i den författningspolitiska
              debatten. Jag redovisade i mitt förra inlägg från talarstolen
              att det är lite märkligt att frågan om majoritetsval lyfts just
              i den här situationen utifrån det grunder som jag redovisade då.
            </seg>
            <seg n="7475a9bf">
              Självklart är det så att när Miljöpartiet uttalar sig i den författningspolitiska
              debatten funderar vi på hur det påverkar slutresultatet, precis
              som Socialdemokraterna gör. Vi företräder givetvis ett idéparti,
              ett idébaserat parti som finns för att påverka utvecklingen åt
              ett visst håll. Också vi ska ha en chans att ta plats i den här
              kammaren. Men bara för att man också tänker på sig själv och på
              det stora demokratiska skeendet betyder det inte att vi accepterar
              att man lyfter fram frågan om majoritetsval.
            </seg>
            <seg n="dac7911c">
              I praktiken innebär majoritetsval som jag sade i mitt inlägg
              att man återgår till ett system med viktade röster där en röst
              på ett stort parti ska väga mycket mer än en röst på ett litet
              parti.
            </seg>
            <seg n="ad509106">
              De gröna i Storbritannien fick i ett val över 10 % av rösterna,
              men inte en enda plats i det brittiska parlamentet. Är det riktigt
              och rätt demokratiskt sett? Det är min fråga till Göran Magnusson.
            </seg>
          </u>
          <note type="speaker" n="a2317e4b">
            Anf. 100 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-05ff11b7f8c30810-2" n="382fb9de">
            <seg n="cd5617b7">
              Fru talman! Jag är faktiskt inte förespråkare för majoritetsvalkretsar.
              Jag underströk också tidigare att såvitt jag vet finns det inte
              någon socialdemokratisk samlad ståndpunkt kring majoritetsvalkretsar.
              Det har förekommit olika debattinlägg där man har pekat på det.
            </seg>
            <seg n="888561ea">
              Det är klart att när vissa partier bland annat Gustav Fridolins
              kräver ökade personvalsinslag kan man naturligtvis säga att majoritetsvalkretsen
              är det mest uttalade personvalssystemet.
            </seg>
            <seg n="fd55e773">
              De nackdelar från Storbritannien som Gustav Fridolin talar om
              är ju uppenbara. Det proportionella valsystemet är bra från den
              synpunkten att man får en bredare representation.
            </seg>
            <seg n="74106674">
              Exemplen från Europa på länder på väg bort från majoritetsvalkretsar
              inskränker sig till ett ifrågasättande i Storbritannien. Ja, det
              är riktigt. Labour arbetade hårt för 1015 år sedan för att reformera
              det engelska valsystemet, men när man i några val lyckades få
              kraftiga majoriteter för det egna partiet har den debatten tystnat.
              Möjligen har Tories större intresse av proportionella val än när
              man var i Thatchersk majoritet i Storbritannien.
            </seg>
            <seg n="5a0c32b0">
              Möjligen är sanningarna ungefär desamma, men det är lite olika
              innehavare av dem tid efter annan. Det tillhör väl politikens
              villkor och demokratins debattklimat att det förhåller sig på
              det sättet.
            </seg>
          </u>
          <note type="speaker" n="9b296b63">
            Anf. 101 MATS EINARSSON (v) replik:
          </note>
          <u who="mats_einarsson_087a77" xml:id="i-380656824355ddf5-4" n="d275ae12">
            <seg n="729f1316">
              Fru talman! Man kan filosofera mycket kring valsystemet. Det
              kanske lämpar sig att göra i vissa sammanhang, men inte här i
              kammaren alltför mycket, så jag ska försöka att hålla mig kort.
            </seg>
            <seg n="3051a201">
              Jag vill bara kommentera det som Magnusson sade om att enmansvalkretsar
              är det ultimata personvalssystemet. Ja, i en viss mening är det
              naturligtvis på det sättet. I en annan mening är enmansvalkretsar
              raka motsatsen. Där har man ingen som helst möjlighet att påverka
              vem som ska företräda det parti som man röstar på. De som vill
              ha personval av den innebörden bör vara bestämda motståndare till
              enmansvalkretsar.
            </seg>
            <seg n="a9a89b0e">
              Nu har vi kunnat konstatera att åtminstone fem, kanske sex, av
              de sju partierna i riksdagen vill behålla det proportionella valsystemet.
              Socialdemokraterna är inte för att gå ifrån det, utan det rör
              sig om en del debattinlägg som Magnusson uttrycker saken. Själv
              är han inte heller anhängare av enmansvalkretsar.
            </seg>
            <seg n="5a925bbf">
              Bara för tydlighets skull: Kan vi då inte av omsorg om detta
              med breda majoriteter lägga den frågan åt sidan i den kommande
              författningsutredningen och i stället koncentrera oss på de mer
              reella problemen när det gäller utvecklingen av folksuveränitetsprincipens
              former i vår grundlag?
            </seg>
          </u>
          <note type="speaker" n="c3d7e543">
            Anf. 102 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-05ff11b7f8c30810-3" n="382fb9de">
            <seg n="c3552452">
              Fru talman! Jag vill inte göra något uttalande som kan uppfattas
              som en socialdemokratisk samlad ståndpunkt kring vad som ska ingå
              och inte ingå i den kommande författningsutredningen. Det vore
              också att något föregripa de samtal som ska föras om direktiven.
              Så jag avstår ifrån att närmare svara på den fråga som Mats Einarsson
              ställde.
            </seg>
          </u>
          <note type="speaker" n="dd67ca08">
            Anf. 103 NILS FREDRIK AURELIUS (m) replik:
          </note>
          <u who="nils_fredrik_aurelius_d21c21" xml:id="i-e5b0d7b480dc84d4-5" n="aa45b10b">
            <seg n="557f48fc">
              Fru talman! Det var ju intressant att höra lite om debattklimatet
              mellan några av de så kallade samarbetspartierna. Det är kanske
              inte min uppgift att verka för att försämra eller förbättra det
              klimatet. Ni får samarbeta hur mycket eller hur lite ni vill,
              men helst i opposition.
            </seg>
            <seg n="05e98025">
              Nåväl, något om valsystemen. Proportionella val är ju en fråga
              som bland annat Arvid Lindman drev redan för nästan exakt hundra
              år sedan. Det finns mycket som talar för ett proportionellt valsystem.
              Majoritetsval i enmansvalkretsar eller till och med majoritetsval
              i flermansvalkretsar är något som är rätt så främmande för vårt
              system, och det innebär också ett extremt partisystem.
            </seg>
            <seg n="23b50a90">
              Däremot bör en sådan här utredning titta på hur det proportionella
              systemet är utformat och om det behövs några förändringar. Det
              är rimligt att man inte låser sig i förväg.
            </seg>
            <seg n="1e6e8dc8">
              Detsamma gäller skilda valdagar. Demokratiutredningen, som var
              millenniets första parlamentariska utredning, uttalade med stor
              majoritet bland annat av hälften av de socialdemokratiska ledamöterna
              inklusive ordföranden att det av demokratiska skäl vore bra att
              skilja på valdagarna när det gäller kommun och riksdag. Ett argument
              var då att det ger större möjlighet för de lokala och kommunala
              frågorna att komma fram i debatten.
            </seg>
            <seg n="2b88329b">
              Göran Magnusson talar ensidigt om ett högt valdeltagande som
              det enda demokratiska värdet. Är inte det lite ytligt? Det viktiga
              i kommunalvalet måste väl vara att de som väljer är engagerade
              och att det finns en sådan kommunal debatt att man väljer att
              gå och rösta, inte att man går och röstar i riksdagsvalet och
              sedan röstar i kommunalvalet på köpet och därmed demonstrerar
              ett högt valdeltagande. Man måste väl ändå se lite djupare på
              demokratifrågan, precis som Demokratiutredningen gjorde.
            </seg>
          </u>
          <note type="speaker" n="542258ce">
            Anf. 104 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-05ff11b7f8c30810-4" n="382fb9de">
            <seg n="602cd3ff">
              Fru talman! Nils Fredrik Aurelius berör samarbetspartierna. I
              det samarbetsavtal som vi har om de 121 punkterna ingår inte författningsfrågorna
              liksom inte heller en del andra frågor. Samarbetet handlar ju
              om det som ingår i de 121 punkterna.
            </seg>
            <seg n="7577bf94">
              Jag har vid något tillfälle sagt att det proportionella valsystem
              som vi har i dag innebär ett slags superproportionalitet eftersom
              proportionaliteten gäller riksnivån. Vi hade proportionella val
              innan det här systemet infördes, men då låg den i varje valkrets.
              Det finns naturligtvis möjligheter att föra lite olika resonemang
              kring den frågan.
            </seg>
            <seg n="d3e849fd">
              Skilda valdagar var kanske det mest intressanta som Nils Fredrik
              Aurelius tog upp, att det skulle ge utrymme för den kommunala
              politiken. Men de skilda valdagarnas funktion är ju också att
              spegla sammanhanget i politiken, det delade ansvaret på de stora
              politikområdena skolan, äldreomsorgen och barnomsorgen där man
              kan rösta på olika sätt i valen, men frågorna hänger ändå samman
              politiskt. Det är därför inte orimligt att de diskuteras i ett
              sammanhang. Möjligen skulle andra ansvarsfördelningar leda till
              ett annat resultat.
            </seg>
            <seg n="3e1d8546">
              Ett högt valdeltagande har enligt min mening ett egenvärde. Det
              är en legitimering av demokratin. Nu tycker Nils Fredrik Aurelius
              att det inte gör så mycket om valdeltagandet sjunker i kommunal-
              och landstingsvalen därför att de röstande ändå är engagerade
              på ett annat sätt än alla röstande i riksdagsvalet. Det där tror
              jag att Nils Fredrik Aurelius behöver reda ut lite grann.
            </seg>
          </u>
          <note type="speaker" n="cf781772">
            Anf. 105 NILS FREDRIK AURELIUS (m) replik:
          </note>
          <u who="nils_fredrik_aurelius_d21c21" xml:id="i-e5b0d7b480dc84d4-6" n="aa45b10b">
            <seg n="e84bc802">
              Fru talman! För att det ska bli rätt vill jag börja med att påpeka
              att jag inte sade så som Göran Magnusson påstår att jag sade.
              Jag menar inte alls att det skulle vara oväsentligt med ett högt
              valdeltagande. Demokratiutredningens resonemang med starkt socialdemokratiskt
              stöd gick ut på att man genom ett starkt kommunalt självstyre
              och genom en mera renodlad kommunal debatt skulle kunna öka engagemanget
              för kommunala frågor och också i form av valdeltagande i de kommunala
              valen. Det var så vi resonerade i Demokratiutredningen.
            </seg>
            <seg n="9c04c3d1">
              Sedan vill jag ta upp en annan fråga, även om vi redan har talat
              åtskilligt om den. Delar Göran Magnusson den åsikt som har förts
              fram från olika håll, att majoritetsskrivningen om krav på ökad
              insyn i hovet är ett steg i republikansk riktning, som flera tidigare
              debattörer har hävdat?
            </seg>
          </u>
          <note type="speaker" n="8c3535c2">
            Anf. 106 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-05ff11b7f8c30810-5" n="382fb9de">
            <seg n="20740edc">
              Fru talman! Helt kort bara om skilda valdagar: Om man får tro
              vetenskapen blir det ett lägre valdeltagande med skilda valdagar.
              Nils Fredrik Aurelius vill, visserligen med stöd också av Demokratiutredningen,
              med öppna ögon gå in i ett skiljande av valdagarna trots att det
              riskerar att kraftigt minska valdeltagandet.
            </seg>
            <seg n="056d2ac8">
              En ökad öppenhet och redovisning av en större del än nu av anslaget
              till hovet ser jag inte som ett inslag i frågan om monarki eller
              republik, utan, som jag har sagt tidigare, står vi från socialdemokratisk
              sida fast vid Torekovöverenskommelsen. Det här handlar mer om
              att öppenhet är bra för alla. Öppenhet ligger i tiden. Det är
              alltså bra för alla institutioner att arbeta under så stor öppenhet
              som det är möjligt. Jag accepterar hemlighet och slutenhet om
              det handlar om rikets säkerhet och liknande, men det gör det ju
              inte i det här sammanhanget, utan här borde man kunna komma fram
              till en större öppenhet. Men jag ser det inte som ett första steg
              på väg bort ifrån monarkin. Den frågan får diskuteras i ett helt
              annat sammanhang.
            </seg>
          </u>
          <note type="speaker" n="1cd1f4b8">
            Anf. 107 TOBIAS KRANTZ (fp) replik:
          </note>
          <u who="tobias_krantz_23a8b2" xml:id="i-cf0feab76d1f96b4-5" n="154800c8">
            <seg n="bb3d5005">
              Fru talman! Jag är på samma linje som Göran Magnusson på en punkt,
              att Gustav Fridolins något skarpa angrepp inledningsvis blev något
              egendomligt eftersom Gustav Fridolin vanligtvis ägnar sig åt att
              just bära upp det statsbärande partiet i den här riksdagen. Att
              han angrep från den utgångspunkten var något egendomligt.
            </seg>
            <seg n="97d76891">
              Å andra sidan ligger det rätt mycket i det som Gustav Fridolin
              har tagit upp när det gäller misstankar om vad författningsutredningen
              inledningsvis skulle ägna sig åt. Misstankarna är inte helt ogrundade,
              givet den historia som socialdemokratin har när det gäller olika
              typer av författningsförändringar. Det är ju inte första gången
              när den svenska författningen diskuteras som Socialdemokraterna
              har gjort till sitt stora huvudnummer att byta från ett proportionellt
              till ett mer majoritetsinriktat valsystem.
            </seg>
            <seg n="5c817a0a">
              Jag blir inte heller lugnare när jag lyssnar på Göran Magnusson
              när han säger att det inte finns någon partiståndpunkt i den här
              frågan. Det gör mig otroligt orolig om Socialdemokraterna inte
              kan deklarera här i kammaren i dag att de inte är för en övergång
              till ett majoritetsval i enmansvalkretsar. Jag tycker att Göran
              Magnusson ska ta chansen här nu att skingra alla misstankar om
              att Socialdemokraterna skulle vara beredda att lämna det nuvarande
              valsystemet, som det rått stor och bred enighet om i den svenska
              riksdagen och bland den svenska befolkningen.
            </seg>
            <seg n="1e271ccc">
              Jag skulle vilja ta upp en annan fråga med Göran Magnusson när
              jag nu har chansen. Det gäller den så kallade lagprövningsrätten
              och ett eventuellt införande av en författningsdomstol. I Demokratiutredningen,
              som Nils Fredrik Aurelius refererade till tidigare, fanns det
              stor enighet också bland Socialdemokraterna om att det behövdes
              en ökad extern juridisk kontroll också av politiska beslut till
              gagn för mänskliga och medborgerliga fri- och rättigheter. Det
              är ju så att all makt kan missbrukas, också den som ges i fria
              val.
            </seg>
            <seg n="8022e425">
              Jag vill ställa en fråga till Göran Magnusson. Vi kräver att
              medborgare i Sverige ska följa de lagar som vi stiftar. Varför
              kan vi inte kräva av oss själva att vi ska följa grundlagen?
            </seg>
          </u>
          <note type="speaker" n="ad09ef56">
            Anf. 108 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-05ff11b7f8c30810-6" n="382fb9de">
            <seg n="f8479833">
              Fru talman! Jag kräver av mig själv och av kollegerna i riksdagen
              att vi följer grundlagen. Men den socialdemokratiska författningsståndpunkten
              är att all offentlig makt utgår från folket och att det inte ska
              finnas någon domare över riksdagen. Det ålägger riksdagen ett
              mycket stort ansvar på de här områdena. Vi har ju en förhandskontroll
              av den lagstiftning som ska till, dock icke grundlagslagstiftningen.
              När det gäller grundlagslagstiftningen ligger ansvaret helt på
              riksdagen att klara av den, såvida det inte sedan blir en uppenbar
              strid mellan två lagar, då en domstol ju faktiskt kan vägra att
              tillämpa den lag som de anser stå i strid med en överordnad lag.
            </seg>
            <seg n="42f29c71">
              Jag delar inte Tobias Krantz uppfattning att all offentlig makt
              utgår från folket men att över folket måste sättas en författningsdomstol.
              Det var ungefär så som Tobias Krantz uttryckte det i sitt inledningsanförande.
              Jag och Socialdemokraterna delar inte den uppfattningen.
            </seg>
            <seg n="bc1a9377">
              Beträffande proportionella val och majoritetsval har jag talat
              om vad jag står för. Jag kan inte gå längre nu, därför att vi
              har ett rådslagsarbete i gång. Vi ska ha en partikongress 2005
              som ska ta ställning till de grundläggande författningspolitiska
              frågorna. Jag bedömer inte att den kongressen kommer att säga
              att det ska vara majoritetsval, men jag kan inte heller föregripa
              den partiinterna debatt som vi ska ha om olika författningsfrågor.
            </seg>
          </u>
          <note type="speaker" n="af3f3625">
            Anf. 109 TOBIAS KRANTZ (fp) replik:
          </note>
          <u who="tobias_krantz_23a8b2" xml:id="i-cf0feab76d1f96b4-6" n="154800c8">
            <seg n="6982a8f1">
              Fru talman! Jag konstaterar att Göran Magnusson inte kan ge oss,
              som är oroade över att författningsutredningen kommer att ha fokus
              på att ändra valsystemet, ett lugnande besked. Jag beklagar det.
            </seg>
            <seg n="2b3f11de">
              När det gäller frågan om lagprövningsrätten och en författningsdomstol
              är vi båda överens om att grundlagen naturligtvis ska följas.
              Är det ändå inte rimligt att riksdagen när den fattar beslut följer
              grundlagen såsom den för tillfället är konstruerad? Är det inte
              rimligt att andra personer som vanligtvis prövar lagstiftningar
              och är juridiskt kunniga kan pröva om riksdagen följer den lagstiftningen?
              Är det inte rimligt att det, precis som dina partikamrater i Demokratiutredningen
              tyckte, sker en sådan prövning? Det är den intressanta frågan.
            </seg>
            <seg n="3e7ac0f8">
              Sedan innebär inte en förstärkt lagprövningsrätt att man sätter
              domare till doms över folkmakter, utan riksdagen kan naturligtvis
              alltid ändra grundlagen och de spelregler som gäller för den svenska
              demokratin. Det handlar alltså inte om att sätta domare till doms
              över folket, utan det handlar om att stärka kontrollen och se
              till att riksdagen följer grundlagen såsom den just för tillfället
              ser ut.
            </seg>
          </u>
          <note type="speaker" n="0437eaa0">
            Anf. 110 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-5e260267a0a09101-0" n="382fb9de" next="i-14a8ce6420030d09-0">
            <seg n="171c9159">
              Fru talman! Beträffande frågan om majoritetsvalkretsar eller
              proportionella val vill jag igen säga att direktiven till den
              kommande författningsutredningen ska diskuteras tillsammans med
              partierna. Det har redan varit överläggningar på den punkten.
              Jag tycker att det är ganska märkligt att säga att just den här
              frågan ska uteslutas från de kommande överläggningarna. Om Socialdemokraterna
              deklarerar att just den här frågan ska uteslutas från de kommande
              överläggningarna, kommer det att väcka ett ramaskri från de partier
              som ogillar den ståndpunkten. Låt de här frågorna ligga på bordet
              tills överläggningarna om direktiven kommer till stånd och kan
              genomföras! Då får vi se var det hela hamnar.
            </seg>
            <seg n="2b7da10e">
              Fru talman! När det sedan gäller lagprövning och författningsdomstol
              var Demokratiutredningens majoritet, som jag minns det, överens
              om att man skulle slopa det så kallade uppenbarhetsrekvisitet.
              Det slopandet innebär inte någon prövning av riksdagens lagstiftningar
              rent allmänt, utan det innebär en möjlighet för en domstol att
              vägra att tillämpa en lag som domstolen i ett visst ärende anser
              står i strid med en överordnad lag. Det är innebörden av lagprövningsrätten.
              En författningsdomstol kan ju tänkas vara någonting helt annat.
              Den kan helt enkelt göra det möjligt för riksdagen, riksdagsledamöter
              och andra att få en lag prövad. En författningsdomstol är något
              som kännetecknar federala stater. I enhetsstater finns inget behov
              av att lösa lagstiftningstvister mellan olika nivåer.
            </seg>
            <seg n="7900f9d1">
              Fru talman! Jag vill till sist säga att den vanligaste sammansättningen
              i en författningsdomstol är inte enbart ett knippe jurister, utan
              i en författningsdomstol brukar man också sätta in erfaret politiskt
              folk för att få en bredare tolkning av olika författningsfrågor.
            </seg>
          </u>
          <note n="693dc094">
            Föredrogs
          </note>
          <note n="7b530d4c">
            Ajournering
          </note>
          <note n="fdbbc793">
            Kammaren beslutade kl. 16.59 på förslag av andre vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u who="goran_magnusson_d4a471" xml:id="i-14a8ce6420030d09-0" n="382fb9de" prev="i-5e260267a0a09101-0">
            <seg n="727dac53">
              Återupptagna förhandlingar
            </seg>
          </u>
          <note n="6bf7a0c9">
            Förhandlingarna återupptogs kl. 17.00.
          </note>
          <note n="ac2d7538">
            4 § Beslut om ärenden som slutdebatterats den 3 mars
          </note>
          <note n="359aa3cf">
            Punkt 1
          </note>
          <note n="c9b4b5fa">
            Punkt 8
          </note>
          <note n="82b16631">
            Punkt 11
          </note>
          <note n="be627241">
            Punkt 23
          </note>
          <note n="f81a869d">
            Punkt 24
          </note>
          <note n="bc6e26f9">
            Punkt 27
          </note>
          <note n="8d26140c">
            Övriga punkter
          </note>
          <note n="359aa3cf">
            Punkt 1
          </note>
          <note n="e07d78a0">
            Punkt 3
          </note>
          <note n="d9b34826">
            Punkt 5
          </note>
          <note n="8d26140c">
            Övriga punkter
          </note>
          <note n="f95f7b64">
            5 § (forts. från 3 §) Författningsfrågor (forts. KU9)
          </note>
          <note type="speaker" n="8c0d4619">
            Anf. 111 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-8deb83ced5c099e6-5" n="4a9aff15">
            <seg n="f086fe9c">
              Fru talman! Jag vill börja med att resonera lite kring frågan
              om skilda valdagar, som har varit en av de punkter som Göran Magnusson
              fokuserat på. Han försökte på vetenskaplig grund göra gällande
              att skilda valdagar skulle leda till en kraftig minskning av valdeltagandet
              på den kommunala nivån. Vi deltog under förmiddagen vid samma
              möte, och jag utgår från att Göran Magnusson precis som jag hörde
              att detta beror på den nuvarande ordningen. Väljaren väljer nämligen
              det som markerats som viktigast, och det blir riksdagen eftersom
              all makt i dag landar på riksdagens bord.
            </seg>
            <seg n="b4f900fa">
              Utgångspunkten för vårt resonemang är att det ska göras en maktdelning.
              Är det inte så, Göran Magnusson, att det är viktigt att vi hittar
              ett system som gör det möjligt för medborgarna att verkligen välja
              och att valet har betydelse såväl på kommunal och regional som
              på nationell nivå?
            </seg>
            <seg n="a7978470">
              Vem, Göran Magnusson, ska den väljare som är missnöjd med äldreomsorgen
              avsätta? Vilka ska den väljare som är missnöjd med barnomsorgen
              avsätta? Är det regeringen, riksdagsmajoriteten eller den kommunala
              företrädaren?
            </seg>
            <seg n="efbd05a5">
              Jag har läst att Göran Magnusson inte anser att kommuner och
              landsting ska fatta andra beslut än vad riksdagen och regeringen
              har anvisat. För vår del vill vi ha ett sådant utrymme, och vi
              vill göra det synligt. Det är det som federalismen handlar om,
              Göran Magnusson: att skapa en tydlighet i strukturen som möjliggör
              en maktdelning så att inte allting kan beslutas i denna kammare.
            </seg>
            <seg n="a7487ada">
              Vi har liksom ni ett rådslag om hur vi ska utforma det här, och
              vi är ännu inte klara med det. Jag ser det dock som fullt möjligt
              att vi ger normgivningsmakt till andra än riksdag, regering och
              myndigheter.
            </seg>
          </u>
          <note type="speaker" n="7baea720">
            Anf. 112 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-05ff11b7f8c30810-7" n="382fb9de">
            <seg n="190c97da">
              Fru talman! Jag konstaterar att Kerstin Lundgren eftersträvar
              lagstiftningsmakt antingen på både kommunnivå och landstingsnivå
              eller på länsnivå vilket man nu vill kalla det för. Kerstin Lundgren
              talar mera om vem som ska avsättas om man är missnöjd med äldreomsorgen.
              Det var inte riktigt den fråga som jag ställde utan jag frågade
              hur äldreomsorgens besluts- och lagstiftningsstruktur skulle utformas
              i det centerfederalistiska systemet. Detta undviker Kerstin Lundgren
              att svara på, utan hon fortsätter med resonemang där själva utgångspunkten
              inte tycks vara omtanken om äldreomsorgen utan där utgångspunkten
              är att besluten inte ska fattas i den här kammaren. Jag förstår
              inte riktigt hur de här resonemangen hänger ihop.
            </seg>
            <seg n="7c1380ac">
              Kerstin Lundgren måste ju också diskutera äldreomsorgen, barnomsorgen
              och skolan i perspektivet av det som står i regeringsformens 2
              kap. om rättigheter och möjligheter som man har vad gäller att
              dra saker inför domstol. Jag skulle verkligen önska att Centerpartiet
              och Kerstin Lundgren kunde åskådliggöra federalismens principer,
              så att vi kunde föra en ordentlig diskussion om denna sak. Med
              de dimridåer som fortfarande finns kring den frågan finns det
              risk för att Centerpartiet mäler sig ur för att använda ett av
              Olof Palmes uttryck de kommande författningsdiskussionerna därför
              att man har en ståndpunkt som inga andra förstår.
            </seg>
          </u>
          <note type="speaker" n="4a98cca6">
            Anf. 113 KERSTIN LUNDGREN (c) replik:
          </note>
          <u who="kerstin_lundgren_cd170a" xml:id="i-8deb83ced5c099e6-6" n="4a9aff15">
            <seg n="33b71368">
              Fru talman! Jag förstår att Göran Magnusson inte förstår. Jag
              vet också att Göran Magnusson finns med i Ansvarskommittén. Det
              förekommer där en diskussion om vem som ska ta ansvar för vad.
              Det bekymmersamma är att Göran Magnusson inte vill öppna dörren
              för att föra den typen av diskussion. Göran Magnusson stänger
              dörren och säger att all makt ska vara kvar i riksdagen. Det bekymmersamma
              är att riksdagen i dag kan gå in och i princip fatta vilket beslut
              som helst, enkelt och raskt, för att förändra villkoren för den
              lokala politiken i Helsingforssregionen eller var som helst annars.
              Riksdagen ingriper utan vidare hägn.
            </seg>
            <seg n="be90dcd1">
              Vi behöver en struktur som skapar en maktdelning. Det är bra
              om Göran Magnusson är intresserad. Låt oss då ta en diskussion
              där vi inte fastnar vid frågan om all makt ska stanna kvar i riksdagen.
              Då måste vi också, Göran Magnusson, våga vara öppna för olikheter
              och inte tro att allt är ett kollektiv och att det blir bra och
              lika bara för att riksdagen fattar besluten. Bygg underifrån och
              våga diskutera var ansvaret ska ligga i Ansvarskommittén och i
              den kommande författningsutredningen. Jag är övertygad om att
              vi kommer att kunna få en spännande maktdelad framtid.
            </seg>
          </u>
          <note type="speaker" n="2fe7ff93">
            Anf. 114 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-05ff11b7f8c30810-8" n="382fb9de">
            <seg n="cb010c38">
              Fru talman! Jag har inte stängt några dörrar. Jag har inte sagt
              att allt är bra bara för att besluten fattas här. Vi har en internationellt
              sett långtgående kommunal självstyrelse i dag. Vi kan utan vidare
              säga att den har fungerat väl under 100150 år.
            </seg>
            <seg n="459bab94">
              Jag försöker förstå resonemangen kring äldreomsorgen. Jag tar
              som utgångspunkt den princip som står i både första och andra
              paragrafen, framför allt i första paragrafen, nämligen att levnadsstandarden
              och välfärdsutbudet ska vara lika över hela landet. Det är en
              utgångspunkt som har bred uppslutning även i Ansvarskommittén.
              Om man har den utgångspunkten kan man då ge normgivningsmakt i
              dessa frågor så att det till sist blir olika i landet? Jag tycker
              att Kerstin Lundgren fortfarande är skyldig kammaren att besvara
              den frågan. Är centerfederalismen i praktiken ute efter att det
              faktiskt ska bli olika levnadsstandard och välfärdsutbud i Sverige?
              Det strider mot de nuvarande principerna i regeringsformen.
            </seg>
          </u>
          <note type="speaker" n="11cc618a">
            Anf. 115 INGVAR SVENSSON (kd) replik:
          </note>
          <u who="ingvar_svensson_838b4e" xml:id="i-c789e4376e8a5e21-3" n="fd0425cb">
            <seg n="02dad58e">
              Fru talman! Jag ska lugna Göran Magnusson på en punkt: Det finns
              ingen fyrpartiöverenskommelse i författningsfrågorna, som antyddes
              i debatten mellan Göran Magnusson och Gustav Fridolin. Det är
              lite riskabelt att gå till sådana möten om ett parti sedan uppträder
              med något slag tolkningsföreträde. Däremot är det väl ingen hemlighet
              att vi förespråkar ett proportionellt valsystem, men vid det mötet
              poängterade jag först och främst att det i dag inte finns ett
              fullt ut proportionellt valsystem eftersom det finns en spärr
              och att det finns en intrappningsskala som påverkar proportionaliteten.
            </seg>
            <seg n="5c51a62d">
              Det var inte därför jag begärde replik. Det är insynen över den
              kungliga verksamheten som är intressant. Vad menar egentligen
              majoriteten med den ökade öppenheten på de områden som inte omfattas
              av Riksrevisionens verksamhet? Jag tycker att det finns en logik
              i att ha en större öppenhet där man redan i dag har en överenskommelse
              om revisionsinsatser för Riksrevisionen. Avser majoriteten, som
              Socialdemokraterna står bakom, att Riksrevisionen ska komma in
              och ha total kontroll över kungen? Det skulle vara intressant
              om ni har den åsikten. Det skulle i så fall bli det enda totala
              kontrollorganet över monarken.
            </seg>
          </u>
          <note type="speaker" n="dc2cb63e">
            Anf. 116 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-05ff11b7f8c30810-9" n="382fb9de">
            <seg n="282e0e82">
              Fru talman! Får jag först med tillfredsställelse hälsa Ingvar
              Svenssons korrigering av Gustav Fridolins uppgifter om att det
              ska finnas en fyrpartiöverenskommelse om vissa författningsfrågor.
              Det är bra för de fortsatta överläggningarna och för diskussionsklimatet.
              Jag tackar för den korrigeringen.
            </seg>
            <seg n="e587490e">
              Sedan var det anslaget till hovet och frågan om öppenheten. En
              del av anslagen reviderar Riksrevisionen: Husgerådskammaren, Djurgårdsförvaltningen
              och Ståthållarämbetet, det vill säga slotten. Där har majoriteten
              i dag inga synpunkter. Det fungerar väl hyggligt och bra. Vi vill
              komma åt en ökad öppenhet i resterande del av anslaget, drygt
              40 miljoner kronor. Där tror vi att man kan falla tillbaka på
              de resonemang som framfördes bland annat 1996, där Riksmarskalksämbetet
              skulle ingå i den del av anslaget som skulle revideras av dåvarande
              Riksrevisionsverket och Riksdagens revisorer. Det är möjligt att
              det kan vara en utgångspunkt. Regeringen får det uppdraget nu,
              och regeringen och hovet får diskutera hur man ska åstadkomma
              detta, på vilket sätt och var en eventuell gräns ska dras. Jag
              är väl också övertygad om att det finns ett kungligt privat gränssnitt
              som man kanske ska acceptera inte kommer att revideras. Jag har
              förstått det så att i Norge har kungen och kungliga familjen ett
              slags löneanslag, och sedan revideras resten.
            </seg>
          </u>
          <note type="speaker" n="ee7ffcc4">
            Anf. 117 INGVAR SVENSSON (kd) replik:
          </note>
          <u who="ingvar_svensson_838b4e" xml:id="i-c789e4376e8a5e21-4" n="fd0425cb">
            <seg n="031f29b8">
              Fru talman! Ska jag uppfatta Göran Magnusson som så att den substantiella
              innebörden av öppenheten det är en luddig formulering i tillkännagivandet
              är att man bland annat i den delen kan tänka sig att Riksrevisionen
              går in och gör revideringar, till exempel effektivitetsrevideringar?
              Är det rätt uppfattat av mig? Hur ser egentligen Göran Magnusson
              på den principiella frågan att därmed blir Riksrevisionen det
              enda kontrollorganet över monarken? Inte ens KU har en större
              makt i sammanhanget vi har över huvud taget ingen makt i sammanhanget.
            </seg>
          </u>
          <note type="speaker" n="7e744a21">
            Anf. 118 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-05ff11b7f8c30810-10" n="382fb9de">
            <seg n="a04613ab">
              Fru talman! Avsikten är inte att Riksrevisionen ska få makt över
              majestätet. Vad som är syftet och avsikten med detta tillkännagivande
              är att regeringen får fundera på hur det kan tänkas gå till, regeringen
              får överlägga med hovet och finna lämpliga former för att öka
              redovisningen, öppenheten och insynen i så stor del som möjligt
              av det anslag som i dag redovisas bara mycket översiktligt. Det
              är precis innebörden i detta. Jag har inte behov av och inte heller
              möjlighet att säga att det ska vara si eller så eller Riksrevisionen.
              Det är inte säkert, som jag ser det. Där får regeringen i överläggningar
              med hovet komma fram till vad som kan vara den bästa och riktigaste
              lösningen.
            </seg>
          </u>
          <note type="speaker" n="00cc510e">
            Anf. 119 LISELOTT HAGBERG (fp):
          </note>
          <u who="liselott_hagberg_811c71" xml:id="i-be385904d5132a8f-0" n="66ca069d">
            <seg n="9d9078f7">
              Fru talman! Konstitutionsutskottets betänkande om författningsfrågor,
              som har varit föremål för vild diskussion, innehåller med stor
              variation och stor bredd flera frågeställningar. Det handlar om
              allt från en ny författning, som har varit livligt diskuterad,
              till förbud att döpa statliga medel. Flera delar har redan berörts
              av tidigare talare, och jag tänker göra ett nedslag i en av våra
              grundlagar, nämligen i successionsordningen och frågan om bekännelsekravet
              för statschefen.
            </seg>
            <seg n="89f6b3bd">
              Vår uppfattning i den här frågan finns uttryckt i en reservation
              som vi har lämnat tillsammans med Miljöpartiet och Vänsterpartiet.
              Jag vill passa på att yrka bifall till reservation nr 3.
            </seg>
            <seg n="da134567">
              I dag anser vi att det är självklart att var och en ska ha rätt
              att själv välja vilken trosuppfattning han eller hon vill bekänna
              sig till. Det är lika självklart som att den som väljer att helt
              stå utanför ett trossamfund ska ha rätt att göra det. Detta kommer
              till uttryck i regeringsformen 2 kap. 1 §. Där står att varje
              medborgare gentemot det allmänna är tillförsäkrad religionsfrihet.
            </seg>
            <seg n="01fd1581">
              Jag anser att det är mycket viktigt att vara tydlig på den punkten.
              Vi liberaler har för övrigt alltid hävdat att människor ska ha
              rätt till tros- och religionsfrihet. Därför är det också helt
              naturligt för oss att friheten ska gälla alla och att ingen livsåskådning
              ska betraktas som mer värd än någon annan.
            </seg>
            <seg n="ffba01ae">
              Fru talman! Med alla menar vi förstås att friheten även ska gälla
              kungafamiljen med kungen, prinsar och prinsessor. Därför känns
              det väldigt omodernt och ologiskt att rätten till tronen fortfarande
              villkoras med, som det står i successionsordningen att Konung
              alltid skall vara av den rena evangeliska läran, såsom den, uti
              den oförändrade Augsburgiska bekännelsen, samt Uppsala mötes beslut
              av år 1593, antagen och förklarad är, sålunda skola ock prinsar
              och prinsessor av det kungl. huset uppfödas i samma lära och inom
              riket. Den av kungl. familjen som ej sig till samma lära bekänner,
              vare från all successionsrätt utesluten.
            </seg>
            <seg n="1634b328">
              Fru talman! Kungafamiljen måste få åtnjuta samma fri- och rättigheter
              vad gäller trosåskådning eller brist på sådan som alla vi andra.
              Därför är det hög tid att lyfta bort just den här delen ur successionsordningen.
              Jag tycker att den passar bättre i arkiven bland de historiska
              dokumenten än i ett modernt lands författning. Ingen trosuppfattning
              eller brist på sådan är mer rätt, mer värd, viktigare eller riktigare
              än någon annan.
            </seg>
            <seg n="4465052c">
              Vårt land är som bekant ett mångkulturellt land, ett land som
              rymmer människor med många olika trosuppfattningar. I det sammanhanget
              måste man säga att det är ett något märkligt budskap som sänds
              ut från riksdagen om en majoritet fortsätter att hävda att statschefen
              måste erkänna sig till en viss lära för att få sitta kvar på tronen.
              Det kan lätt uppfattas som att just den läran är mer rätt än någon
              annan.
            </seg>
            <seg n="1c743ca0">
              Avslutningsvis tänker jag bli rätt personlig. Jag erkänner mig
              nämligen till samma lära som kungen och hans familj. Men den missionen
              tycker jag att jag och andra ska driva i ett annat sammanhang
              och på någon annan plats, och den ska inte vara tvingande för
              någon.
            </seg>
          </u>
          <note type="speaker" n="893c0417">
            Anf. 120 NILS FREDRIK AURELIUS (m) replik:
          </note>
          <u who="nils_fredrik_aurelius_d21c21" xml:id="i-e5b0d7b480dc84d4-7" n="aa45b10b">
            <seg n="7bb75367">
              Fru talman! Jag anförde i mitt huvudanförande att man kanske
              inte bara kan se kungens trosuppfattning som en privatsak. Jag
              stödde mig bland annat på ett uttalande från Juridiska fakulteten
              i Lund. Har Liselott Hagberg i denna författningsdebatt någon
              känsla för att det kanske kan finnas andra aspekter än den personliga
              livsåskådningen eller trosåskådningen på en urkund av det här
              slaget från 1500-talet?
            </seg>
            <seg n="86d34abe">
              Jag kan hålla med om att Augsburgiska bekännelsen är ett läsvärt
              och bra dokument. Det står att monarken exempelvis inte ska hänge
              sig åt sekter och sådant. Det tycker jag är alldeles utmärkt.
              Men det ska enligt min och andras mening kanske inte uppfattas
              som ett personligt strikt krävande dokument.
            </seg>
            <seg n="64177aae">
              Folkpartiet skriver i en kommittémotion att bekännelsekravet
              närmast är en förolämpning mot dem som bekänner sig till annan
              tro. Det är mycket starkt uttryckt. Det kan möjligen vara intressant
              att höra vad det finns för empiriska belägg. Är det så att Folkpartiet
              eller Liselott Hagberg har fått många påstötningar av personer
              som anser att detta är en förfärlig sak som måste ändras?
            </seg>
          </u>
          <note type="speaker" n="f61e2b70">
            Anf. 121 LISELOTT HAGBERG (fp) replik:
          </note>
          <u who="liselott_hagberg_811c71" xml:id="i-be385904d5132a8f-1" n="66ca069d">
            <seg n="492509ed">
              Fru talman! Jag måste som ett svar till Nils Fredrik Aurelius
              säga att jag tycker att jag mycket väl har motiverat vårt ställningstagande
              och vårt skäl till den reservation som vi har avgett. Som jag
              sade tidigare finns det två tungt vägande skäl.
            </seg>
            <seg n="c24276a8">
              Det ena skälet är att religionsfriheten ska gälla alla. Det innefattar
              även kungafamiljen och kungahuset. Ingen livsåskådning ska betraktas
              som mer värd än någon annan. Det finns en stor risk menar vi att
              den lära som vi mer eller mindre tvingar kungahuset att bekänna
              sig till kan betraktas som mer värd än någon annan.
            </seg>
            <seg n="d594d79e">
              Vi har en rad olika församlingar i den huvudstad där detta parlament
              är beläget. Det finns moskéer, katolska kyrkor, judiska församlingar
              och så vidare. Då känns det mycket märkligt, som jag sade tidigare,
              att vi i vår författning ska ha en så pass omodern del i successionsordningen
              som talar om att kungen och tronföljaren ska tvingas bekänna sig
              till en viss lära. Det finns en risk att det kan uppfattas om
              mer värd än någon annan.
            </seg>
          </u>
          <note type="speaker" n="5b77900b">
            Anf. 122 NILS FREDRIK AURELIUS (m) replik:
          </note>
          <u who="nils_fredrik_aurelius_d21c21" xml:id="i-e5b0d7b480dc84d4-8" n="aa45b10b">
            <seg n="e26e7adf">
              Fru talman! Ska jag uppfatta det sista inlägget som att Liselott
              Hagberg har fått meningsyttringar från alla de andra trossamfunden
              som hon räknar upp och att de tycker att det är viktigt att vi
              ändrar urkunden? Ska jag uppfatta det så? Det är inte möjligen
              så att Liselott Hagberg gör ett problem av någonting som i själva
              verket inte är något problem?
            </seg>
          </u>
          <note type="speaker" n="147e2648">
            Anf. 123 LISELOTT HAGBERG (fp) replik:
          </note>
          <u who="liselott_hagberg_811c71" xml:id="i-be385904d5132a8f-2" n="66ca069d">
            <seg n="25b7aa5b">
              Fru talman! Jag träffar väldigt många olika människor, som jag
              förmodar att också Nils Fredrik Aurelius gör. Jag har träffat
              många människor som har annan trosuppfattning än den jag själv
              har. Det är helt korrekt att jag har fått den typen av yttringar
              från människor som jag har mött.
            </seg>
          </u>
          <note type="speaker" n="6faa3634">
            Anf. 124 BJÖRN VON DER ESCH (kd):
          </note>
          <u who="bjorn_von_der_esch_2e19ba" xml:id="i-7575ef3fe0c4d9b1-0" n="5cbe61b9">
            <seg n="5062b264">
              Fru talman! Nästan två år efter det att Sveriges riksdag beslöt
              att all beslutsmakt bortsett från statsskicket ska kunna överlämnas
              till Bryssel framgår nu av KU:s betänkande att det beslutet fattades
              i strid med vår grundlag. KU ursäktar med att det fanns en konflikt
              i lagen redan från början men som man inte upptäckt tidigare.
            </seg>
            <seg n="f8987bbc">
              Detta minst sagt sensationella förhållande föranleder endast
              utskottet att dra slutsatsen att det får ankomma på KU och Kammarkansliet
              att, som man säger, se till att ett grundlagsbrott inte upprepas.
              Kansliet och KU ska se till . Man kan undra vad man menar med
              det.
            </seg>
            <seg n="05f08835">
              I denna kammare sysslar vi med det politiska ansvaret. Om Kammarkansliets
              tjänstemän ser till eller inte ser till är således inte vår sak
              att avgöra. Vad vi i denna kammare ska avgöra är om den som har
              det politiska ansvaret för Kammarkansliet om den politikern sett
              till att förhindra grundlagsbrott, varken mer eller mindre.
            </seg>
            <seg n="b1e07d11">
              Talet om inbyggd konflikt saknar relevans. Med utnyttjande av
              plenifria dagar i likhet med vad som normalt förekommer under
              riksdagsåret hade alla åberopade konflikter lätt kunnat lösas.
              Detta omnämns över huvud taget inte.
            </seg>
            <seg n="145e3d21">
              Den enda konsekvensen av ett grundlagsstridigt riksdagsbeslut
              ett beslut som möjliggjort vår tids sannolikt mest långtgående
              ingrepp i det nationella självbestämmandet inskränker sig därför
              till ett politiskt kraftfullt slag i luften.
            </seg>
            <seg n="00ee7f5e">
              Den bistra sanningen är att en bedövande riksdagsmajoritet till
              varje pris ville förhindra risken av ett nederlag i en beslutande
              folkomröstning i en tung EU-fråga hösten 2002. Inför den risken
              tvekade man inte att sätta till och med grundlagen ur spel. För
              detta faktum görs nu ingen politiskt ansvarig. I stället åberopas
              nyupptäckta oklarheter i lagstiftningen, inbyggda konflikter och
              uppmaningar till tjänstemän att se till att upprepning förhindras.
            </seg>
            <seg n="66edfa40">
              Vilka förödande signaler om politiskt ansvarstagande och rättstilllämpning
              vi därmed sänder till landets medborgare tror jag var och en inser
              vid minsta lilla eftertanke. Det är samma medborgare som vi i
              andra sammanhang avkräver ovillkorlig laglydnad.
            </seg>
          </u>
          <note type="speaker" n="cc33e1b7">
            Anf. 125 MATS EINARSSON (v) replik:
          </note>
          <u who="mats_einarsson_087a77" xml:id="i-380656824355ddf5-5" n="d275ae12">
            <seg n="69fbc738">
              Fru talman! Som upphovsman till den motion som har föranlett
              utskottet att försöka reda ut problemen så finner jag det angeläget
              att till protokollet få fört att utskottet icke anser att ett
              grundlagsbrott föreligger. Det ansåg inte heller jag när jag skrev
              motionen. Dock fanns här ett betydande problem som jag tycker
              att utskottet ändock har rett ut på ett ganska bra sätt.
            </seg>
            <seg n="1315ca95">
              Nu var det inte så att de 35 namnunderskrifterna samlades in.
              Något yrkande framställdes aldrig om att detta skulle underställas
              folkomröstning. Om så hade skett inom 15 dagar men efter det att
              sommaruppehållet hade inletts och nu pratar vi om hypotetiska
              fall talmannen då hade vägrat att återinkalla riksdagen för att
              pröva ett sådant yrkande så hade man möjligen kunnat börja resonera
              om ifall detta var i överensstämmelse med riksdagsordning och
              riksdagsform. Så skedde aldrig.
            </seg>
            <seg n="8da52e0d">
              Därför menar jag att det är fel att i det här fallet prata om
              grundlagsbrott. Men det förelåg ett betydande problem i sammanhanget.
              Vi har pekat på hur det uppkom. Vi har också pekat på hur det
              med nuvarande reglering ska förebyggas i fortsättningen.
            </seg>
          </u>
          <note type="speaker" n="9049d1d2">
            Anf. 126 BJÖRN VON DER ESCH (kd) replik:
          </note>
          <u who="bjorn_von_der_esch_2e19ba" xml:id="i-7575ef3fe0c4d9b1-1" n="5cbe61b9">
            <seg n="490ea8ac">
              Fru talman! När det gäller att det inte skulle föreligga ett
              grundlagsbrott kan jag säga att det sedan två år tillbaka står
              i riksdagens protokoll att det är ett grundlagsbrott. Ingen har
              bemött det. Det gör inte heller Mats Einarsson när han säger att
              vi inte hävdar och så vidare.
            </seg>
            <seg n="88e3c0f3">
              Vad gäller huruvida vi fick ihop 35 namn eller inte så var Mats
              Einarsson, vad jag erinrar mig, inte med på det sammanträffande
              som vi hade med talmannen. Då sades det klart ifrån att vi fick
              två och ett halvt dygn på oss i stället för de 15 dygn som grundlagen
              stadgar att vi skulle ha haft på oss. Det var det väsentliga i
              det hela. Vi fick reda på att vi inte fick de 15 föreskrivna dagarna.
            </seg>
          </u>
          <note type="speaker" n="b93d2115">
            Anf. 127 MATS EINARSSON (v) replik:
          </note>
          <u who="mats_einarsson_087a77" xml:id="i-380656824355ddf5-6" n="d275ae12">
            <seg n="a877de29">
              Fru talman! Med tanke på den vikt som Björn von der Esch helt
              riktigt lägger vid grundlagarna och deras bokstav är jag kanske
              något förvånad över att man så lättvindigt fann sig i ett sådant
              besked om det nu är en riktig beskrivning från talmannen i det
              här fallet. Inget hade hindrat att namnen ändock hade samlats
              in och att man hade begärt att få lägga fram ett yrkande.
            </seg>
            <seg n="84093a61">
              Man kan resonera fram och tillbaka, och Björn von der Esch är
              i sin fulla rätt att ha uppfattningen att här föreligger ett grundlagsbrott.
              I konstitutionsutskottet har vi inte funnit att något sådant grundlagsbrott
              föreligger. Däremot finns en möjlighet till att det uppkom en
              konflikt mellan olika typer av regler, och vi har pekat på att
              dessa konflikter måste undvikas och hur de ska undvikas i fortsättningen.
            </seg>
          </u>
          <note type="speaker" n="f8203e85">
            Anf. 128 BJÖRN VON DER ESCH (kd) replik:
          </note>
          <u who="bjorn_von_der_esch_2e19ba" xml:id="i-7575ef3fe0c4d9b1-2" n="5cbe61b9">
            <seg n="a09d9ce7">
              Fru talman! Mats Einarsson erinrar sig säkert att jag skickade
              en skrivelse till KU och bad dem titta på den. Svaret var förbryllande.
              KU förklarade att de inte kunde ta i frågan över huvud taget.
              Nu har man på Mats Einarssons uppmaning gjort en bilaga på över
              40 sidor. Det tog ett år innan det kom i gång.
            </seg>
            <seg n="a6fb4bbd">
              Men vad det gällde här var att det andra beslut som fattades
              fram på hösten sedan aldrig skulle ha kommit till stånd. Vi vädjade
              till talmannen att beakta att det första var grundlagsstridigt
              och att man därför inte skulle fatta det andra heller. Men det
              är en annan sak.
            </seg>
          </u>
          <note type="speaker" n="08813540">
            Anf. 129 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-05ff11b7f8c30810-11" n="382fb9de">
            <seg n="0885ab61">
              Fru talman! Frågan är rätt väl genomdiskuterad, och jag har inte
              någon annan uppfattning än den som Mats Einarsson har fört till
              torgs. Men det är angeläget också från min sida att konstatera
              att något konstaterande av att det skulle föreligga ett grundlagsbrott
              inte finns från KU:s sida.
            </seg>
            <seg n="1e7194aa">
              I själva sakfrågan hade Björn von der Esch och hans meningsfränder
              vid den tiden då frågan var som mest aktuell stått betydligt starkare
              i hela diskussionen om de hade presenterat det antal namn på den
              lista som faktiskt behövdes för den vidare proceduren. Det var
              fullt möjligt att göra det. Då hade frågan kommit i ett helt annat
              läge. Möjligen beror Björn von der Esch exercerande av frågorna
              på att det inte var möjligt ens på 15 dagar att få ihop det antal
              namn som behövdes i sammanhanget. Jag tror att det har rätt stor
              betydelse för diskussionen.
            </seg>
            <seg n="cff6b251">
              Jag tycker att KU:s kansli på ett förtjänstfullt sätt har tagit
              fram det aktuella utredningsmaterialet. Det är en ordentlig genomgång
              av det problem som Björn von der Esch pekade på före valet 2002.
              Vi kan konstatera att det inte är alldeles enkelt att riktigt
              veta hur man ska hantera det hela och vilka tidsgränser som ska
              finnas. Det första riksdagsbeslutet kom sent i förhållande till
              den procedur som skulle i gång för att få en folkomröstning till
              stånd. Det var inte planerat på det sättet. Så får man förstå
              KU:s skrivning; man måste planera på ett annat sätt.
            </seg>
            <seg n="8a525751">
              Det är inte heller riksdagens tjänstemän som avgör dagordningen,
              utan den kan också sättas genom initiativ i kammaren. Jag känner
              ingen oro för att en sådan här fråga ska manövreras bort i ett
              annat sammanhang. Man får se till att klara de tidsfrister som
              gäller.
            </seg>
          </u>
          <note type="speaker" n="634f006c">
            Anf. 130 BJÖRN VON DER ESCH (kd) replik:
          </note>
          <u who="bjorn_von_der_esch_2e19ba" xml:id="i-7575ef3fe0c4d9b1-3" n="5cbe61b9">
            <seg n="7d1f432d">
              Fru talman! Det är naturligtvis alldeles riktigt det finns inget
              konstaterande från riksdagen att detta skulle innebära ett grundlagsbrott.
              Det finns inte heller något förnekande av att det skulle göra
              det. Tiger man ihjäl frågan så blir det så. Jag har påstått det,
              och aldrig blivit bemött. Det står i riksdagens protokoll att
              det är så, och ingen har under två år sagt emot.
            </seg>
            <seg n="efa075a5">
              Man undrar huruvida vi skulle få ihop de 35 namnen vad vet jag?
              Men var skulle vi ha lämnat dem? Det var ju stängt efter två och
              ett halvt dygn. Det är väl att krypa bakom helt andra anledningar
              än den att vi ska undersöka om det var ett grundlagsbrott att
              sätta denna tidsfrist och korta ned den från 15 till två och ett
              halvt eller tre dygn. Det är det frågan gäller.
            </seg>
          </u>
          <note type="speaker" n="49a23882">
            Anf. 131 GÖRAN MAGNUSSON (s) replik:
          </note>
          <u who="goran_magnusson_d4a471" xml:id="i-05ff11b7f8c30810-12" n="382fb9de">
            <seg n="96becf26">
              Fru talman! Jag har inte protokoll och annat tillgängligt här.
              Men jag deltog i den debatt som fördes i de här frågorna, och
              jag är alldeles övertygad om att jag har samma uppfattning nu
              som jag hade då, nämligen att det inte förelåg något grundlagsbrott.
            </seg>
            <seg n="0b0ffd2b">
              Låt mig dessutom bara konstatera att riksmötet hade tagit en
              paus så får man väl uttrycka saken för sommaruppehållet. Riksmötet
              pågår ju numera året runt, så det hade uppstått en ganska intressant
              konstitutionell situation om Björn von der Esch hade presenterat
              ett erforderligt antal namn.
            </seg>
          </u>
          <note type="speaker" n="bc2a7960">
            Anf. 132 BJÖRN VON DER ESCH (kd) replik:
          </note>
          <u who="bjorn_von_der_esch_2e19ba" xml:id="i-7575ef3fe0c4d9b1-4" n="5cbe61b9">
            <seg n="103e143e">
              Fru talman! Man kan ju spekulera. Men vi frågade då och jag frågar
              nu men nu får Göran Magnusson inte svara var vi skulle ha lämnat
              de 35 namnen. Vi är ju inte så dumma att vi går ut och gör en
              massa jobb när vi vet att vi inte får lämna det. Frågan gäller
              om man får lov att korta av tiden från 15 till tre dygn. Det var
              det frågan gällde, och inte om vi kunde få ihop de där namnen
              eller inte.
            </seg>
          </u>
          <note type="speaker" n="83de3e06">
            Anf. 133 BRITT-MARIE LINDKVIST (s):
          </note>
          <u who="britt-marie_lindkvist_887c1c" xml:id="i-b18d395bb4f50a0b-0" n="2f88f68d">
            <seg n="f78be74c">
              Fru talman! Anders Karlsson och jag har en motion som heter K401
              angående öppen redovisning av medel som anslås till hovstaten.
              Det är med glädje vi har tagit del av utskottets tillkännagivanden
              till regeringen. Därmed får vi motionen bifallen. Utskottets förslag
              är ett första steg mot en öppen redovisning, och det tackar vi
              för!
            </seg>
            <seg n="9caaced6">
              I årets budget anslås 94,6 miljoner kronor, varav hälften går
              till de kungliga slotten och redovisas öppet.
            </seg>
            <seg n="1b5b6e26">
              Det är den andra hälften av bidraget, det som kallas kungliga
              hovstaten, som inte redovisas. Det är ca 48 miljoner kronor som
              betalas ut av skattemedel som det inte lämnas någon redovisning
              för. Göran Magnusson nämnde tidigare 44 miljoner, men jag tror
              att det gäller 2003. Apanaget till hovet tillkom redan 1809. Då
              krävdes det ingen redovisning, men nu är vi faktiskt framme vid
              år 2004. Av dessa 48 miljoner kronor går enligt muntlig uppgift
              från hovet ca 80 % till personalkostnader. Om den siffran är korrekt
              vet vi inte, för vi har ju inte sett det redovisas. Med det återstår
              10 miljoner kronor som används till mat, kläder och resor till
              kungafamiljen. Resor som gäller statsbesök står UD för. 10 miljoner
              kronor är en stor summa pengar. Trots detta hör vi ofta i intervjuer
              med kungen att apanaget är för lågt. Kanske är det också så. Det
              hade vi i så fall kanske kunnat rätta till med en öppen redovisning
              vem vet?
            </seg>
            <seg n="207601d5">
              Det är lätt att tala om för andra att inga stekta sparvar kommer
              flygande, men jag vill faktiskt påstå att till hovet kommer det
              stora gäss flygande.
            </seg>
          </u>
          <note type="speaker" n="3b30e55d">
            Anf. 134 BIRGITTA OHLSSON (fp):
          </note>
          <u who="birgitta_ohlsson_f9ae1b" xml:id="i-3abd2e4c85124c5c-0" n="0a1224a3">
            <seg n="8a3e5f40">
              Fru talman! Måhända blir ett ord av en diktare, om republiken
              som kommer som ett brev på posten, en gång sanning. Med andra
              ord, måhända kommer frågan en gång bli så mogen, att det icke
              erfordras någon strid för att lösa den.
            </seg>
            <seg n="484575fe">
              Dessa ord yttrades för 89 år sedan av min partikamrat, tillika
              statsministern och republikanen Karl Staaf, från en talarstol
              i Sveriges riksdag. Han var en av de främsta förkämparna för allmän
              och lika rösträtt i Sverige. Sveriges resa mot verklig demokrati
              började för över hundra år sedan. Det var en hård kamp, där liberaler
              och socialdemokrater stod tillsammans på barrikaderna.
            </seg>
            <seg n="e516de35">
              Det fanns också många som var motståndare till den fria och öppna
              demokratin på den tiden men som i dag är delar av det öppna samhället.
              Jag syftar på universitetsvärlden, som var en liten elitistisk
              krets av gynnade tjänstemän och studenter. I dag är de en normal
              del av det öppna samhällets grundpelare. Försvarsmakten, som före
              demokratins genombrott var motståndare till folkmakt, är i dag
              ett statligt verk med modern legitimitet. Den politiska högern,
              som motsatte sig allmän och lika rösträtt, har i dag länge varit
              demokrater. Men monarkin finns kvar.
            </seg>
            <seg n="78c04dab">
              Vi har under en lång debatt hört de huvudargument som finns mot
              monarkin i dag. För mig som liberal är det fullkomligt självklart
              att alla offentliga poster i ett öppet samhälle ska vara öppna
              för alla medborgare. Släktband, adelsbakgrund eller kopplingar
              till privilegierade samhällsklasser ska aldrig sättas före kompetens
              vid en tjänstetillsättning.
            </seg>
            <seg n="6a7c7f8f">
              Även om vi har Torekovkompromissen, som gör att monarken saknar
              de formella maktbefogenheterna, finns likväl vissa rester av inflytande
              kvar. I regeringsformens första kapitel § 1 heter det: All offentlig
              makt i Sverige utgår från folket. Det är demokratins grundläggande
              princip. Men i § 5 stadgas också att konungen är rikets statschef.
              Han eller hon utses inte enligt demokratiska principer.
            </seg>
            <seg n="eab9d5d1">
              Kungen tilldelas också, som vi har hört under debatten, en hel
              del politiska uppgifter utöver de ceremoniella. Han är ordförande
              vid särskilda informationskonseljer. Han förklarar riksmötet öppnat.
              Det är en tradition som skulle kunna tolkas som att vi här i riksdagen,
              vi folkvalda, har fått vår makt från kungen och inte från folket.
              Han är ordförande för Utrikesnämnden, där Sveriges relation till
              andra länder avhandlas, och tar emot utländska ambassadörer.
            </seg>
            <seg n="9d14c11b">
              Trots att kungen och drottningen inte har rätt att uttala sig
              i demokratiska debatter händer det ganska ofta att så är fallet.
              Carl Gustafs uttalande om Brunei och hans starka motstånd mot
              kvinnlig tronföljd samt drottningens ogillande av fri abort och
              hennes åsikter i Israel-Palestinakonflikten är bara en handfull
              exempel från de senaste åren.
            </seg>
            <seg n="d3e9c2b2">
              Fru talman! Den liberale statsministern Karl Staafs ord om att
              republiken skulle komma som ett brev på posten blev dessvärre
              inte besannade. Han fick fel. Men inga politiska frågor blir serverade
              som paket. Tvärtom måste vi ha en folklig och bred diskussion.
              Den har faktiskt börjat i den här kammaren och kommer att fortsätta
              många år framöver. Förr eller senare tror jag att förnuftet kommer
              att segra. Jag är övertygad om att en dag i framtiden kommer inte
              börd, klass eller bakgrund att styra vem som är Sveriges statschef.
              Alla barn som växer upp i det här landet kommer på allvar att
              få drömma om, och inte bara drömma om utan också få, Sveriges
              finaste ämbete.
            </seg>
            <seg n="3eafab37">
              Kungar och drottningar, fru talman, hör hemma i sagor och inte
              i ett modernt och demokratiskt land.
            </seg>
          </u>
          <note type="speaker" n="5d2eca1e">
            Anf. 135 NILS FREDRIK AURELIUS (m) replik:
          </note>
          <u who="nils_fredrik_aurelius_d21c21" xml:id="i-e5b0d7b480dc84d4-9" n="aa45b10b">
            <seg n="214d74b9">
              Fru talman! Vid denna sena tidpunkt i debatten vill jag endast
              ställa två frågor till Birgitta Ohlsson. Tobias Krantz talade
              ju tidigare under debatten för Folkpartiet, något som han mycket
              uttryckligen betonade. Frågan är: Vem talar Birgitta Ohlsson för?
              Talar Birgitta Ohlsson också för Folkpartiet? Talar hon för delar
              av Folkpartiet? Eller talar hon bara för sig själv?
            </seg>
            <seg n="e9be0ec1">
              Fråga två: Anser Birgitta Ohlsson att det här kravet på ökad
              insyn i hovstaten, som en majoritet står bakom, är ett steg i
              republikansk riktning?
            </seg>
          </u>
          <note type="speaker" n="e4121bd9">
            Anf. 136 BIRGITTA OHLSSON (fp) replik:
          </note>
          <u who="birgitta_ohlsson_f9ae1b" xml:id="i-3abd2e4c85124c5c-1" n="0a1224a3">
            <seg n="eb12ff04">
              Fru talman! På den första frågan kan jag svara att vi är sju
              liberala ledamöter som har motionerat om republik. Jag talar väl
              främst för dessa, men också för mig själv. Utöver att vara riksdagsledamot
              för Folkpartiet är jag också ordförande i Sveriges republikanska
              förening, så jag har mina fasta åsikter i den här frågan.
            </seg>
            <seg n="42fd60c4">
              Tobias Krantz har väldigt förtjänstfullt redogjort för Folkpartiets
              linje, som vi har landsmötesbeslut på, även om vi också har diskuterat
              frågan under många års tid. Jag talar alltså inte för Folkpartiet.
              Det har vår representant i konstitutionsutskottet gjort på ett
              utmärkt sätt.
            </seg>
            <seg n="a3bd0325">
              Huruvida en mer öppen granskning av apanaget är ett steg i republikansk
              riktning eller inte kan vi nog ha delade åsikter om i denna kammare.
              För mig handlar det om en grundläggande princip om öppenhet på
              samma sätt som jag tycker att det är självklart att svenska folket
              ska ha stor insyn i vad pengar går till när det handlar om välfärd,
              skola och omsorg och att biståndspengar inte går direkt in i diktaturstaters
              fickor. På samma sätt ska vi kunna granska hovet. Det är klart
              att kungen ska ha en lön som ingen människa ska ha rätt att detaljerat
              lägga sig i. Det är hans privatliv, det som rör hans familj. Men
              när det handlar om offentliga skattepengar som rör offentliga
              utgifter bör faktiskt folket ha en insyn. Det är min åsikt.
            </seg>
          </u>
          <note type="speaker" n="1f2e13ae">
            Anf. 137 TOBIAS KRANTZ (fp) replik:
          </note>
          <u who="tobias_krantz_23a8b2" xml:id="i-cf0feab76d1f96b4-7" n="154800c8">
            <seg n="97b9cc23">
              Fru talman! Att jag begärde ordet var inte för Birgitta Ohlssons
              skull. Birgitta Ohlsson är fullt medveten om vilken partiståndpunkt
              Folkpartiet har. Jag gjorde det för att för övriga, eventuellt
              tvivlande, personer i denna kammare, ingen nämnd speciellt, klargöra
              att Folkpartiet står bakom Torekovkompromissen sedan början av
              1970-talet och inte har någon annan uppfattning.
            </seg>
            <seg n="8f6cae19">
              Sedan har vi väldigt högt i tak i vårt parti. Det är något som
              jag kanske kan rekommendera också andra partier i den här frågan.
            </seg>
          </u>
          <note type="speaker" n="e604ae5e">
            Anf. 138 BIRGITTA OHLSSON (fp) replik:
          </note>
          <u who="birgitta_ohlsson_f9ae1b" xml:id="i-3abd2e4c85124c5c-2" n="0a1224a3">
            <seg n="4744be1f">
              Fru talman! Jag kan bara instämma i Tobias Krantz kloka ord.
              Man kunde också läsa i gårdagens Dagens Nyheter att Folkpartiet
              var det parti, tillsamman med Vänsterpartiet faktiskt, som tillät
              människor att tänka fritt och högt. Det är något som alla bör
              sträva efter.
            </seg>
          </u>
          <note n="8e7377d0">
            Överläggningen var härmed avslutad.
          </note>
          <note n="f5a50669">
            6 § EU-prioriteringar för att nå miljömålen
          </note>
          <note type="speaker" n="e6a89d14">
            Anf. 139 RUNE BERGLUND (s):
          </note>
          <u who="rune_berglund_92d591" xml:id="i-dd39efe272f659d2-0" n="de7d090d">
            <seg n="c3d6ef5e">
              Fru talman! Hållbar utveckling är ett övergripande mål för vår
              politik. Sverige har agerat kraftfullt inom EU för att lyfta miljöfrågorna
              till samma höga nivå som ekonomisk och social utveckling. Syftet
              med denna skrivelse är att redovisa regeringens bedömningar när
              det gäller prioriteringar för svenska insatser inom EU:s miljöarbete.
              Vår grund för detta är de svenska miljökvalitetsmålen.
            </seg>
            <seg n="ea62aced">
              Erfarenheter från åtta års EU-medlemskap har visat att ett tidigt
              målinriktat agerande är en tillgång. Utvidgningen av unionen gör
              att ett målinriktat agerande bedöms bli ännu viktigare när arbetet
              också kommer att gälla de nya EU-medlemmarnas miljö.
            </seg>
            <seg n="6050dfdd">
              Tillsammans med de övriga EU-länderna kan Sverige också driva
              på det regionala och det globala miljöarbetet.
            </seg>
            <seg n="6b31aaf3">
              EU-arbetet har stor betydelse för att vi i Sverige ska uppnå
              vart och ett av de 15 svenska miljökvalitetsmålen med delmål.
              Mot den bakgrunden finner vi att insatser inom följande områden
              bör prioriteras:
            </seg>
          </u>
          <note n="32104c9f">
            Betänkandet har 74 motionsyrkanden och 26 reservationer samt
            fyra särskilda yttranden.
          </note>
          <note type="speaker" n="15a5e61b">
            Anf. 140 LARS LINDBLAD (m):
          </note>
          <u who="lars_lindblad_0c9b78" xml:id="i-aa79664fa6fc1961-0" n="24714156">
            <seg n="e92a1e98">
              Herr talman! Det är dags att göra något radikalt åt den svenska
              miljöpolitiken. Det är dags att lägga ned den.
            </seg>
            <seg n="eea4c9ba">
              EU har i dag kompetens inom nästan hela fältet av miljöfrågorna.
              EU beslutar helt om till exempel handels-, jordbruks- och fiskepolitik.
              Vi har en gemensam tullgräns och en gemensam inre marknad. Varor,
              tjänster, människor och kapital har möjlighet att helt fritt röra
              sig över gränserna. Vi delar samma problem och samma möjligheter.
            </seg>
            <seg n="747d17f5">
              De stora utmaningarna beslutas redan på Europanivån. Klimatpolitiken
              är ett exempel där EU har en gemensam bördefördelning gentemot
              Kyotoavtalet. Den starkaste lösningen handel med utsläppsrätter
              av koldioxid har beslutats på EU-nivå.
            </seg>
            <seg n="d36abdea">
              Kemikaliefrågorna är mitt i en process där EU tar över ansvaret
              från medlemsländerna steg för steg. Det finns en politik för luftkvalitet,
              vattenkvalitet, natur, biologisk mångfald, avfall med mera.
            </seg>
            <seg n="b06b4fd5">
              Många av våra miljölagar, som beslutas här i Sveriges riksdag,
              grundar sig i EU-direktiv. Vidare finns ett stort antal EU-förordningar
              som reglerar vår miljö. Varför inte gå hela vägen?
            </seg>
            <seg n="d52b0b59">
              Mitt förslag är att tydligt sätta upp ett mål för oss själva
              och för EU. Om tio år ska vår miljöpolitik vara helt integrerad
              inom EU.
            </seg>
            <seg n="b9b35e02">
              Ska vi då avskaffa Lena Sommestad eller hennes efterträdare?
              Det får förvisso statsministern avgöra, men det är väl knappast
              troligt.
            </seg>
            <seg n="7da0d2fd">
              Jordbruksministern finns ju kvar trots att jordbrukspolitiken
              är gemensam. Det kommer fortfarande att finnas lokala och regionala
              frågor som måste lösas här. Men dubbelarbetet som görs i dag skulle
              kunna avskaffas.
            </seg>
            <seg n="81fbb48a">
              Finns det några problem med detta? Jag kan se åtminstone två
              problem.
            </seg>
            <seg n="a2b99a2a">
              Det direkta inflytandet minskar när besluten delas av flera länder.
              Möjligheten att lägga just de förslag som är anpassade för oss
              minskar när flera hänsyn måste tas.
            </seg>
            <seg n="873c0ad2">
              Det andra problemet är förknippat med att Sverige anser sig vara
              ett föregångsland med hårdare regler än andra länder. Denna möjlighet
              minskas när besluten tas gemensamt.
            </seg>
            <seg n="7f11b263">
              Vilka är vinsterna med en harmonisering? Jag anser att de är
              större än problemen. När det gäller inflytandet tror jag att en
              stärkt beslutskompetens för EU skulle leda till större positiva
              effekter för Sverige än dagens situation. Vi har stor möjlighet
              att i dag fatta beslut om de varor som produceras i Sverige och
              om de fordon som är registrerade i Sverige, men vi har dåligt
              inflytande över de produkter som produceras i Grekland och Italien
              och i många fall över de fordon som är registrerade i Polen eller
              Tyskland.
            </seg>
            <seg n="9f55db05">
              Ändå kommer dessa varor och fordon över gränsen. En helt harmoniserad
              miljöpolitik skulle kunna på ett effektivare sätt driva på en
              utveckling där samma höga standard gäller över hela EU. En stärkt
              Europakommission skulle kunna driva utvecklingen än bättre framåt.
            </seg>
            <seg n="250a569c">
              Det är samma sak när det gäller Sverige som föregångsland. Det
              finns ingen anledning att vara bäst i klassen när nivån är högre
              i våra grannländer. Sverige skulle kunna agera lobbyist på heltid
              och driva på kommissionen, rådet och parlamentet i den riktning
              vi önskar.
            </seg>
            <seg n="02a26d4e">
              Dessutom får vi en positiv bieffekt av en harmonisering. Det
              svenska näringslivet skulle få en bättre konkurrenssituation än
              i dag. Vi har tydligt sett hur näringslivet agerar när miljöregler
              skärps. När Sverige går före klagar man på konkurrenssituationen.
              Hårdare regler ger oftast en högre produktionskostnad, vilket
              är självklart. Kostnadsläget driver ut produktionen till länder
              med lägre kostnader.
            </seg>
            <seg n="a00bdd04">
              I till exempel fallet med EU:s nya kemikaliepolitik, REACH, är
              ljudet från näringslivet ett annat. Trots att politiken skärps
              på en rad områden är det svenska näringslivet med på båten. Så
              länge de närmaste konkurrentländerna drabbas lika hårt är man
              beredd att gå längre. Jag tycker att det skulle vara positivt
              om vi kunde föra en politik som går i samförstånd med det näringsliv
              som drabbas.
            </seg>
            <seg n="5514f20b">
              Herr talman! Vi moderater har bara en reservation, vilken jag
              yrkar bifall till.
            </seg>
            <seg n="b7f90fa3">
              Det betyder inte att vi är helt överens med regeringen i dess
              ambitioner inom Europapolitiken, men vi anser att riksdagens tid
              för mycket upptas av att svara på skrivelser från regeringen.
            </seg>
            <seg n="901e3c42">
              Vi har redovisat vårt förhållningssätt till EU-politiken inom
              miljöområdet i ett särskilt yttrande som finns i betänkandet.
              I övrigt återkommer vi med mer detaljerade synpunkter när skarpa
              förslag ligger på riksdagens bord.
            </seg>
          </u>
          <note type="speaker" n="b3eebf31">
            Anf. 141 LENNART FREMLING (fp):
          </note>
          <u who="lennart_fremling_3989b3" xml:id="i-6cda6158927d601a-0" n="e0ac3a88">
            <seg n="475248fb">
              Herr talman! Jag tycker att det är mycket glädjande att vi nu
              lyfter fram EU och miljön. Regeringens skrivelse är bra. Utskottets
              betänkande är också bra och tydligt och beskriver de olika uppfattningar
              som finns. Folkpartiets kommittémotion är naturligtvis ännu bättre.
            </seg>
            <seg n="63a71bfc">
              EU har nu gett en struktur åt vårt samhälle som gör det möjligt
              att bättre ta hänsyn till miljön än vad man kunde tidigare när
              vi hade en tydligare uppdelning i nationalstater.
            </seg>
            <seg n="dcfda3f7">
              Detta kommer särskilt att gälla efter den 1 maj i år då EU får
              tio nya medlemmar. Östersjön blir ju nästan ett innanhav för EU.
              Då gäller det att utnyttja den möjlighet som ges.
            </seg>
            <seg n="a440681d">
              Vi som har hållit på med miljöfrågor under ett antal år känner
              en ständig konflikt mellan principer och högtidstal å ena sidan
              och verkliga åtgärder å andra sidan.
            </seg>
            <seg n="35a43741">
              När man kommer med konkreta förslag till miljöåtgärder som ofta
              kostar resurser på något sätt det kan vara pengar eller annat
              ser man genast svårigheter. Man kanske inte kan konkurrera på
              rättvisa villkor med verksamheter i andra länder. Att man ska
              kunna ha en rättvis konkurrens mellan olika länder är naturligtvis
              en nyckelfråga. Det är grundläggande för oss i Folkpartiet.
            </seg>
            <seg n="882b1509">
              Marknadsekonomi är ett synnerligen effektivt system, men man
              måste också ge rättvisa villkor för konkurrens.
            </seg>
            <seg n="bc8f13b3">
              Som följd av vår motion har vi ett antal reservationer som vi
              har ställt upp på. Jag vill kommentera dem.
            </seg>
            <seg n="1c9f9122">
              I reservation 2 markerar vi att enskilda länder måste få ha striktare
              nationella regler än EU om de inte syftar till att skapa handelshinder.
            </seg>
            <seg n="32882916">
              I reservation 17 har vi talat om ekonomiska styrmedel. Beslut
              om miljöskatter tycker vi ska kunna fattas med kvalificerad majoritet.
              Det handlar återigen om att det ska finnas rättvisa villkor för
              företagen. Det får man inte om det är något land som ligger bakefter
              och försöker ta till sig företagen med orättvisa konkurrensvillkor.
            </seg>
            <seg n="66d7e302">
              Tyvärr har Sveriges regering motverkat detta. Jag hoppas på ett
              omtänkande för att vi ska kunna få ett beslut om miljöskatter
              med en kvalificerad majoritet.
            </seg>
            <seg n="f63ff371">
              De ekonomiska styrmedlen är för oss i Folkpartiet viktiga och
              mycket centrala för att en marknadsekonomi ska kunna fungera.
              Då kommer jag in på den tredje punkten, nämligen reservation 9
              som handlar om utsläppsrätter. Detta tas visserligen upp i ett
              betänkande som vi ska diskutera senare, men dessa betänkanden
              går i varandra på det sättet. Men det som vi har framhållit i
              reservation 9 är att man inom EU bör agera för att utsläppsrätterna
              ska auktioneras ut och inte bara delas ut genom myndighetsbeslut.
              Jag tror att alla partier i riksdagen är ense om att detta är
              viktigt. Men vi har ändå velat markera detta ännu starkare genom
              reservation 9.
            </seg>
            <seg n="038d6914">
              Sedan vill jag framhålla reservation 15 som gäller den marina
              miljön. Tyvärr ser vi människor inte så tydligt det som finns
              under vattenytan. Men mänskligheten har i många år misskött de
              resurser som finns i våra sjöar och hav. Och som jag nämnde inledningsvis
              har Östersjön nu fått nya förutsättningar, och då bör vi kraftfullt
              och så snabbt som möjligt agera för att EU ska kunna användas
              som instrument. Vi har tidigare under många år haft Helcom som
              ett instrument i detta sammanhang. Men det verkar dock som om
              EU kan ha bättre möjligheter att kraftfullt agera inför framtiden.
            </seg>
            <seg n="b15c5c6f">
              Den femte reservationen som jag vill lyfta fram är vår reservation
              10 som handlar om transporter. Vi tycker att det är viktigt att
              man får rättvisa villkor för alla transportslag, alltså likartade
              villkor. Det har man inte lyckats genomföra. Järnvägen har varit
              väldigt mycket en nationell angelägenhet, och därigenom har den
              också blivit mycket dyrare att använda och klumpigare. Genom att
              satsa på enhetligare standarder och enhetligare regler för järnvägstrafiken
              skulle den kunna få ett lyft inom Europa, och det skulle också
              betyda mycket för miljön om man kunde använda sig av mer järnvägstransporter.
            </seg>
            <seg n="8d048d3c">
              Som jag sade inledningsvis anser jag att detta betänkande tydligt
              beskriver de olika åsikter som finns. Våra åsikter framgår alltså
              bra i detta betänkande, och jag behöver därför inte ta upp kammarens
              tid med att yrka bifall till någon av våra reservationer. Jag
              behöver inte begära votering om dem, utan den som vill läsa om
              vår uppfattning kan göra det i betänkandet.
            </seg>
          </u>
          <note type="speaker" n="c98328a2">
            Anf. 142 SVEN GUNNAR PERSSON (kd):
          </note>
          <u who="sven_gunnar_persson_7bd9a0" xml:id="i-d0d77021823aeb9c-2" n="a6313fd1">
            <seg n="c702a5ba">
              Herr talman! Om 58 dagar har vi möjlighet att få fira ett av
              vår historias stora ögonblick. Tio nya länder blir då medlemmar
              i den europeiska gemenskapen. Ytterligare ett stort steg tas i
              enandet av en kontinent som genom årtusenden härjats av konflikter
              och krig. Länder som lidit likriktningens totalitära trauman och
              vilkas mänskliga, kulturella och miljömässiga värden vanställts
              av vedervärdigheter i politiska ideologiers namn förenas nu i
              en gemenskap där demokrati, respekt för mänskliga rättigheter
              och viljan att arbeta för en solidarisk och hållbar utveckling
              står i centrum.
            </seg>
            <seg n="a74238f1">
              I detta historiska skeende får vi vara med. Det tycker jag är
              fantastiskt. Och i det nya Europa kan vi påverka och göra vår
              röst hörd. I dagens debatt handlar det om prioriteringar av svenska
              insatser inom EU:s miljöarbete mot bakgrund av de svenska miljökvalitetsmålen.
              Jag tycker att den svenska regeringen i långa stycken har gjort
              ett bra arbete när det gäller att driva på i miljöfrågorna inom
              EU. Ingenting är dock så bra att det inte kan bli bättre, åtminstone
              vad gäller den nuvarande regeringens arbete. Därför finns ett
              antal reservationer fogade till betänkandet som Kristdemokraterna
              står bakom. Jag delar de uppfattningar som där framförs, men jag
              nöjer mig med att yrka bifall till reservation 4. Avsnittet där
              denna reservation har sin plats bär just rubriken Prioriterade
              områden i EU-arbetet.
            </seg>
            <seg n="63edee2a">
              Jag har inget att invända mot de områden som regeringen vill
              prioritera. Klimatfrågorna, kemikaliefrågorna och frågorna inom
              ramen för hållbara konsumtions- och produktionsmönster, den biologiska
              mångfalden och de marina miljöfrågorna är alla mycket viktiga.
            </seg>
            <seg n="42b6ee4a">
              Kristdemokraterna föreslår att man till denna lista ska lägga
              frågorna om odlingslandskapet och den gemensamma jordbrukspolitiken.
              Vi menar att Sverige i EU tydligare måste driva en politik som
              främjar ett rikt odlingslandskap och där god miljö och djurhållning
              sätts i centrum. På detta område har Sverige tyvärr i stället
              varit pådrivande för att renationalisera jordbrukspolitiken och
              de miljöåtgärder som är nödvändiga.
            </seg>
            <seg n="f1f80f59">
              Häromdagen hörde vi finansministern säga att det bästa vore om
              vi kunde sköta landsbygdsutvecklingsprogrammen utan inblandning
              av EU-medel. I dessa program ligger bland annat mycket av det
              miljöstöd som är så betydelsefullt för det öppna odlingslandskapet.
              Jag ser uttalandet från finansministern som mycket illavarslande
              eftersom det nu visar sig i praktisk handling att talet om miljöstöd
              och öppna landskap inte är mycket värt. Senast har detta tagit
              sig uttryck i förslaget om svensk tillämpning av EU:s jordbruksreform,
              där det politiskt förankrade förslaget från Regeringskansliets
              arbetsgrupp innebär att den utökning av miljöstöden som den så
              kallade moduleringen var menad som i stället försvinner till utökad
              administration hos Statens jordbruksverk.
            </seg>
            <seg n="46fd9af4">
              Herr talman! I övriga reservationer från Kristdemokraterna lyfter
              vi fram en rad områden där regeringen bör skärpa tonen i EU-samarbetet.
              Det gäller bland annat vikten av att EU är pådrivande för att
              få fram gemensamma regler för miljöprövning vid exportkrediter.
              Miljöhänsynen måste vara ett av de viktigaste kriterierna när
              man beslutar om finansiering av projekt i utvecklingsländer. Fattigdomsbekämpning
              och hållbar utveckling kan, och ska, gå hand i hand.
            </seg>
            <seg n="6d9a655a">
              Erfarenheter från framför allt Kalifornien visar att en region
              med en avsevärd bilpark kan vara pådrivande när det gäller utvecklingen
              av ny teknik. Mot bakgrund av Sveriges roll som bilnation och
              den stora kompetens som bilindustrin i Sverige besitter, bör regeringen
              vara betydligt mer pådrivande i arbetet med att få fram ett långsiktigt
              hållbart transportsystem med bland annat förnybara bränslen inom
              EU. Europeiska teknikgenombrott kan komma hela världen till nytta.
              Ett led i detta borde vara att regeringen verkar för att miljökrav
              motsvarande den svenska miljöklass 1-dieseln snarast blir standard
              inom hela EU.
            </seg>
            <seg n="96a78cd7">
              Det finns en rad andra kloka förslag i reservationerna om kemikaliearbetet,
              ekonomiska styrmedel, offentlig upphandling, miljöledningssystem
              och miljömärkning som jag inte hinner gå in på denna gång. Låt
              mig i stället avsluta med förhoppningen om att regeringen kommer
              att fortsätta att medverka till att EU kan bli den kraftfulla
              aktör på miljöområdet som krävs för att de viktiga överlevnadsfrågorna
              ska kunna lösas på ett sätt så att det finns en framtid för våra
              barn och barnbarn.
            </seg>
          </u>
          <note type="speaker" n="965e5b9d">
            Anf. 143 SVEN-ERIK SJÖSTRAND (v):
          </note>
          <u who="sven-erik_sjostrand_fd7e45" xml:id="i-6f285e2cba067176-0" n="b0c8bb80">
            <seg n="f82d1402">
              Herr talman! Det är glädjande att en hållbar utveckling är ett
              övergripande mål för regeringens politik. Jag vet också att Sverige
              har agerat, och försöker agera, kraftfullt inom EU för att lyfta
              upp miljöfrågorna till samma höga nivå som den för ekonomisk och
              social utveckling. Men verkligheten får vi inte blunda för.
            </seg>
            <seg n="e438d406">
              Huvudsyftet med EU har varit, och är fortfarande, att öka den
              ekonomiska integrationen av EU-länderna. Handeln ska underlättas.
              Kapital ska röra sig fritt. Arbetskraften ska flytta dit där jobben
              finns.
            </seg>
            <seg n="c4dac72d">
              Denna grundläggande del av EU-samarbetet gör att EU förstärker
              den ekonomiska utvecklingen i riktning mot en centraliserad och
              därmed transportberoende produktion av konsumtionsvaror. Det är
              den fria rörligheten som kommer i första hand. Skydd av människor,
              naturresurser och miljö får anpassas till nya försämrade villkor.
            </seg>
            <seg n="ea8ac826">
              I Vänsterpartiets partimotion om EU och miljön konkretiserar
              vi fem prioriteringar för ett europeiskt samarbete för en ekologiskt
              hållbar utveckling. EU:s miljöarbete måste ses mot bakgrund av
              den ekonomiska utveckling som vi står mitt uppe i. Det är en utveckling
              som präglas av alltmer integrerade marknader, försvagade politiska
              institutioner, globala orättvisor och allvarliga globala miljöhot.
            </seg>
            <seg n="c80a013a">
              Sverige försöker bidra till en omvandling av det europeiska samarbetet
              till ett mer aktivt samarbete för en ekologiskt hållbar utveckling.
              Inte minst har det svenska ordförandehalvåret 2001 visat på detta.
              Men vi i Vänsterpartiet tror att Sverige och den svenska regeringen
              kan göra ännu mer genom att prioritera följande frågor:
            </seg>
            <seg n="295f00b7">
              Herr talman! Innan jag lite mer går in på mitt partis preciseringar
              vill jag yrka bifall till reservation 5 detta för att det ska
              finnas åtminstone en liten chans att ändra på regeringens prioriteringar.
            </seg>
            <seg n="261fac9d">
              Det är viktigt att kravet på fri rörlighet för varor inte ska
              gå före kravet på miljöanpassning av produkter till skydd av människor
              och miljö. Ett grundkrav är att vi som nation ska ha rätten att
              ställa hårdare krav än EU i internationella sammanhang och att
              vi ska kunna gå före med skärpta nationella krav utan att det
              betraktas som handelshinder. Det är också viktigt att det utvecklas
              standardiserade varudeklarationer, till exempel innehållsdeklarationer
              och energimärkning. Självklart ska också en hög ambitionsnivå
              eftersträvas på gemenskapsnivå när det gäller miljöanpassning
              av produkter. Jag tror att kraven på produkter i första hand ska
              gälla energieffektivitet, giftighet samt återanvändbarhet, alltså
              återvinningsbarhet.
            </seg>
            <seg n="ede0c1e1">
              Vägtrafiken genererar Europas värsta miljöproblem. Trots detta
              medverkar EU till en rad vägar och broutbyggnader som ökar trafiken.
              De senaste åren har godstransporterna på väg ökat radikalt. De
              utgör i dag det största enskilda hotet mot möjligheterna att minska
              utsläppen av växthusgaser. Vi måste vända trenden och minska utsläppen
              från trafiken.
            </seg>
            <seg n="1f2cb617">
              I EU finns det en stor spännvidd inom detta område. Något land
              vill lyfta fram behovet av att eventuellt ta ut fordonsavgifter
              i särskilt känsliga områden, och det finns faktiskt länder som
              önskar tona ned problemet med kraftigt ökande transportvolymer
              och helt nonchalera problemet.
            </seg>
            <seg n="ea7982da">
              Vår tredje prioritering är fortsatta reformer vad gäller EU:s
              jordbrukspolitik, för ett ekologiskt hållbart jordbruk. Vi anser
              att det behövs en stark jordbrukspolitik men med en mer nationell
              och lokal anpassning. EU:s jordbrukspolitik är, som ni vet, just
              nu föremål för en viss reformering. Men mycket mer behöver göras
              på detta område. Målet ska vara ett konkurrenskraftigt jordbruk
              som skapar förutsättningar för en långsiktigt hållbar livsmedelsproduktion
              och som tar hänsyn till de olika förutsättningar som finns i medlemsländerna
              när det gäller till exempel klimat, jordbrukets struktur och politiska
              ambitioner.
            </seg>
            <seg n="e3f5583b">
              Fiske och en reformering av fiskepolitiken ser vi i Vänsterpartiet
              som en viktig uppgift. EU är en viktig aktör när det gäller fiske
              och nyttjandet av havens resurser. Liksom jordbrukspolitiken är
              också fiskepolitiken gemensam för medlemsländerna och borde vara
              inriktad på ett hållbart nyttjande av haven. När det gäller bevarandeåtgärder,
              ekonomiska åtgärder eller politiska satsningar har man i den gemensamma
              fiskepolitiken inte lyckats uppnå de målsättningar som antagits.
            </seg>
            <seg n="8e380c37">
              Vi vet mycket väl att många arter fiskas över de biologiska gränserna.
              Vi vet att de årliga fångstbegränsningarna fastställs på en alltför
              hög nivå högre än de vetenskapliga rekommendationerna. Mängder
              med fisk dumpas överbord för att optimera det ekonomiska utbytet
              eller för att inte föra i land fisk från förbjudna arter.
            </seg>
            <seg n="c8c9d782">
              Jag ska avsluta med EU och världshandeln, vår femte prioritering.
            </seg>
            <seg n="21df4049">
              Det är tydligt i EU:s fördrag att handel går före miljö. På handelsområdet
              är det EU-kommissionen som företräder EU-länderna, vilket gör
              att Sverige inte längre har en egen röst i de här förhandlingarna.
              Det bör därför vara en viktig prioritering av det svenska miljöarbetet
              inom EU att verka för att EU driver en mer rättvis och miljöinriktad
              handelspolitik.
            </seg>
            <seg n="27a4a7ce">
              Jag ska nämna vad bara några av de mest angelägna kraven gäller
              för att förändra EU:s handelspolitik i en hållbar riktning:
            </seg>
            <seg n="c1255287">
              När man pratar EU och miljö kan man inte utelämna kemikaliefrågorna.
              Jag vet att Sverige alltsedan medlemskapet har varit pådrivande
              för en revidering av EU:s kemikaliepolitik. I Vänsterpartiet gör
              vi också bedömningen att det arbete som Sverige och den svenska
              regeringen gör har stor betydelse. Sverige kan ha en starkt pådrivande
              roll i det fortsatta lagstiftningsarbetet vad gäller både kemikalier
              och bekämpningsmedel.
            </seg>
            <seg n="bca2d6ee">
              Det är viktigt att enskilda länder är pådrivande och goda föredömen.
              I kemikaliearbetet är också, tror vi, försiktighets- och substitutionsprinciperna
              viktiga grundelement när det gäller den nya lagstiftningen.
            </seg>
            <seg n="03a16f4d">
              Herr talman! Jag har tidigare yrkat bifall till reservation 5,
              ett yrkande som jag står fast vid. Givetvis står jag bakom samtliga
              Vänsterpartiets reservationer men för att underlätta kammarens
              arbete yrkar jag bifall bara till nämnda reservation.
            </seg>
          </u>
          <note type="speaker" n="b22bd16c">
            Anf. 144 SVEN GUNNAR PERSSON (kd) replik:
          </note>
          <u who="sven_gunnar_persson_7bd9a0" xml:id="i-d0d77021823aeb9c-3" n="a6313fd1">
            <seg n="052eb054">
              Herr talman! Jag har den allra största respekt för Sven-Erik
              Sjöstrands engagemang och vilja när det gäller att Sverige ska
              vara pådrivande på en rad områden inom EU. Han har rejält höga
              ambitioner vad gäller EU:s miljöpolitik. Det är mycket vi ska
              göra. Det är mer som ska göras. Det är kraftfullare tag.
            </seg>
            <seg n="31ef8316">
              Jag kan liksom inte avhålla mig från att ändå fråga hur det här
              går ihop med ditt partis hållning att vi ska lämna gemenskapen.
              Det var väl så sent som för några veckor sedan som ni med stor
              majoritet återigen beslutade att det i ert partiprogram ska stå
              att Sverige ska utträda ur EU.
            </seg>
            <seg n="3579da6d">
              Hur får du ihop det här, Sven-Erik? Vad skulle vi göra utan EU
              på miljöområdet? Vad skulle vi ha i stället?
            </seg>
          </u>
          <note type="speaker" n="bfbb9ade">
            Anf. 145 SVEN-ERIK SJÖSTRAND (v) replik:
          </note>
          <u who="sven-erik_sjostrand_fd7e45" xml:id="i-6f285e2cba067176-1" n="b0c8bb80">
            <seg n="d21de0a3">
              Herr talman! Jag trodde nästan att den frågan skulle komma upp
              och är glad över att den kom upp, för det är viktigt att diskutera
              det här.
            </seg>
            <seg n="b0b0ccb0">
              Jag tror att samtliga som är riksdagsledamöter eller som är medlemmar
              i ett politiskt parti har stor respekt för kongressens beslut.
              Så är det för min del.
            </seg>
            <seg n="a82e912a">
              Vad vi väldigt mycket diskuterade på vår senaste kongress var
              det vet Sven-Gunnar Persson EU-frågan. Jag tycker att det här
              är viktigt. Vi antog ett uttalande. Snart är det EU-val. Tio länder
              kommer in i EU. Därför är det viktigt att diskutera detta.
            </seg>
            <seg n="a420f6f7">
              Vi har också ett majoritetsbeslut från kongressen som säger att
              vi som parti bör lämna EU. Det är riktigt. Vi har samtidigt haft
              en folkomröstning 1994 där 52 % av svenska folket sade att vi
              skulle vara med i EU. Som ett demokratiskt parti lyssnar vi på
              vad folk säger. Vi känner stor respekt för att en majoritet har
              sagt ja till EU. Vi är fortfarande med i EU. Jag tycker att vi
              som demokratiskt parti ska försöka arbeta med de här viktiga frågorna,
              miljöfrågorna. Den ambitionen har vi. Vi har inte lämnat EU, utan
              vi finns med i EU. Så det är rätt naturligt att man arbetar så.
              Det är vad många andra partier gör, till exempel Miljöpartiet.
            </seg>
          </u>
          <note type="speaker" n="1711f355">
            Anf. 146 SVEN GUNNAR PERSSON (kd) replik:
          </note>
          <u who="sven_gunnar_persson_7bd9a0" xml:id="i-d0d77021823aeb9c-4" n="a6313fd1">
            <seg n="54463ca6">
              Herr talman! Med all respekt för Sven-Erik Sjöstrands resonemang
              vill jag fråga: Vore det inte i så fall bättre, av respekt för
              folkomröstningen, att stryka kravet på utträde ur programmet?
              Men om ambitionen finns kvar att vi ska utträda, trots folkomröstningen,
              måste Vänsterpartiet och Sven-Erik Sjöstrand ha en klar bild av
              hur 25 länder tillsammans ska kunna lösa de stora miljöutmaningar
              som vi står inför framöver. Där tyckte jag inte att Sven-Erik
              Sjöstrand hade något besked att ge.
            </seg>
          </u>
          <note type="speaker" n="764f30ec">
            Anf. 147 SVEN-ERIK SJÖSTRAND (v) replik:
          </note>
          <u who="sven-erik_sjostrand_fd7e45" xml:id="i-6f285e2cba067176-2" n="b0c8bb80">
            <seg n="5547dc41">
              Herr talman! Ja, egentligen vet jag inte om den här debatten
              passar in här. Vi pratar om EU och miljön. Att vi som parti fattar
              ett beslut på kongressen om att vi bör lämna EU är en sak. Att
              vi diskuterar skrivelser om EU och miljön är en annan sak. Men
              frågan har lyfts här, och jag hoppas att Sven Gunnar Persson respekterar
              vad en partimajoritet har för uppfattning och den process som
              ett parti har, de diskussioner som vi har. Jag hyser alltid stor
              respekt för andra partier och vad de har beslutat på kongresser.
              Naturligtvis har vi till uppgift att följa kongressbesluten här
              i riksdagen.
            </seg>
            <seg n="f668a855">
              Vi försöker verkligen att jobba på ett bra sätt med miljöfrågor.
              Vi har en EU-parlamentariker som driver de här frågorna, gör mycket
              i miljöutskottet i parlamentet.
            </seg>
            <seg n="410b39d2">
              När det gäller vår motion har vi haft kontakt med våra parlamentariker
              i Bryssel. De tycker att det är viktigt att lyfta fram de här
              prioriteringarna. Det är inte så att vi bara har skrivit ihop
              ett dokument på någon timme, utan det har diskuterats i partiet.
              Det är ett sätt att bidra till debatten och dialogen, och det
              kan hjälpa miljöministern i hennes bedömningar och regeringen
              i dess bedömningar. Vi har valt att föra fram vår partimotion
              i EU-miljön. De fem prioriteringarna är viktiga, men också de
              prioriteringar som regeringen har är väldigt viktiga. Det är många
              frågor som är viktiga i EU. Vi har diskuterat alltför mycket den
              ekonomiska tillväxten. Vi behöver titta mycket mera på miljö och
              på den hållbara utvecklingen för att kunna få en bra framtid.
            </seg>
          </u>
          <note type="speaker" n="81a6fe7c">
            Anf. 148 ROGER TIEFENSEE (c):
          </note>
          <u who="roger_tiefensee_178395" xml:id="i-433a23743ba4ffc9-0" n="e5a125c9">
            <seg n="8327add1">
              Herr talman! För ett och ett halvt år sedan hölls FN:s världstoppmöte
              om hållbar utveckling. Där, i Johannesburg, skickade världssamfundet
              ut ett väldigt tydligt budskap. Det handlar om att gå från ord
              till handling. Det är bara att konstatera att enbart vackra ord
              inte kommer att leda oss till en hållbar utveckling. Jag tycker
              att det finns anledning att ta med det här från-ord-till-handling-perspektivet
              när vi diskuterar prioriteringar inom EU-arbetet för att nå de
              svenska miljömålen. Min känsla är att regeringen fortfarande fokuserar
              på vackra ord i stället för att handla och nå resultat.
            </seg>
            <seg n="77e1fe7d">
              Jag ska ta ett exempel för att belysa detta. Det gäller EU:s
              kemikaliearbete. Miljökommissionären Margot Wallström, som jag
              tycker har gjort ett otroligt bra jobb, har lagt fram ett förslag
              om kemikalielagstiftning inom EU. Syftet med kemikalielagstiftningen
              är att få kontroll över och kunskap om den stora mängd kemikalier
              som vi har i vårt samhälle. Förslaget har redan förlorat en del
              av sin spets genom att kemikalieindustrin utsatt EU-kommissionen
              för en väldigt kraftig lobbykampanj. Risken är att förslaget ytterligare
              förlorar och blir nedslipat och att miljöaspekterna kommer i bakgrunden
              nu när det är industriministrarna, inte miljöministrarna, som
              ska hantera frågan.
            </seg>
            <seg n="d106f881">
              Då blir jag som svensk väldigt besviken när jag hör att Göran
              Persson vek ned sig och inte drev frågan, när den skulle avgöras
              på EU-toppmötet i Bryssel, att det skulle vara miljöministrarna
              och inte industriministrarna som skulle hantera den här frågan.
              Den ska i stället hanteras inte som en miljöfråga utan som en
              konkurrensfråga. Göran Persson sade att det inte var lönt att
              kämpa emot. Jag tycker att Sverige ska ha höga ambitioner i kemikaliepolitiken,
              inte bara i ord utan också i handling.
            </seg>
            <seg n="846bd430">
              Man kan välja att ta sina strider. Men det här var en strid som
              jag definitivt hade valt att ta. Miljömålet en giftfri miljö visar
              sig vara ett av de svåraste miljömålen att uppnå. Då har jag svårt
              att se att det skulle finnas någon strid som skulle vara viktigare
              än att få en bra kemikalielagstiftning inom EU och en kemikalielagstiftning
              som ska hanteras som en miljöfråga och inte som en konkurrensfråga.
            </seg>
            <seg n="6afddb6f">
              I det här betänkandet framstår det tydligt att regeringen prioriterar
              kemikaliefrågorna. Centerpartiet håller med om den prioriteringen.
              Men då gäller det att göra det också inte bara i ord utan också
              i handling. Risken är att vi får en sämre EU-lagstiftning inom
              kemikalieområdet på grund av att det är industriministrarna och
              inte miljöministrarna som hanterar den. Det kommer direkt att
              påverka våra möjligheter att nå målet en giftfri miljö.
            </seg>
            <seg n="dccdf830">
              Jag vill säga att det här inte duger. Vi måste gå från ord till
              handling när det gäller vår relation till EU och miljöarbetet
              i EU. Ett sätt skulle vara att forma en gemensam europeisk miljöpolitik.
              Jag var lite glad när Lars Lindblad diskuterade de här frågorna,
              inte just att han ville avskaffa den svenska miljöpolitiken, men
              just för att han såg att det behövdes mer gemensamma tag inom
              EU:s miljöpolitik.
            </seg>
            <seg n="5e71e4a8">
              Jag kan nu yrka bifall till reservation 6 och uppmana Lars Lindblad
              att göra detsamma. Den handlar om att miljöfrågorna är gränsöverskridande
              till sin natur, och då måste vi samarbeta för att lösa dem.
            </seg>
            <seg n="bd0a1558">
              Målet för en gemensam europeisk miljöpolitik skulle kunna vara
              tvådelat. För det första att stärka ambitionsnivån i EU:s inre
              miljöarbete. Ett exempel skulle vara att kunna fatta majoritetsbeslut
              om miniminivåer när det gäller miljöskatter. Där har tyvärr Moderaterna
              och Socialdemokraterna här i Sverige bildat en ohelig allians
              och sagt att vi inte ska släppa fram majoritetsbeslut när det
              gäller miljöskatter. Det tycker jag är synd. Ett sådant beslut
              om miniminivåer på miljöskatter skulle hindra miljödumpning. Det
              skulle förbättra funktionen på den inre marknaden.
            </seg>
            <seg n="648272e7">
              För det andra skulle en gemensam europeisk miljöpolitik göra
              att EU skulle ta på sig rollen som miljöns stridbare förkämpe
              i internationella samarbeten, inom FN, inom IMF, inom Världsbanken.
              EU skulle ta på sig rollen att skärpa och utvidga internationella
              miljökonventioner, att anpassa regelverket för handeln, för att
              också inom världshandeln försvåra miljödumpning.
            </seg>
            <seg n="119d7a9b">
              Vi har en reservation om att lyfta fram en gemensam europeisk
              miljöpolitik. Vi har kallat den för CEP, common environmental
              policy , lite travesti till CAP, den gemensamma jordbrukspolitiken,
              som är ett väldigt tungt politikområde inom EU. Varför skulle
              det inte finnas ett motsvarande tungt politikområde inom miljö
              i EU? Vi kommer att driva det här EU-parlamentsvalet. Vi har lyft
              fram det här i en reservation, som jag åter vill yrka bifall till.
            </seg>
          </u>
          <note type="speaker" n="7b85a703">
            Anf. 149 GUNNAR GOUDE (mp):
          </note>
          <u who="unknown" xml:id="i-5f5102ec7e1ec759-38" n="ae1b073d">
            <seg n="e0b682bf">
              Herr talman! I regeringens skrivelse betonas att det är viktigt
              att man har ett tidigt målinriktat agerande. Rune Berglund nämnde
              i sitt inledningsanförande att man hade valt att prioritera områdena
              klimatfrågor, luftföroreningar, kemikaliefrågor, konsumtionsfrågor,
              bevarande av biologisk mångfald och marina miljöfrågor.
            </seg>
            <seg n="ad45b10e">
              Vi från Miljöpartiet har bedömt detta som ett bra val av prioriteringar.
              Samtliga områden berör miljöskadlig verksamhet som är gränsöverskridande
              och av gemensamt intresse för medlemsländerna, till exempel utsläpp
              av luftföroreningar, koldioxidutsläpp eller gemensamma marina
              miljöer, och det är bra.
            </seg>
            <seg n="741fd77f">
              Nu är det tyvärr så att EU:s regelverk lägger hinder i vägen
              för ett framgångsrikt miljöarbete. Naturligtvis borde ett målinriktat
              agerande också uppmärksamma dessa hinder. I regeringens skrivelse
              saknar vi lite grann när det gäller hindren för detta arbete.
              Man borde agera för att få bort dessa hinder. Jag ska ta upp två
              sådana hinder som är allvarliga.
            </seg>
            <seg n="33d27bb0">
              Det ena hindret är att det inte är tillåtet för enskilda länder
              att gå före och införa strängare miljöskydd i det egna landet.
              Det är naturligtvis ett allvarligt hinder för framsteg i miljöarbetet.
              Här borde regeringen kraftfullt kräva en ändring så att EU:s regler
              kan betraktas som minimikrav med full rätt för enskilda länder
              att införa strängare regler om de så önskar.
            </seg>
            <seg n="fcf40a4b">
              Detta påpekas i en motion som Miljöpartiet har skrivit, och det
              påpekas i motioner från flera andra partier. Miljöpartiet, Folkpartiet,
              Kristdemokraterna och Centerpartiet har också en gemensam reservation
              till betänkandet. Vi stöder naturligtvis den reservationen och
              hoppas att regeringen uppmärksammar den här frågan som egentligen
              är en av de mest betydelsefulla när det gäller möjligheterna att
              arbeta framgångsrikt inom EU för en bättre miljö.
            </seg>
            <seg n="ac10f3b5">
              Den andra omständigheten som försvårar miljöarbetet handlar om
              möjligheterna att fatta beslut om ekonomiska styrmedel. EU:s regelverk
              tillåter inte majoritetsbeslut. Om en majoritet av medlemsländerna
              skulle vilja gå samman och införa ekonomiska styrmedel räcker
              det med att ett land motsätter sig detta för att beslutet inte
              ska gå igenom. Det är naturligtvis en allvarlig inskränkning i
              möjligheterna att komma framåt i EU-arbetet. Vi tycker att också
              detta borde ha tagits upp och behandlats i skrivelsen.
            </seg>
            <seg n="92c01156">
              Herr talman! Jag vill kort beröra ett problem som också Roger
              Tiefensee tog upp. Det är en svårighet med arbetet inom EU som
              beror lite grann på EU:s allmänna målsättning.
            </seg>
            <seg n="0f127d71">
              Inom EU har man det uttalade målet att man ska öka EU-ländernas
              konkurrenskraft gentemot omvärlden. Det innebär att man lätt kan
              hamna i den situationen att man blir överkänslig för de argument
              som kommer från näringslivet när det gäller olika åtgärder. Miljöfrågorna
              kommer kanske i andra hand. Vi ser ett bra exempel på det genom
              EU:s sätt att hantera kemikaliedirektivet, som man arbetar med
              nu.
            </seg>
            <seg n="1b8a8cc3">
              Vi har fått möjlighet att följa det här arbetet och sett hur
              det förslag som ursprungligen kom från kommissionen, och som var
              ett bra förslag, i praktiken har urvattnats steg för steg. I den
              sista versionen som jag har sett av direktivet saknades helt till
              exempel substitutionsprincipen.
            </seg>
            <seg n="5611afc3">
              I Sverige är vi vana vid att, när det gäller nya kemikalier som
              kan vara miljöskadliga, hela tiden ställa oss frågan om det finns
              bättre alternativ. Vi har vant oss vid att tänka på det sättet
              att om det finns ett miljövänligare alternativ ska det användas.
              Det är innebörden av substitutionsprincipen, och den har tagits
              bort ur kemikaliedirektivet.
            </seg>
            <seg n="9df75f6d">
              Det är egentligen väldigt konstigt. Substitutionsprincipen är
              på sätt och vis en sorts definition på framsteg, att man kan byta
              ut någonting som är dåligt mot något som är bättre. Vi har tagit
              upp detta i en motion där vi förslår att regeringen ska arbeta
              för att substitutionsprincipen ska införas. Det nämns i skrivelsen,
              men det är lite mjukt skrivet på ett mera diplomatiskt språk.
              Vi tycker att detta borde betonas betydligt kraftfullare, och
              vi har en reservation till betänkandet också på den punkten.
            </seg>
            <seg n="6c24e84d">
              Precis som övriga partirepresentanter tänker jag vara återhållsam
              med att yrka bifall till reservationerna, men jag vill ändå yrka
              bifall till reservation nr 18 under punkt 28 om att man bör införa
              möjlighet för majoritetsbeslut när det gäller ekonomiska styrmedel.
            </seg>
          </u>
          <note type="speaker" n="3abe2dc4">
            Anf. 150 ALF ERIKSSON (s):
          </note>
          <u who="alf_eriksson_6c360f" xml:id="i-6837265056a41b02-0" n="37046bc1">
            <seg n="7fdbfa65">
              Herr talman! Det finns väl inget annat område än miljöfrågorna
              där behovet av ett stort internationellt samarbete är så tydligt.
            </seg>
            <seg n="6e5a2fcf">
              Luftföroreningarna känner som bekant inga gränser. Koldioxidutsläppen
              påverkar vårt klimat på jorden oavsett var i världen de släpps
              ut. De försurande utsläppen av exempelvis kväve och svaveldioxider
              sprider sig med vindarna över en mängd länder, och en del är mer
              utsatta än andra beroende på berggrund med mera.
            </seg>
            <seg n="2677a190">
              Den marina miljön känner heller inga gränser. Föroreningar som
              släpps ut i flodsystem långt in i länderna får konsekvenser för
              havsmiljön långt från den kust där floden mynnar. Det som har
              sin källa i till exempel Ryssland, Polen eller Tyskland får konsekvenser
              både för Östersjön och för västerhavet.
            </seg>
            <seg n="f96adf21">
              De kemikalier som vi använder i Sverige är till övervägande del
              tillverkade i andra länder. Vår välfärd är beroende av en omfattande
              handel, och därför är det nödvändigt att vi får till stånd överenskommelser
              mellan länderna för att få bort de farliga kemikalierna. Oavsett
              var de används får det konsekvenser för miljön både hos oss och
              hos andra.
            </seg>
            <seg n="93af8ec7">
              Herr talman! Det var tre exempel på områden där EU-samarbetet
              spelar en mycket viktig roll, ja, nästan en avgörande roll, för
              hur vi ska lyckas nå våra i stor enighet uppsatta 15 miljökvalitetsmål.
              Det är också tre av de prioriteringar som den svenska regeringen
              gjort när det gäller vilka frågor som vi särskilt ska driva i
              EU-samarbetet.
            </seg>
            <seg n="3e22dde5">
              Snart är det 25 länder i EU, och med en aktiv och progressiv
              miljöpolitik har vi nu bättre möjligheter än någonsin att skapa
              inte bara ett hållbart Sverige utan ett hållbart Europa. Den socialdemokratiska
              regeringen har under hela den tid som Sverige varit medlem i EU
              mycket aktivt drivit miljöfrågorna. Vi har också fått unionen
              att göra stora framsteg.
            </seg>
            <seg n="35590d23">
              När Miljömålsrådet gör den årliga uppföljningen av möjligheterna
              att nå våra miljökvalitetsmål och de uppsatta delmålen, kan vi
              konstatera att det kan bli svårt att nå ett flertal av dem, om
              problemen inte angrips på ett mycket större område än vårt nationella.
              Därför är naturligtvis de svenska prioriteringarna utformade så
              att de ska vara en hjälp för att vi också ska kunna uppfylla våra
              egna miljömål.
            </seg>
            <seg n="bf747172">
              Det som är nytt i dessa prioriteringar jämfört med tidigare är
              att vi nu har tagit med de marina miljöfrågorna. De är svåra därför
              att det är så många aktörer som är inblandade. Det är inte enbart
              inom EU som vi kan besluta om nyttjandet av våra hav. På internationellt
              vatten är det internationella regler som gäller, men EU kan vara
              en mycket viktig aktör för att påverka FN och andra organ som
              reglerar bland annat den internationella sjöfarten.
            </seg>
            <seg n="97904859">
              Lars Lindblad tyckte att vi skulle lägga ned den nationella miljöpolitiken.
              Jag är inte beredd att hålla med honom. Först och främst har vi
              subsidiaritetsprincipen som är etablerad också inom EU problemen
              ska angripas så nära källan som möjligt. Och vårt land ser inte
              likadant ut som länderna i Sydeuropa. Vi har helt olika förutsättningar.
              Med den tanken, Lars Lindblad, skulle vi ju inte behöva bryta
              ned våra nationella miljökvalitetsmål på det regionala eller det
              kommunala planet. Jag tycker att det är en väldigt viktig princip
              att vi får en delaktighet i miljöarbetet så nära verkligheten
              som möjligt.
            </seg>
            <seg n="ce3e6ed9">
              Jag ska övergå till att kommentera några av de 26 reservationer
              som fogats till betänkandet. De flesta av dem har sitt ursprung
              i den allmänna motionstiden.
            </seg>
            <seg n="335955e5">
              De två första handlar om EU:s miljöregler. De flesta av EU:s
              miljöregler är minimidirektiv, och i dessa fall har medlemsländerna
              rätt att införa strängare regler om de så önskar. Men det finns
              också harmoniserade regler, och de gäller fullt ut i alla medlemsländer.
              De har tillkommit för att inte snedvrida konkurrensen. Det finns
              dock en möjlighet att åberopa den så kallade miljögarantin för
              att behålla eller införa strängare regler än som föreskrivs i
              direktivet, men då måste de strängare nationella reglerna vila
              på vetenskaplig grund.
            </seg>
            <seg n="3f8ef724">
              I den första reservationen vill Moderaterna ha en ökad harmonisering,
              alltså mer lika regler inom EU och mer överstatliga beslut, medan
              Folkpartiet, Kristdemokraterna, Centern och Miljöpartiet vill
              ha möjligheten att införa strängare regler nationellt än vad EU
              föreskriver.
            </seg>
            <seg n="9d217422">
              Båda dessa möjligheter finns alltså redan. Både i skrivelsen
              och i utskottets betänkande framgår att Sverige ska åberopa miljögarantin
              när det blir aktuellt och om det behövs.
            </seg>
            <seg n="05550860">
              I reservationerna 10, 11 och 12 tas frågor om transportsektorns
              miljöpåverkan upp. Det är reservationer från Folkpartiet och Kristdemokraterna.
              Dessa frågor är prioriterade när det gäller klimatpåverkan, men
              får som följdeffekt också stor betydelse för att motverka andra
              miljöproblem. Det är flera av våra miljökvalitetsmål som påverkas
              positivt av minskade utsläpp från transportsektorn. Flera åtgärder
              måste naturligtvis genomföras. Det handlar om alternativa bränslen
              som är nämnda här, men det handlar också om slopande av hinder
              för exempelvis gränsöverskridande järnvägstrafik.
            </seg>
            <seg n="43c969bf">
              Energiskattedirektivet, som kom för nästan precis ett år sedan,
              underlättar betydligt möjligheterna att införa förnyelsebara bränslen.
              Frågan är alltså redan prioriterad och därför behövs ingen ytterligare
              åtgärd från riksdagen.
            </seg>
            <seg n="44d7e7c8">
              I reservation 17 från Folkpartiet och Kristdemokraterna och reservation
              18 från Miljöpartiet tas frågan om majoritetsbeslut om miljöskatter
              upp. Majoriteten har en annan uppfattning. Det skulle inte uppfattas
              som en speciellt angelägen fråga av de länder som blev nedröstade.
              Dessutom skulle vi öppna för en ökad överstatlighet på skatteområdet.
              Det är med viss förvåning jag konstaterar att Miljöpartiet jag
              tittar nu på Gunnar Goude driver frågan om en ökad överstatlighet
              inom EU, som man dessutom vill lämna. Vi tycker att det är en
              nationell angelägenhet att ta ut skatter för att finansiera välfärden.
            </seg>
            <seg n="d8eb486b">
              Herr talman! För övrigt behandlar de flesta reservationerna frågor
              där vi inte har några större meningsskiljaktigheter, om de över
              huvud taget finns. Ibland kan man formulera saker och ting med
              olika ord, men den sammantagna innebörden är likvärdig. Många
              av frågorna är dessutom under behandling eller finns i processen.
              Därför finns det ingen anledning för riksdagen att fatta några
              nya beslut. Jag yrkar därför avslag på alla reservationer och
              bifall till utskottets förslag.
            </seg>
          </u>
          <note type="speaker" n="cdfb7d57">
            Anf. 151 LARS LINDBLAD (m) replik:
          </note>
          <u who="lars_lindblad_0c9b78" xml:id="i-aa79664fa6fc1961-1" n="24714156">
            <seg n="4af4ea7b">
              Herr talman! Jag tänker först svara på en fråga, och sedan tänker
              jag nog försöka bolla tillbaks bollen till Alf Eriksson. Jag tycker
              nog att jag var hyfsat tydlig i alla fall i mitt inledningsanförande
              med att det här med att lägga ned den svenska miljöpolitiken hänger
              intimt ihop med att harmonisera den mer på EU-nivå, det vill säga
              att det är oerhört viktigt att det steget tas så att vi inte gör
              dubbelarbete här i Sverige.
            </seg>
            <seg n="9f336b52">
              Alf Eriksson ironiserade lite grann över att vi har lite olika
              förutsättningar och att vi inte kan bryta ned miljömål och så
              vidare med mitt resonemang. Samtidigt kan jag konstatera att det
              faktum att vi bryter ned miljömål regionalt och lokalt innebär
              ju inte att vi har en miljöpolitik för Småland, en för Skåne,
              en för Närke och så vidare, utan vi har kommit fram till gemensamma
              lösningar för hela landet. Så tror jag att man skulle kunna arbeta
              också på EU-nivå, det vill säga att lägga fast gemensamma strävanden
              på internationell nivå och sedan bryta ned dem lokalt och regionalt.
              Jag tror också att vi kommer att ha ett fortsatt behov av att
              arbeta med miljöpolitik även på det lokala planet framöver. Men
              det skulle behövas ett tydligt mål. Vi skulle vilja gå mot en
              ökad harmonisering av miljöpolitiken, tydligare än vad jag tycker
              att man kan uppfatta i dag.
            </seg>
            <seg n="22dbf827">
              Jag tycker att Alf Eriksson är lite grann ute på tunn is när
              han ironiserar över att Moderaterna vill harmonisera miljöpolitiken
              ytterligare medan Folkpartiet, Kristdemokraterna och Centern vill
              gå längre nationellt. Jag får nog påminna Alf Eriksson om vilka
              det är han och hans parti samarbetar med. När det gäller att hitta
              gemensamma lösningar för Socialdemokraterna, Vänstern och Miljöpartiet
              i miljöpolitiken och framför allt i EU-politiken finns nog mycket
              övrigt att önska.
            </seg>
          </u>
          <note type="speaker" n="75d7a7bb">
            Anf. 152 ALF ERIKSSON (s) replik:
          </note>
          <u who="alf_eriksson_6c360f" xml:id="i-6837265056a41b02-1" n="37046bc1">
            <seg n="1bdefe49">
              Herr talman! Den är ganska bra om Moderaterna ställer upp på
              att vi ska föra en likadan miljöpolitik i EU som den vi för i
              Sverige. Då har vi ju en röd tråd. Det finns väl inga större meningsskiljaktigheter
              om det som idé. Så länge ni står fast vid att de beslut som kan
              fattas på den lägsta nivån också ska fattas där, har vi inte några
              större meningsskiljaktigheter.
            </seg>
            <seg n="49ec5051">
              Sedan gällde det harmoniseringen. Jag, och många med mig, tycker
              att det finns poänger i att vi kan gå före på en hel del områden.
              Det stimulerar till forskning och till att ta reda på risker.
              Om alla länder bedriver en intensiv forskning på det här sättet,
              kan vi tidigare få stopp på saker som inte är så nyttiga för människan,
              miljön eller naturen. Därför tycker vi att det måste finnas möjligheter
              att gå före. Som jag sade i mitt anförande är de flesta direktiven
              minimidirektiv, och det tycker jag är bra.
            </seg>
          </u>
          <note type="speaker" n="5e05fbab">
            Anf. 153 LARS LINDBLAD (m) replik:
          </note>
          <u who="lars_lindblad_0c9b78" xml:id="i-aa79664fa6fc1961-2" n="24714156">
            <seg n="b7024feb">
              Herr talman! Jag tror inte att det är särskilt nytt för någon
              som är någorlunda invigd i miljöpolitiska dilemman att det finns
              en ganska stor samsyn inom riksdagen om hur Sverige ska agera
              internationellt gentemot världssamfundet och internt i EU. Det
              gäller till exempel hur Sverige har agerat i klimatfrågan i EU
              och hur Sverige agerar i kemikaliefrågorna. Där finns en väldigt
              stor samsyn. Sedan hittar vi en del frågor där vi har en del avvikande
              åsikter.
            </seg>
            <seg n="2d747603">
              Det jag har efterfrågat i den här så kallade harmoniseringsdebatten
              är att vi på ett tydligare sätt målar upp en vision, ett mål för
              vart vi är på väg med vår EU-politik. Jag pratade om tio år. Det
              var ett exempel taget ur luften, men låt oss tänka oss en framtid
              som vi kan överblicka. Det handlar kanske inte om att vi ska göra
              exakt samma sak som vi gjorde inom jordbrukspolitiken, som någon
              tidigare talare nämnde, för det finns mycket att lära sig av den
              gemensamma jordbrukspolitiken som vi inte bör närma oss, men det
              handlar om att gå med raka steg i riktning mot att harmonisera
              miljöpolitiken för att hitta internationella lösningar på internationella
              problem. Vi har massvis med gränsöverskridande problem, och vi
              borde vara bättre på att hantera de här sakerna gränsöverskridande
              än vad vi är i dag. Vi har kommit en bra bit, men vi borde gå
              längre i den riktningen.
            </seg>
          </u>
          <note type="speaker" n="6733996b">
            Anf. 154 SVEN GUNNAR PERSSON (kd) replik:
          </note>
          <u who="sven_gunnar_persson_7bd9a0" xml:id="i-d0d77021823aeb9c-5" n="a6313fd1">
            <seg n="62b02d5f">
              Herr talman! Som svar på vårt förslag om att man också ska ha
              med miljöstöden och de öppna landskapen som en prioriterad fråga
              i EU skriver Alf Eriksson med flera på s. 33 i utskottsbetänkandet:
              Inom EU behöver därför Sverige fortsätta att verka inom bl.a.
              den gemensamma jordbrukspolitiken så att ytterligare miljöhänsyn
              tas som stärker möjligheterna att nå mål och delmål. Detsamma
              gäller för de nationella möjligheter som ges inom ramen för den
              nyligen beslutade halvtidsreformen av den gemensamma jordbrukspolitiken.
              Ett av de viktigaste styrmedlen för att uppnå flera av de fastställda
              delmålen för miljökvalitetsmålet Ett rikt odlingslandskap är miljö-
              och landsbygdsprogrammet som delvis finansieras inom ramen för
              den gemensamma jordbrukspolitiken.
            </seg>
            <seg n="fd18f4b6">
              Jag vill fråga Alf Eriksson om han tycker att den av regeringen
              och departementet förda politiken stämmer överens med det som
              jag nyss läste.
            </seg>
          </u>
          <note type="speaker" n="6ce62aee">
            Anf. 155 ALF ERIKSSON (s) replik:
          </note>
          <u who="alf_eriksson_6c360f" xml:id="i-6837265056a41b02-2" n="37046bc1">
            <seg n="0c822bc5">
              Herr talman! Ja, visst är det så. Vår grundinställning när det
              gäller jordbruksområdet, som egentligen inte behandlas i det här
              betänkandet, är den att vi bör ha så lite direktstöd som möjligt.
              De är dessutom handelsstörande, men där kan vi inte gå fram ensamma.
              Däremot vill vi bejaka att använda så mycket medel som behövs
              för att hålla landskapet öppet och på så sätt gynna den biologiska
              mångfalden. Den delen finns med i det här betänkandet.
            </seg>
            <seg n="c55bfdc0">
              Sedan ska vi också vara medvetna om att ju mer medel som används
              till direktstödsmedel, desto mindre medel blir det över till miljö-
              och landsbygdsprogrammet, om nu inte Sven Gunnar Persson och Kristdemokraterna
              tycker att vi ska betala en större medlemsavgift till EU. Är det
              så ni resonerar?
            </seg>
          </u>
          <note type="speaker" n="9bed78a0">
            Anf. 156 SVEN GUNNAR PERSSON (kd) replik:
          </note>
          <u who="sven_gunnar_persson_7bd9a0" xml:id="i-d0d77021823aeb9c-6" n="a6313fd1">
            <seg n="a7dab304">
              Herr talman! Nej, Alf Eriksson, det är inte så vi resonerar,
              utan vi vill följa den reform som föreslår att upp till 5 % av
              direktstöden ska överföras till landsbygdsutveckling genom modulering.
              Det gäller alltså miljöstöd, betesmarker och annat som anges här.
              Dessa modulerade medel har denna arbetsgrupp med politisk förankring
              föreslagit ska dras in till statskassan och användas till administration.
              Tvärtemot vad Alf Eriksson står här och säger och tvärtemot det
              man skriver i betänkandet undviker man att öka miljöstödet genom
              att dra in dessa pengar.
            </seg>
            <seg n="9e5ee6c0">
              Sedan noterade jag att Alf Eriksson i sitt inlägg tidigare sade
              att allt var frid och fröjd på transportsidan. Då vill jag fråga
              om Alf Eriksson är nöjd med att den svenska MK1-dieseln fortfarande
              kommer att ha skarpare miljökrav än de miljökrav som ställs på
              dieseln inom EU 2005. Det innebär att svensk åkerinäring och svenska
              åkare även fortsättningsvis kommer att ha konkurrensnackdelar.
            </seg>
            <seg n="ca53dda0">
              Det är viktigt att få svar på hur du ser på de medel som man
              har för avsikt att ta till Jordbruksverkets administration i stället
              för att använda dem till att öka LBU-pengarna, som var tanken
              i reformen genom modulering.
            </seg>
          </u>
          <note type="speaker" n="b1273457">
            Anf. 157 ALF ERIKSSON (s) replik:
          </note>
          <u who="alf_eriksson_6c360f" xml:id="i-6837265056a41b02-3" n="37046bc1">
            <seg n="3f77d050">
              Herr talman! Halvtidsöversynen av jordbrukspolitiken kommer att
              behandlas här i riksdagen så småningom. Då får Sven Gunnar Persson
              möjlighet att diskutera landsbygdsprogram och direktstöden. Vi
              ska inte föregripa den frågan.
            </seg>
            <seg n="72ec4941">
              Jag sade att det finns väldigt många bekymmer kvar på transportområdet.
              Jag pekade bland annat på bränslen och järnvägar. Sverige har
              ju gått före när det gäller dieselklasserna. De regler som finns
              om miljöklasserna på diesel är en kompromiss. Sverige har drivit
              den här frågan, och vi har varit mycket aktiva på det här området
              för att få fram en så ren diesel som möjligt. Det visade sig i
              förhandlingarna att vi inte fick övriga Europa med oss, men så
              småningom kommer de andra med. Jag har inte årtalen i huvudet.
              Sverige har gått före på det här området. Jag är väl den första
              att beklaga att vi inte hade framgång och kunde få den renare
              dieseln i hela Europa på ett mycket tidigare stadium. Det hade
              varit positivt, men vi fortsätter.
            </seg>
          </u>
          <note type="speaker" n="e9eeee0f">
            Anf. 158 LENNART FREMLING (fp) replik:
          </note>
          <u who="lennart_fremling_3989b3" xml:id="i-6cda6158927d601a-1" n="e0ac3a88">
            <seg n="60bc34f0">
              Herr talman! Jag skulle vilja börja med att kommentera den fråga
              som var uppe nyss om huruvida man ska sköta alla miljöproblem
              på internationell nivå, nationell nivå eller kommunal nivå. Det
              lät här som om man skulle kunna sköta allting på en och samma
              nivå. Jag vill slå fast att rent naturvetenskapligt förhåller
              det sig så att en del miljöproblem är av global karaktär. Klimatfrågorna
              måste hanteras från global nivå och nedåt.
            </seg>
            <seg n="92ee8496">
              Sedan finns det en del andra miljöproblem som kan vara av regional
              eller lokal karaktär, och de måste givetvis hanteras på den nivå
              där de naturvetenskapligt sett ligger. Detta är alltså inte något
              som vi politiskt kan besluta om här. Om det tror jag att Alf Eriksson
              och jag är överens.
            </seg>
            <seg n="ff26f6f6">
              Jag vill också kommentera reservation nr 17. Jag tycker att det
              är en knepig ståndpunkt som Socialdemokraterna intar när de säger
              att man enbart med enhällighet ska besluta om miljöskatter. Alf
              Eriksson är rädd för att öppna för en ökad överstatlighet inom
              skatteområdet. Men är det så farligt om det gäller miljöskatterna?
              Dessa skatter syftar inte till att finansiera välfärd, så den
              aspekten behöver inte finnas med i bilden.
            </seg>
            <seg n="31d8401c">
              När det nu blir 25 medlemsländer riskerar man att en enda EU-medlem
              skulle kunna ha någon särskild industri som missgynnas av en viss
              typ av miljöskatt, och då klarar man inte att ta ett beslut. Min
              fråga till Alf Eriksson är: Om man tror att ekonomiska styrmedel
              är effektiva, varför vill man då inte medverka till att miljöskatter
              beslutas med kvalificerad majoritet inom EU?
            </seg>
          </u>
          <note type="speaker" n="ba14d74f">
            Anf. 159 ALF ERIKSSON (s) replik:
          </note>
          <u who="alf_eriksson_6c360f" xml:id="i-6837265056a41b02-4" n="37046bc1">
            <seg n="8500512b">
              Herr talman! Först kan jag bara konstatera att vi inte har olika
              syn vad gäller på vilka nivåer man ska bedriva miljöpolitik. Vi
              har naturligtvis hela skalan från det globala till det lokala,
              och varje fråga ska behandlas där den närmast hör hemma.
            </seg>
            <seg n="495a8c37">
              Jag tycker att jag var ganska tydlig när det gäller miljöskatterna.
              Den första synpunkten är att det inte är så roligt att få stryk.
              Även om det krävs beslut med kvalificerad majoritet är det några
              som får stryk, och de har inte känslan att de med största glädje
              ska börja genomföra beslutet. Det fungerar inte så. Av detta skäl
              tycker jag att det är viktigt att man kan resonera sig fram till
              majoritetsbeslut.
            </seg>
            <seg n="94c166a4">
              Den andra synpunkten är den att man kan argumentera hur länge
              som helst om att en skatt bara gäller på ett visst område och
              inte ska ha koppling till någonting annat, men det är ju den som
              formulerar det som tänker så. Oavsett om vi gör på det sättet
              kommer det här att åberopas, och vi är inte villiga att släppa
              in skattefrågorna till majoritetsbeslut inom EU. Vi tycker att
              sådana frågor är nationella angelägenheter. Det handlar faktiskt
              om vilken nivå man vill ha på sin välfärd.
            </seg>
          </u>
          <note type="speaker" n="8846d3e5">
            Anf. 160 LENNART FREMLING (fp) replik:
          </note>
          <u who="lennart_fremling_3989b3" xml:id="i-6cda6158927d601a-2" n="e0ac3a88">
            <seg n="2c5a857e">
              Herr talman! Jag tycker inte att det handlar om vilken nivå man
              vill ha på välfärden. De skatterna får man ta in på annat sätt.
              Syftet med miljöskatterna är inte att finansiera välfärden, även
              om de i bästa fall kan ge ett överskott, så att man kan få pengar
              över till att finansiera annat. Jag kommer inte ifrån den synpunkten
              att ekonomiska styrmedel är effektiva. Det tror vi från Folkpartiets
              sida på. De är till och med bland de allra mest effektiva styrmedlen
              eftersom de är så enkla att använda. Man behöver inte ha någon
              byråkrati som arbetar med ansökningar och så vidare utan det skapar
              handlingskraft hos olika företag, om de direkt vet hur mycket
              det kostar när man gör på det ena eller andra sättet.
            </seg>
            <seg n="7f5ab6c9">
              Det finns en marknad, och då är det viktigt att man kan få rimliga
              system för de ekonomiska styrmedlen. Jag kan inte komma längre
              än att det är väsentligt att utvecklingen inte blockeras av ett
              enda land. Särskilt angeläget blir detta ju fler medlemsstater
              som EU får. Jag kan bara vädja till er att fundera en gång till
              på hur marknaden fungerar i det här avseendet.
            </seg>
          </u>
          <note type="speaker" n="2723842f">
            Anf. 161 ALF ERIKSSON (s) replik:
          </note>
          <u who="alf_eriksson_6c360f" xml:id="i-6837265056a41b02-5" n="37046bc1">
            <seg n="f2450272">
              Herr talman! Nu tror jag inte att miljöpolitiken står och faller
              med ett enda instrument, de ekonomiska styrmedlen. Under nästa
              punkt på kammarens föredragningslista ska vi diskutera ekonomiska
              styrmedel för växthusgaser. Det är en metod. Koldioxidskatt kan
              ju vara intressant, men jag återkommer till att det då ska krävas
              enhälliga beslut. Då kan de få full effekt.
            </seg>
          </u>
          <note type="speaker" n="5f899ab3">
            Anf. 162 GUNNAR GOUDE (mp) replik:
          </note>
          <u who="unknown" xml:id="i-5f5102ec7e1ec759-39" n="ae1b073d">
            <seg n="e59e51b6">
              Herr talman! Jag fick en fråga från Alf Eriksson om Miljöpartiets
              ställningstagande när det gällde frågan om man ska ha majoritetsbeslut
              om ekonomiska styrmedel. Först och främst vill jag hålla med Lennart
              Fremling om betydelsen av ekonomiska styrmedel. Jag tror att nästan
              alla är överens om att de är viktiga i miljöarbetet.
            </seg>
            <seg n="f4b5428d">
              Miljöpartiets syn på den här frågan bygger på att vi naturligtvis
              är intresserade av att arbeta internationellt i miljöfrågorna.
              När det gäller globala miljöproblem som koldioxidutsläpp är det
              nödvändigt att flera länder kommer överens till exempel om att
              använda ekonomiska styrmedel.
            </seg>
            <seg n="1fa4a04d">
              EU:s medlemsstater är naturligtvis ur Miljöpartiets synpunkter
              intressanta partner i sådana överenskommelser, men det finns ett
              besvärande hinder, och det är att ett enda land i EU kan hindra
              alla de övriga från att ingå en sådan här överenskommelse. Det
              är i det internationella arbetet en allvarlig restriktion. Den
              är dessutom besvärande eftersom det gäller länder som ligger oss
              nära och som berörs av det miljöarbete som pågår, inte minst mot
              miljöskadliga verksamheter som koldioxidutsläpp.
            </seg>
            <seg n="9adadceb">
              Detta har inget att göra med vår syn på överstatlighet i EU i
              allmänhet. Sådan är vi klart emot. När det gäller miljöproblemen
              har vi deklarerat att vi vill ha denna kraftfullare möjlighet.
            </seg>
          </u>
          <note type="speaker" n="e95e20a6">
            Anf. 163 ALF ERIKSSON (s) replik:
          </note>
          <u who="alf_eriksson_6c360f" xml:id="i-6837265056a41b02-6" n="37046bc1">
            <seg n="633e5090">
              Herr talman! Är det då så att ändamålen helgar medlen? I alla
              andra sammanhang är Miljöpartiet negativt till mer överstatlighet
              på EU-området. Jag blir lite förvånad över att den här passar
              alldeles utmärkt.
            </seg>
            <seg n="362644d1">
              Nej, jag tror nog att det är väldigt bra att vi har EU i det
              här sammanhanget. Jag återkommer till att det är bra om man kan
              vara helt överens, och i internationella sammanhang fordras det
              faktiskt i de allra flesta fall konsensus för att man ska kunna
              komma fram till bindande beslut.
            </seg>
            <seg n="73618567">
              Gunnar Goude! I vilken annan konstellation i Europa eller i vår
              närhet kan vi fatta bindande beslut länder emellan, till exempel
              på skatteområdet? Vilka andra institutioner än EU har vi? Vi har
              bara EU på det här området.
            </seg>
          </u>
          <note type="speaker" n="c2760e9a">
            Anf. 164 GUNNAR GOUDE (mp) replik:
          </note>
          <u who="unknown" xml:id="i-5f5102ec7e1ec759-40" n="ae1b073d">
            <seg n="3ac07821">
              Herr talman! Bra! Då är det i alla fall klart var Miljöpartiet
              står i det här sammanhanget. Jag tror att Alf Eriksson har förstått
              det.
            </seg>
            <seg n="9389ed01">
              Jag skulle vilja ställa en fråga till, som gäller möjligheten
              för enskilda länder att gå före och införa strängare miljövillkor.
              När man har en harmonisering av regler av konkurrensskäl måste
              samtliga länder följa dessa regler, och man kan inte lägga sig
              lägre. Det finns en undantagsmöjlighet om man har särskilda betingelser
              i sitt land som man kan visa är så allvarliga att man skulle kunna
              göra ett undantag och få gå före och höja miljökraven. Då måste
              man också vetenskapligt visa att ett sådant behov finns. Det är
              långt ifrån den försiktighetsprincip som vi annars brukar hävda
              ska råda inom området. Varför skulle försiktighetsprincipen inte
              få gälla i det här fallet och länder kunna erbjudas möjligheten
              att själva bedöma om försiktighetsprincipen ska gälla i hemlandet
              eller inte?
            </seg>
          </u>
          <note type="speaker" n="a438d091">
            Anf. 165 ALF ERIKSSON (s) replik:
          </note>
          <u who="alf_eriksson_6c360f" xml:id="i-6837265056a41b02-7" n="37046bc1">
            <seg n="56d0fc8d">
              Herr talman! Gunnar Goude glömmer bort att de allra flesta besluten
              på miljöområdet bygger på minimidirektiv och där vi har möjlighet
              att gå före. Det är enbart på de områden som exempelvis innefattar
              en del kemikalier som reglerna är harmoniserade. När det gäller
              de harmoniserade reglerna kan vi åberopa miljögarantin. Hittills
              det är möjligt att jag har missat något har vi inte fått det slutgiltiga
              beslutet där vi har fått backa på något område.
            </seg>
            <seg n="30f6afa1">
              Tvärtom var det många som framförde dessa farhågor när vi gick
              in som medlemmar i EU, det vill säga att vi nu skulle få släppa
              fram en massa kemikalier som vi hade förbjudit i vårt land. Men
              verkligheten blev inte så. Jag ser inget speciellt stort bekymmer
              på det området.
            </seg>
          </u>
          <note type="speaker" n="c6e160a8">
            Anf. 166 Miljöminister LENA SOMMESTAD (s):
          </note>
          <u who="lena_sommestad_minister_2002" xml:id="i-5f5102ec7e1ec759-41" n="87fdb978">
            <seg n="ea102146">
              Herr talman! För miljöpolitiken är EU en viktig och nödvändig
              politisk arena, som många redan har påpekat i dag. Därför prioriterar
              regeringen miljöpolitiken i EU-arbetet. Vi är en ledande progressiv
              kraft i Europa. Det är, och har varit, en framgångsrik strategi.
            </seg>
            <seg n="07483ba0">
              Sedan inträdet i EU för nio år sedan har Sverige målinriktat
              agerat för att påverka EU:s miljöpolitik på ett framgångsrikt
              sätt. Arbetet mot försurning och luftföroreningar är ett exempel.
              Här har Sverige arbetat mycket aktivt för att få till stånd utsläppsminskningar
              såväl nationellt som internationellt. Utsläppstak för industrianläggningar
              och hårdare utsläppskrav för motorfordon, motorcyklar, fritidsbåtar
              och arbetsmaskiner hör också till det som vi har lyckats genomföra
              inom EU.
            </seg>
            <seg n="dfc0d730">
              Kemikaliepolitiken är ett annat exempel på framgångsrikt svenskt
              agerande. Vi gick in i EU med en strängare kemikaliepolitik än
              EU. Vi förhandlade oss till fyra års övergångsregler så att vi
              inte behövde sänka våra krav. Vi använde den tiden till att med
              starka argument och i alliansbygge med de nya medlemmarna Finland
              och Österrike driva på EU:s kemikaliearbete. När övergångstiden
              var till ända hade vi med förenade krafter skärpt EU:s kemikalielagstiftning
              till den svenska nivån och i en del fall höjt den ytterligare.
              Det var en framgång för Sverige. Vi behövde inte sänka våra ambitioner
              utan kunde i stället förbättra hela EU:s kemikaliepolitik.
            </seg>
            <seg n="a098b425">
              Vårt arbete med att skärpa EU:s kemikaliepolitik fortsätter.
              Ett alldeles nyligen avslutat exempel är de långlivade, ofta giftiga,
              organiska föreningarna som vi kallar POP, persistent organic pollutants
              . I förra veckan kom Europaparlamentet och ministerrådet överens
              om förordningen för att genomföra den så kallade Helsingforsskonventionen
              och protokollet om långlivade föreningar. Förordningen reglerar
              tillverkning och användning av 13 farliga ämnen. Sverige har i
              de här förhandlingarna fått gehör för många av de förslag och
              tillägg som vi har drivit. Vi har till exempel fått in skrivningar
              om att förhindra att nya långlivade organiska föreningar produceras
              och kommer ut på marknaden. EU ska också vidta åtgärder mot de
              kemikalier som redan i dag finns på marknaden. Arbetet med POP
              är en stor framgång och en ytterligare bekräftelse på de möjligheter
              som vi har inom EU. Låt mig säga att jag blev oerhört förvånad
              när jag hörde Roger Tiefensees inlägg där han angrep Sverige för
              att inte ha varit tillräckligt aktivt i kemikaliepolitiken. Jag
              törs säga att det finns inget land som har drivit kemikaliepolitiken
              hårdare, inget land som har radikalare ståndpunkter när det gäller
              EU:s nya kemikalielagstiftning och ingen miljöminister som har
              en statsminister som har engagerat sig så aktivt och personligen
              i att påverka det italienska ordförandeskapet när det gäller var
              detta skulle behandlas. Däremot var det regeringen Berlusconis
              eget beslut, alldeles självständigt, var man skulle förlägga det.
              Det kunde inte Europeiska rådet påverka.
            </seg>
            <seg n="1c6eec77">
              För att nå framgångar i EU-arbetet krävs samverkan. Det krävs
              ett effektivt samspel mellan regering och riksdag med myndigheter,
              näringsliv och organisationer. Det är viktigt att etablera goda
              kontakter med andra medlemsländer, att bygga allianser i förhandlingarna
              i Bryssel. Här i kammaren vill jag naturligtvis betona det viktiga
              samspelet mellan regeringen och riksdagen. Jag sätter stort värde
              på det miljöpolitiska engagemang som finns i samtliga riksdagspartier
              och som har kommit till uttryck i dag. Jag är glad över att det
              över partigränserna råder en bred samsyn om Sveriges agerande
              på miljöområdet i EU. Det har varit, och är, en stor styrka.
            </seg>
            <seg n="5b66538a">
              Nu ska vi gå vidare. Sverige tänker fortsätta att vara en aktivt
              pådrivande kraft för att utveckla EU:s miljöarbete. Det är nödvändigt
              för att vi ska nå våra egna 15 miljömål, som Alf Eriksson redan
              har påpekat. Det räcker inte med bara nationella beslut och åtgärder.
              Men det är inte bara ur det nationella perspektivet som det här
              är viktigt. Genom att aktivt driva miljöfrågor i EU uppnår vi
              inte bara en bättre miljö i Sverige utan i hela unionen. Det är
              synnerligen viktigt, inte minst i ljuset av den utvidgning vi
              står inför.
            </seg>
            <seg n="82c8bce1">
              Genom EU har Sverige också möjlighet att med stor kraft påverka
              den internationella miljöpolitiken. EU är en starkare aktör än
              vad medlemsländerna är var och en för sig. När vi går från att
              vara 15 till att bli 25 medlemsländer har EU en möjlighet att
              spela en ännu starkare roll i den internationella miljöpolitiken.
            </seg>
            <seg n="e07e584f">
              Sverige har, som vi har hört i dag, agerat kraftfullt inom EU
              för att lyfta upp miljö och hållbar utveckling på agendan. Inom
              ramen för det arbetet kommer vi, som det framgår av skrivelsen,
              under kommande år att prioritera fyra miljöpolitiska områden.
              Det är klimat och luftföroreningar, kemikalier, bekämpningsmedel,
              resurs- och avfallsfrågor, det är naturresurser och biologisk
              mångfald och det är marin miljö. Det är prioriteringar som rymmer
              kontinuitet, vi fortsätter att arbeta med de områden där vi hittills
              har lyckats bra och där vi vill göra ytterligare insatser, men
              vi satsar också nytt och framför allt på den marina miljön som
              en ny prioriterad fråga.
            </seg>
            <seg n="e1e3ce32">
              Jag vill avsluta med att säga några ord om två av de prioriterade
              områdena, klimatpolitiken och den marina miljön.
            </seg>
            <seg n="af9f05e8">
              Först ska jag säga något om klimatfrågan. Det är ett prioriterat
              område för Sverige och för EU, och vi är eniga om att det är vår
              tids största och allvarligaste miljöfråga. Det här är också en
              komplex och kontroversiell fråga, och EU har en nyckelroll, inte
              minst i det globala klimatarbetet. Genom att medverka i EU kan
              Sverige spela en viktig roll.
            </seg>
            <seg n="78da299d">
              Kyotoprotokollet har högsta prioritet för EU och medlemsländerna
              i dag. Vi måste vidta åtgärder så att vi säkerställer att unionen
              och dess medlemsländer kan nå sina egna åtaganden. Vi måste bidra
              till att utveckla regelsystemen som överenskommits internationellt
              i syfte att visa att de fungerar och är effektiva. Just nu är
              läget problematiskt. Vi inväntar Rysslands ratifikation. På sikt
              behöver vi naturligtvis också USA:s medverkan för att få en internationellt
              fungerande klimatregim.
            </seg>
            <seg n="ab536b98">
              Det handlar också om oss själva, om Sveriges och EU:s förmåga
              att vidmakthålla och utveckla våra åtaganden. Här finns tyvärr
              oroande tecken, inte minst i Europa. Alltfler röster hörs kring
              EU:s ministerbord och i den svenska debatten om utsläppsrätter.
              Många börjar sväva på målet och säga att det inte spelar så stor
              roll vad Europa eller Sverige gör eftersom våra utsläpp ändå är
              så små. Är det verkligen meningsfullt med så stora uppoffringar
              för så lite? Jag menar att det är oerhört viktigt att vi undviker
              det vi kan kalla a race to the bottom , att vi dras nedåt, då
              alla i en hårdnande konkurrenssituation försöker smita från sitt
              ansvar för den framtida miljön och det framtida klimatet.
            </seg>
            <seg n="10c3e4be">
              Vi befinner oss i en situation med en svag europeisk ekonomi.
              Oro för arbetslöshet och försämrade välfärdssystem kan undergräva
              legitimiteten för en progressiv klimatpolitik där industriländerna
              tar sitt historiska ansvar. Det är ett skarpt läge. Därför driver
              Sverige och många medlemsstater arbetet hårt för att visa att
              klimatarbetet är en drivkraft för tillväxt och utveckling och
              inte en bromskloss.
            </seg>
            <seg n="7c04b6f2">
              I tisdags träffades EU:s miljöministrar för att enas om inspel
              till vårtoppmötet. Det är roligt att kunna säga att Sveriges krav
              på att EU ska sätta upp ett mål för energieffektivitet på 1 %
              per år i förhållande till BNP godtogs av miljörådet och nu kommer
              att lämnas över till statscheferna inför vårtoppmötet. Det är
              en liten pusselbit i vårt arbete för att göra den europeiska ekonomin
              till en hållbar ekonomi.
            </seg>
            <seg n="f62c1063">
              Den marina miljön är en fråga som engagerar många av er här i
              riksdagen. Vi har en havsmiljö i kris påverkad av övergödning,
              miljögifter, överutnyttjande och oljeutsläpp. De marina miljöfrågorna
              måste lösas i samarbete. Sverige kommer särskilt att lägga kraft
              på arbetet med EU:s marina strategi. Det är en strategi som kommissionen
              nu arbetar med och som blir en bottenplatta för det framtida marina
              miljöarbetet i Europa.
            </seg>
            <seg n="6cc1920e">
              Herr talman! Sverige är ledande i EU för en progressiv miljöpolitik,
              och det ska vi fortsätta att vara. Det är viktigt för miljön och
              människors hälsa. Det är än viktigare i en situation där vi ser
              fler exempel på att motståndet mot skarpa EU-miljöregler växer
              från industrin och flera högerregeringar i Europa.
            </seg>
            <seg n="73af558b">
              Den förestående utvidgningen kan också medföra att miljöarbetet
              kan gå trögare. Med en ambitiös svensk miljöpolitik i botten har
              vi stora möjligheter att ytterligare stärka miljöarbetet i Europa.
              De möjligheterna ska vi ta till vara.
            </seg>
          </u>
          <note type="speaker" n="e6afd3ea">
            Anf. 167 SVEN GUNNAR PERSSON (kd) replik:
          </note>
          <u who="sven_gunnar_persson_7bd9a0" xml:id="i-d0d77021823aeb9c-7" n="a6313fd1">
            <seg n="8b258b09">
              Herr talman! Jag vill tacka miljöministern för ett intressant
              och engagerat anförande. Miljöministern betonade särskilt klimat
              och den marina miljön. Det var bra.
            </seg>
            <seg n="27fe629e">
              Jag skulle vilja ta upp kemikaliefrågan. Det var en liten plump
              i protokollet i miljöministerns annars mycket bra tal om vad högerregeringarna
              gör och inte gör. Det blir lite upplägg för att fråga hur de bilaterala
              överläggningarna med partikamraterna från England och Tyskland
              går när det gäller kemikaliepolitiken.
            </seg>
            <seg n="c16a73d1">
              Det är socialdemokratiska regeringar som mer eller mindre har
              satt stopp för arbetet med den oerhört viktiga kemikaliepolitiken.
              Det skulle vara intressant att lite inifrån höra hur det går med
              den.
            </seg>
          </u>
          <note type="speaker" n="f21c1e56">
            Anf. 168 Miljöminister LENA SOMMESTAD (s) replik:
          </note>
          <u who="lena_sommestad_minister_2002" xml:id="i-5f5102ec7e1ec759-42" n="87fdb978">
            <seg n="124b5319">
              Herr talman! Både Gerhard Schröder och Tony Blair var ute och
              pekade på konkurrensproblemen med kemikaliepolitiken under sommaren.
              Däremot krävde de aldrig att det skulle förläggas till konkurrenskraftsrådet.
              Inte heller Storbritannien och Tyskland var särskilt nöjda med
              beslutet.
            </seg>
            <seg n="02527eb6">
              Jag kan berätta att miljöministrarna i många stycken delar Sveriges
              uppfattning. Från tysk sida kommer man att skicka miljöminister
              Jürgen Trittin till konkurrenskraftsrådet för att ytterligare
              markera detta. Men visst var det olyckligt att inspelet kom under
              sommaren. Det beklagar jag.
            </seg>
            <seg n="c5117fa3">
              Däremot var det slutgiltiga beslutet ett ensidigt italienskt
              beslut. Det var också vad jag ville betona. Ansvaret för att bestämma
              i vilket råd en viss fråga ska tas upp ligger på det presidentskap
              som för tillfället har beslutanderätten.
            </seg>
            <seg n="9ecaf8d0">
              Det presidentskapet kan man försöka att påverka. Självklart var
              inspelet under sommaren inte lyckligt i den allmänna balansen
              i kemikaliedebatten.
            </seg>
          </u>
          <note type="speaker" n="8f83d684">
            Anf. 169 SVEN GUNNAR PERSSON (kd) replik:
          </note>
          <u who="sven_gunnar_persson_7bd9a0" xml:id="i-d0d77021823aeb9c-8" n="a6313fd1">
            <seg n="dbcb964d">
              Herr talman! Min fråga gällde inte de proceduriella frågorna
              om vilket utskott det var. Det är känt att den tyska regeringen
              ihop med fackföreningsrörelsen och tillsammans med industrin har
              gemensamt agerat starkt för att förhindra en radikal förbättring
              av kemikaliepolitiken i linje med vad Margot Wallström har föreslagit.
            </seg>
            <seg n="68d84d24">
              Hur många som labourledaren Tony Blair har bakom sig med industri
              och fackföreningar vet jag inte. Men jag kan tänka mig att det
              är en liknande situation där. Det är framför allt själva kritiken
              av innehållet som är det intressanta, såvitt jag kan förstå.
            </seg>
            <seg n="41f0ff3d">
              Jag förutsätter att den socialdemokratiska regeringen i Sverige
              med det fantastiska nätverk vi har och den roll som vi spelar
              i Europa, i varje fall vad gäller att ta foton, också utnyttjar
              den positionen för att ordentligt trycka på era partivänner från
              England och Tyskland när det gäller inställningen till innehållet
              i REACH.
            </seg>
          </u>
          <note type="speaker" n="66e6aa7d">
            Anf. 170 Miljöminister LENA SOMMESTAD (s) replik:
          </note>
          <u who="lena_sommestad_minister_2002" xml:id="i-5f5102ec7e1ec759-43" n="87fdb978">
            <seg n="20fab117">
              Herr talman! Jag fick frågan om vad jag kunde berätta om hur
              förhandlingarna faktiskt går till. Det som skedde i somras var
              rena politiska utspel på hög nivå. Det intressanta är vilken reell
              politik som Tyskland och Storbritannien driver i förhandlingarna.
            </seg>
            <seg n="58fe1a61">
              Självklart har vi nära kontakt. Det jag gärna vill informera
              om är att de positioner som Storbritannien och Tyskland intar
              är av en annan karaktär och betydligt mer progressiva än vad som
              statsministrarna gav uttryck för under sommaren.
            </seg>
            <seg n="744d473c">
              Vi har mycket kontakter med både Tyskland och Storbritannien
              i de här frågorna. Däremot har de inte lika radikala ståndpunkter
              som Sverige till exempel när det gäller substitutionsprincipen
              och en del andra frågor.
            </seg>
          </u>
          <note type="speaker" n="6eaf122f">
            Anf. 171 ROGER TIEFENSEE (c) replik:
          </note>
          <u who="roger_tiefensee_178395" xml:id="i-433a23743ba4ffc9-1" n="e5a125c9">
            <seg n="fd654f4f">
              Herr talman! Regeringen säger i skrivelsen att man har en fortsatt
              hög prioritet för EU:s strategi för hållbar utveckling. Det tycker
              jag är bra. Men det skulle vara intressant om miljöministern kunde
              konkretisera hur den fortsatta höga prioriteten kommer att ta
              sig till uttryck. Det finns fram till dags datum mycket att önska
              i regeringens prioritering av EU:s strategi för hållbar utveckling.
            </seg>
            <seg n="770ce034">
              Exempelvis presenterade Margot Wallström förra hösten ett förslag
              till ett särskilt protokoll för hållbar utveckling som skulle
              läggas till det nya EU-fördraget. Margot Wallström hänvisar i
              sitt förslag särskilt till de slutsatser om hållbar utveckling
              som antogs i Göteborg då Sverige var ordförandeland i EU och Göran
              Persson höll i ordförandeskapet i EU.
            </seg>
            <seg n="8c2c0c30">
              Ändå uppfattar jag det som att det i Sveriges strategi inför
              slutspurten i förhandlingarna inte fanns något stöd för Margot
              Wallströms förslag om ett särskilt protokoll för hållbar utveckling.
              Centerpartiet har krävt att just ett sådant protokoll ska läggas
              till fördraget. Jag vill bara fråga miljöministern: Är det verkligen
              så att Sverige lämnade Margot Wallström i sticket?
            </seg>
          </u>
          <note type="speaker" n="baea32dc">
            Anf. 172 Miljöminister LENA SOMMESTAD (s) replik:
          </note>
          <u who="lena_sommestad_minister_2002" xml:id="i-5f5102ec7e1ec759-44" n="87fdb978">
            <seg n="b07683b9">
              Herr talman! Nej, så är det inte. Sverige har ställt sig bakom
              tanken på ett hållbarhetsprotokoll och har också framfört detta
              i flera sammanhang. Jag framförde det i höstas under regeringskonferensen.
              Laila Freivalds framförde det också från svensk sida. Däremot
              fanns det inte från andra länder något stöd som gjorde det möjligt
              att komma igenom.
            </seg>
            <seg n="753fd837">
              Nu har förhandlingarna som bekant avbrutits. Margot Wallström
              har kommit tillbaka med ett något reviderat förslag som Sverige
              också ser positivt på. Vi har inte på något sätt lämnat frågan.
              Vi står bakom ett protokoll. Det är viktigt att det kan drivas
              av flera länder för att vi ska nå framgång. Så är fakta i målet.
            </seg>
          </u>
          <note type="speaker" n="e1e46f7d">
            Anf. 173 ROGER TIEFENSEE (c) replik:
          </note>
          <u who="roger_tiefensee_178395" xml:id="i-433a23743ba4ffc9-2" n="e5a125c9">
            <seg n="b0613b86">
              Herr talman! Jag tackar för klargörandet. Jag tycker ändå att
              det är lite konstigt. Jag har fått uppgifter om att det i ett
              papper som formulerades om strategin inför slutförhandlingarna
              inte uttryckligen fanns med att Sverige i strategin skulle stödja
              Margot Wallströms förslag.
            </seg>
            <seg n="5fcfca5e">
              Min fråga har miljöministern nästan svarat på. Är miljöministern
              beredd att när förhandlingarna återupptas aktivt driva att det
              nya EU-fördraget ska innehålla ett särskilt protokoll för hållbar
              utveckling?
            </seg>
          </u>
          <note type="speaker" n="b8b040d9">
            Anf. 174 Miljöminister LENA SOMMESTAD (s) replik:
          </note>
          <u who="lena_sommestad_minister_2002" xml:id="i-5f5102ec7e1ec759-45" n="87fdb978">
            <seg n="18a5b531">
              Herr talman! Som jag tidigare har sagt har Sverige redan drivit
              detta. Jag vet inte exakt vilket papper som Roger Tiefensee refererar
              till. Om det inte var med i slutförhandlingarna har det snarast
              att göra med att det i det läget är en prioritering kring vilka
              frågor som över huvud taget är möjliga att genomdriva. Det fanns
              inte ett så brett stöd som man skulle ha önskat från andra länder.
              Sverige drev frågan ganska ensamt.
            </seg>
            <seg n="ca6d8020">
              Däremot fanns det ett starkt intresse, till exempel i miljörådet.
              När jag tog upp det där var det en positiv stämning även från
              det italienska ordförandeskapet. Det finns goda förutsättningar
              att återkomma i den mån vi vill finna en förhandlingsöppning och
              en nystart för fördragsförhandlingarna. Detta öppnar upp för att
              man kan komma in med nya förslag på bordet och förhandla om dem.
              Då är Sverige berett till detta.
            </seg>
          </u>
          <note type="speaker" n="83a7b65f">
            Anf. 175 LENNART FREMLING (fp) replik:
          </note>
          <u who="lennart_fremling_3989b3" xml:id="i-6cda6158927d601a-3" n="e0ac3a88">
            <seg n="e5e97690">
              Herr talman! Jag delar miljöministerns uppfattning om att det
              råder en bred samsyn över partigränserna i de flesta av de här
              frågorna. Det är bra. Vi i oppositionen kanske är lite otåligare
              emellanåt och vill gå lite fortare fram. Men det finns en administration
              att sköta också; det har jag full förståelse för.
            </seg>
            <seg n="c79e5e6b">
              Jag vill gå direkt på den fråga där vi är oense. Det gäller varför
              man inte vill medverka till att det beslutas om miljöskatter inom
              EU med kvalificerad majoritet. Vi liberaler är övertygade om att
              ekonomiska styrmedel är effektiva, och vi tycker att man inte
              får vara så kategorisk vad gäller detta bara för att ordet skatt
              finns med. Det är ju ett styrmedel för miljön, och det behöver
              kunna utnyttjas så effektivt som möjligt. Så blir det inte om
              varje medlemsstat i EU har vetorätt.
            </seg>
          </u>
          <note type="speaker" n="0dad4197">
            Anf. 176 Miljöminister LENA SOMMESTAD (s) replik:
          </note>
          <u who="lena_sommestad_minister_2002" xml:id="i-5f5102ec7e1ec759-46" n="87fdb978">
            <seg n="cec52573">
              Herr talman! Alf Eriksson har redan ganska utförligt förklarat
              regeringens syn på frågan. Självfallet ser vi styrkan i de ekonomiska
              styrinstrumenten. Det är också därför vi använder dem i stor utsträckning.
              Vi ser också att man kan resonera som så att miljöskatter har
              en annan karaktär. Vi har fört noggranna resonemang om detta,
              men vi har också gjort bedömningen att om vi öppnar upp för miljöskatter
              så öppnar vi den box som heter skatter inom EU. Då finns det en
              annan mycket viktig principiell fråga som Alf Eriksson har tagit
              upp. Den handlar om det svenska folkets rätt att sig självt beskatta
              och om hur vi ser på demokratin och betydelsen av den egna beskattningsrätten.
              I en sammanvägning har vi gjort bedömningen att det inte är värt
              priset att öppna upp för miljöskatterna.
            </seg>
          </u>
          <note type="speaker" n="736860a4">
            Anf. 177 SVEN-ERIK SJÖSTRAND (v) replik:
          </note>
          <u who="sven-erik_sjostrand_fd7e45" xml:id="i-6f285e2cba067176-3" n="b0c8bb80">
            <seg n="96bd69a1">
              Herr talman! Det är trevligt att miljöministern är här och deltar
              i debatten. Då tror jag att vi bjuder till lite mer allihop. Vi
              har en samsyn, även om vi från Vänsterpartiet lyfter fram några
              ytterligare prioriteringar på vår önskelista.
            </seg>
            <seg n="99a58e07">
              Jag vill prata lite om transportpolitik och höra lite om miljöministerns
              syn på den. Om vi tittar på vårt samhälle för hundra år sedan
              hade vi ett transportarbete på ungefär en halv kilometer per dygn.
              I dag reser vi i genomsnitt 45 kilometer per dygn. Naturligtvis
              påvekar vårt resande, i första hand med bil och flyg, miljön.
              Detta ökade transportarbete oroar mig mycket.
            </seg>
            <seg n="78b68b98">
              Det gäller också de ökade motorvägssatsningarna. Europeiska investeringsbanken
              tycks arbeta för att bygga ut motorvägar i till exempel östra
              delen av Europa, där våra nya medlemsländer finns. Jag undrar
              hur miljöministern ser på det här. Om man ska ha ett bra klimatarbete
              så måste man göra ganska stora förändringar i transportarbetet
              och i planeringen.
            </seg>
            <seg n="8594b97b">
              Mycket av den lokala konsumtionen och produktionen samt det traditionella
              levnadssättet har trängts undan i dag. Allting har centraliserats.
              Då får vi det här transportberoendet. Hur vill miljöministern
              arbeta med det? Är det inte viktigt att arbeta lite mer konkret
              och kanske stoppa en del av motorvägsbyggena?
            </seg>
          </u>
          <note type="speaker" n="a9201234">
            Anf. 178 Miljöminister LENA SOMMESTAD (s) replik:
          </note>
          <u who="lena_sommestad_minister_2002" xml:id="i-5f5102ec7e1ec759-47" n="87fdb978">
            <seg n="8b25f893">
              Herr talman! Jag tror att vi är eniga om att transportproblemet
              är en av de absolut största utmaningarna inom EU framöver. Jag
              tycker att vi har fått en ökad uppmärksamhet på dessa frågor.
              Vi hade till exempel i miljörådets inspel nu till vårtoppmötet
              ett rejält avsnitt om just transportproblematiken. Vi har från
              svensk sida drivit att vi vill se ytterligare stärkta åtgärder
              på en lång rad områden. Det handlar om att undanröja hinder för
              gränsöverskridande järnvägstransporter. Vi arbetar nu med att
              förbättra möjligheterna för sjötransporter inom unionen. Vi har
              lyckats göra det möjligt att gynna de alternativa bränslena. Vi
              har Eurovinjettdirektivet, som vi nu från miljöministrarnas sida
              har understrukit betydelsen av att vi kommer framåt med. Vi gör
              alltså framsteg.
            </seg>
            <seg n="ffe34b68">
              När det gäller de stora investeringarna i Europa ser jag det
              också som väsentligt att vi får en starkare miljöprofil på dem.
              Här har vi också från svensk sida gått in och krävt en sådan starkare
              miljöprofil på investeringspolitiken över huvud taget, också när
              det gäller transport- och väginvesteringar.
            </seg>
            <seg n="8bdd58eb">
              Det finns andra kommentarer i motionerna, om miljökonsekvensbedömningar
              och annat. Det är ju också ett instrument för att stärka miljömedvetandet
              i den här typen av satsningar.
            </seg>
            <seg n="1b5a83c3">
              Mycket görs, och Sverige bidrar efter bästa förmåga jag inom
              miljörådet och Ulrica Messing inom transportrådet.
            </seg>
          </u>
          <note type="speaker" n="5f26b2e0">
            Anf. 179 SVEN-ERIK SJÖSTRAND (v) replik:
          </note>
          <u who="sven-erik_sjostrand_fd7e45" xml:id="i-6f285e2cba067176-4" n="b0c8bb80">
            <seg n="e8a8bd08">
              Herr talman! Tack för svaret, miljöministern! Vi är överens om
              att vi måste göra ytterligare satsningar på den kollektiva trafiken.
              Vi måste underlätta för järnvägstrafiken och skapa bättre alternativa
              bränslen. Det är något som vi verkligen måste satsa på för framtiden.
            </seg>
            <seg n="96558d4a">
              Jag har varit nere i Polen 1520 gånger. Jag har försökt att följa
              utvecklingen där, och då har jag sett att bilismen har växt fram
              mycket. Det är ett av de större miljöproblemen i vissa områden
              i Polen i dag. Man köper en bil och vill visa att det har gått
              bra för landet. Man vill visa att man tjänar pengar, att man har
              jobb och så vidare. Det är den utvecklingen som vi har sett överallt.
              Men samtidigt är detta ett miljöhot.
            </seg>
            <seg n="d8f22da3">
              Något som vi inte har diskuterat så mycket i dag är de tio nya
              medlemsländerna. Det är viktigt att diskutera dem. En hel del
              säger att vi har sett toppen av EU:s miljöarbete. Vi har 250 direktiv
              i dag, och det kanske inte kommer så många större nya direktiv.
              Det blir i stället fråga om att revidera direktiven och satsa
              mer på att hjälpa de nya medlemsländerna. Man pratar om att det
              är en kostnad på uppemot 100 miljarder euro för att fixa miljön
              i många av länderna, och till exempel 7 miljarder euro för att
              få en bra avloppssituation i Polen.
            </seg>
            <seg n="6ee55a8d">
              Jag undrar hur miljöministern ser på detta. Hur kan vi som land
              på bästa sätt hjälpa våra nya medlemsländer? De behöver verkligen
              hjälp. Måste vi satsa mer på de nya länderna i stället för att
              satsa på nya direktiv?
            </seg>
          </u>
          <note type="speaker" n="13694bc7">
            Anf. 180 Miljöminister LENA SOMMESTAD (s) replik:
          </note>
          <u who="lena_sommestad_minister_2002" xml:id="i-5f5102ec7e1ec759-48" n="87fdb978">
            <seg n="5757d0d8">
              Herr talman! Min bedömning är att ett av de stora miljöframstegen
              i Europa under de senaste åren är arbetet med anslutningsländerna.
              De kommer nu att tillämpa en betydligt strängare lagstiftning
              än tidigare. Det kommer också att göras stora satsningar ekonomiskt
              på de nya länderna. Det kommer att ske genom EU-fonder.
            </seg>
            <seg n="7de469cd">
              Självfallet kan Sverige bidra. Vi kan bidra i budgetdiskussionerna
              genom att se till att pengarna går just till anslutningsländerna
              de nya medlemsländerna som verkligen behöver miljösatsningar.
              Vi kan hjälpa till på många andra sätt; vi kan hjälpa till med
              experter i till exempel twinning-projekt, där vi kan bistå. Vi
              kan också samarbeta kommersiellt. Vi har en lång rad svenska miljöteknikföretag
              som redan i dag gör stora insatser i Östeuropa. Jag var själv
              på ett miljöteknikseminarium i Ungern häromdagen. Det finns en
              oerhört stor efterfrågan. Vi har en situation där vi kan gynna
              vårt eget näringsliv och många småföretag här hemma genom samarbete
              med Östeuropa.
            </seg>
            <seg n="b657589e">
              Jag tror att Sverige kan göra mycket. Inte minst kan vi utveckla
              mycket bra bilaterala relationer med många av de nya länderna
              på miljösidan.
            </seg>
          </u>
          <note n="693dc094">
            Föredrogs
          </note>
          <note n="8e7377d0">
            Överläggningen var härmed avslutad.
          </note>
          <note n="2a833660">
            7 § Riktlinjer för genomförande av EG:s direktiv om ett system
            för handel med utsläppsrätter för växthusgaser
          </note>
          <note type="speaker" n="c63cfab6">
            Anf. 181 JAN-OLOF LARSSON (s):
          </note>
          <u who="jan-olof_larsson_bce69c" xml:id="i-44add48a7c2d0040-0" n="3300a66c">
            <seg n="7d82a644">
              Herr talman! Enligt Kyotoprotokollet har industriländerna åtagit
              sig att minska sina utsläpp av växthusgaser med drygt 5 % under
              den första åtagandeperioden mellan 2008 och 2012 jämfört med 1990
              års nivå. Medlemsländerna i EU har åtagit sig att minska sina
              utsläpp med 8 %. I enlighet med bördefördelningen mellan medlemsländerna
              får Sveriges utsläpp öka med högst 4 %. I ett riksdagsbeslut har
              det fastslagits att de svenska utsläppen ska vara minst 4 % lägre
              än utsläppen var år 1990.
            </seg>
            <seg n="7423f085">
              I Kyotoprotokollet ingår tre flexibla mekanismer. En av dessa
              tre är handel med utsläppsrätter, vilket innebär överlåtelser
              av utsläppsutrymme eller delar av åtaganden mellan länder. I denna
              proposition redovisas riktlinjer för genomförandet i Sverige enligt
              EG:s direktiv som syftar till att på ett kostnadseffektivt, ett
              ekonomiskt effektivt, sätt minska utsläppen av koldioxid.
            </seg>
            <seg n="6cab3da9">
              De anläggningar som berörs är kraft- och värmeverk, oljeraffinaderier,
              anläggningar som producerar och bearbetar järn, stål, glas, glasfiber,
              cement och keramik samt anläggningar som producerar papper och
              massa. Varje verksamhetsutövare som ingår i systemet måste ha
              tillstånd av staten för att släppa ut växthusgaser. Med tillstånden
              följer en rättighet för utsläpp. Vid starten ska utsläppsrätten
              delas ut gratis. Om en aktör vill släppa ut mer koldioxid än motsvarande
              erhållen mängd utsläpp kan han köpa utsläppsrätter av andra aktörer.
            </seg>
          </u>
          <note n="a8174acc">
            En plan för hur utsläppsrätterna ska fördelas till berörda anläggningar
            ska lämnas av varje medlemsstat till Europeiska kommissionen senast
            den 31 mars 2004. I propositionen föreslås att riksdagen bemyndigar
            regeringen att utarbeta och till Europeiska kommissionen överlämna
            den nationella fördelningsplanen för perioden 20052007. I betänkandet
            finns det 15 reservationer och ett särskilt yttrande.
          </note>
          <note type="speaker" n="1267f720">
            Anf. 182 LARS LINDBLAD (m):
          </note>
          <u who="lars_lindblad_0c9b78" xml:id="i-aa79664fa6fc1961-3" n="24714156">
            <seg n="8e80feb8">
              Herr talman! Då var vi äntligen här. Detta skulle kunna vara
              starten för ett paradigmskifte inom miljöpolitiken.
            </seg>
            <seg n="8e05a7c5">
              Låt oss ta detta betänkande som modell för framtiden. Handeln
              med utsläppsrätter är betydligt mer spännande och också, rätt
              använd, mer effektiv och dynamisk än vår gamla låda med miljöverktyg.
              Man kan säga att vi kanske borde ha börjat i en annan ände. Vi
              skulle ha prövat systemet på ett mindre komplext utsläppsområde
              än växthusgaser.
            </seg>
            <seg n="390a7119">
              Vi moderater har länge drivit på för handel med utsläppsrätter
              här i riksdagen. Vår idé var att införa det på utsläpp av svavel,
              kväve eller motsvarande inom tydliga, regionala så kallade utsläppsbubblor.
              Tanken är att utsläppskällan och platsen där problemet uppkommer
              finns inom samma bubbla. Det är ett betydligt enklare system att
              bygga än ett globalt system för växthusgaser. Men nu är vi där.
              Det arbete som lagts ned på såväl nationell som internationell
              nivå kan användas som utgångspunkt för andra utsläppskällor i
              framtiden.
            </seg>
            <seg n="391dab83">
              Herr talman! Den som noggrant läst igenom dagens betänkande inser
              att riksdagen är mycket enig i sitt stöd för införande av ett
              system för handel med utsläppsrätter. Vi är några här i kammaren
              som ingår i den parlamentariska utredning, Flexmex 2, som arbetade
              fram det förslag som regeringen i huvudsak har byggt sin proposition
              på. Utredningen har arbetat med en mycket stor tidspress beroende
              på EU:s närmast orimliga tidsplan men har lyckats genomföra arbetet
              på ett seriöst sätt och lägga fram ett välgrundat förslag inom
              ramen för det EU-direktiv som ligger till grund.
            </seg>
            <seg n="e04b13ec">
              Men det finns uppenbara problem med vårt beslut. Det är ett mycket
              rörligt mål vi har att arbeta med. Ett grundläggande problem är
              att utsläppsstatistiken under arbetet inte har kunnat kvalitetssäkras
              tillräckligt. Det är fortfarande mycket osäkert om vi har statistik
              som håller för en genomlysning. Ändå fattar vi i dag ett beslut
              som får konsekvenser i miljarder kronor och för miljoner människor.
              Det känns väldigt skakigt eftersom det är statistiken som hela
              systemet bygger på. Vår nationella tilldelningsplan, hur mycket
              den handlande sektorn får släppa ut, hänger ihop med de historiska
              utsläppen för dessa branscher under perioden 19982001. Blir det
              några procent fel innebär det miljonbelopp i kronor för det svenska
              näringslivet. Regeringen kunde på ett betydligt bättre sätt ha
              pressat på för en mer kvalitetssäkrad statistik.
            </seg>
            <seg n="5806735c">
              Än viktigare blir detta i perspektivet att regeringen har valt
              att lägga sig på en lägre nivå än det förslag som Flexmex valde
              att komma med. Regeringen föreslår i sin proposition att den handlande
              sektorn ska tilldelas maximalt 1922 miljoner ton utsläpp av koldioxid
              per år. Dessutom lägger man till förbränning av torv, som motsvarar
              0,9 miljoner ton ytterligare, utan att höja utsläppsbubblan. Flexmexkommittén
              föreslog att utsläppen bör uppgå till maximalt drygt 24 miljoner
              ton per år exklusive torvförbränningen. Vi anser att detta förslag
              är betydligt bättre grundat än regeringens godtyckliga neddragning.
            </seg>
            <seg n="b52c227f">
              Låt mig påminna om att detta är en försöksperiod, mellan 2005
              och 2007. Sedan ska systemet revideras. På skakigt underlag drar
              regeringen åt svångremmen och tar på tagelskjortan. Utan att veta
              hur systemet fungerar, för vi har inget riktigt exempel att utgå
              från, och utan att veta om statistiken stämmer drar man ned utsläppsnivån
              från det som det har räknats fram att näringslivet behöver till
              en lägre nivå. Det gör man utan att det är korrekt motiverat.
            </seg>
            <seg n="bae15930">
              Vad vi vet är att för energibranschen var referensåren 19982001
              inte särskilt representativa. Dessutom tror vi oss veta att elpriset
              kommer att höjas på grund av utsläppshandeln. Statliga Vattenfall
              räknar med sju till tio öres höjning.
            </seg>
            <seg n="cbc5b72c">
              Vi har ingen aning om vad priset för utsläppsrätter kommer att
              bli. Vi vet ännu inte hur pass generösa våra grannländer kommer
              att vara mot sin industri. Ändå åker tagelskjortan på, och svångremmen
              dras åt. Samtidig visar den senaste officiella utsläppsstatistiken
              att utsläppen från energiproduktion, industri, bostäder och service
              sjunkit med drygt 7 % mellan 1990 och 2001. EU:s bördefördelning
              innebär att Sverige får släppa ut 4 % mer jämfört med 1990. Svenska
              företag hör till de mest koldioxideffektiva företagen i världen
              ändå tagelskjorta och svångrem.
            </seg>
            <seg n="6ae00642">
              Tanken var ju att vi skulle hitta gemensamma europeiska globala
              lösningar för ett problem som vi anser vara globalt. Ändå ser
              vi detta självspäkande. Jag förstår det helt enkelt inte. Kanske
              beror det på att riksdagsmajoriteten låtsas som om riksdagens
              klimatmål om minus 4 % jämfört med 1990 skulle vara relevant för
              denna fråga. Låt mig då påminna kammaren om den ordagranna lydelsen
              i propositionen som låg till grund för riksdagsbeslutet från 2002:
              Det nationella målet om att minska utsläppen av växthusgaser med
              minst 4 % ska uppnås utan kompensation för upptag i kolsänkor
              eller med flexibla mekanismer.
            </seg>
            <seg n="8b7fe82e">
              Jag vill varna för negativa konsekvenser för näringsliv och jobb.
              Om vi ger våra företag en för låg tilldelning försvagas företagens
              konkurrenskraft tydligt. Det leder i sin tur till att jobb hotas,
              ofta på platser där bruket, masugnen eller gruvan är den största,
              eller kanske till och med enda, privata arbetsgivaren på orten.
              Vad vinner vi på att straffa ut svensk, koldioxideffektiv industri
              och ersätta den med ibland sämre utländsk produktion? Vi glömmer
              ofta bort att för till exempel stålindustrin sker produktionen
              till 61 % utanför länder som ratificerat Kyotoavtalet. Det är
              också där som de största produktionsökningarna sker.
            </seg>
            <seg n="6c9f2d2d">
              Vi får passa oss så att vi inte förstör det som redan har byggts
              upp eller att den tillväxt som de flesta av oss inser behövs raseras.
              Det ansvaret ligger på regeringen och de partier som i dag biträder
              propositionens förslag till nationell tilldelningsplan. Vi får
              väl hoppas att jag får fel, men har jag rätt kommer jag att återkomma
              till er så ofta jag kan så länge jag sitter i riksdagen.
            </seg>
            <seg n="687fa7ed">
              Finns det då bra grejer i detta betänkande? Ja, absolut. Först
              och främst är det att vi har kommit fram till detta gemensamma
              beslut om att införa handel med utsläppsrätter, som jag tidigare
              nämnt. Men det är också bra att betänkandet innehåller en mycket
              tydlig signal till regeringen om att arbeta fram en annan tilldelningsmetod
              än den rent historiska. Utskottet var helt enigt kring skrivningarna
              om den så kallade riktvärdesmetoden, eller benchmarking som det
              oftast kallas. Tanken är att på sikt hitta en metod där utsläppsrätter
              delas ut som ett riktvärde av branschens genomsnittliga utsläpp.
              På det viset premieras de duktiga och de som är sämre får jobba
              hårdare.
            </seg>
            <seg n="ca401c36">
              Stålbranschen anser sig vara redo att sjösätta ett sådant system
              på nationell nivå redan under försöksperioden. Detta kan vi sedan
              använda för att få till stånd ett liknande system på Europanivå
              från 2008. Detta initiativ borde riksdagen uppmuntra och regeringen
              bör återkomma till riksdagen med ett sådant förslag på nationell
              nivå innan försöksperioden inleds.
            </seg>
            <seg n="09f5cd5f">
              Fru talman! Vi har en rad olika förslag för att göra detta betänkande
              bättre och en del förslag som jag hoppas regeringen beaktar i
              sitt fortsatta arbete, men jag nöjer mig med att yrka bifall till
              reservation 2.
            </seg>
          </u>
          <note type="speaker" n="341100cb">
            Anf. 183 LENNART FREMLING (fp):
          </note>
          <u who="lennart_fremling_3989b3" xml:id="i-6cda6158927d601a-4" n="e0ac3a88">
            <seg n="8791cf53">
              Fru talman! Folkpartiet har sedan många årtionden varit pådrivande
              för ekonomiska styrmedel i miljöpolitiken. Utsläppsrätter är ett
              spännande exempel på ett sådant styrmedel som ännu inte prövats
              i större skala. Därför är det glädjande att vi nu har kommit hit
              och fått möjlighet att inom hela EU pröva detta nya system.
            </seg>
            <seg n="162df194">
              Vi liberaler vill ju att alla företag ska få rättvisa konkurrensvillkor.
              När det gäller klimatpolitiken skulle det naturligtvis ha gått
              mycket bättre om USA och Ryssland hade antagit Kyotoprotokollet.
              Nu får vi göra det bästa av situationen.
            </seg>
            <seg n="222eddd1">
              Jag satt med i Miljöskyddskommittén, och för mer än tio år sedan
              skrev jag en reservation om att utsläppsrätter borde prövas. Det
              är glädjande att det nu är flera partier som ställer upp på de
              här principerna, även om det är precis så som Lars Lindblad sade,
              att klimatproblematiken kanske inte är det lämpligaste att börja
              med. Det är definitivt inte den lättaste frågeställningen.
            </seg>
            <seg n="cd24de9f">
              Den proposition vi har att behandla i dag har ju egentligen bara
              ett enkelt förslag, nämligen att bemyndiga regeringen att lämna
              en nationell fördelningsplan. Det har vi ju inga invändningar
              emot. Men den innehåller en hel del annat som har lett till att
              vi har kommenterat och lämnat motioner.
            </seg>
            <seg n="e85ec0ae">
              Utgångspunkten för hela resonemanget måste vara att det här är
              åtgärder som vidtas av Sverige och EU för klimatets skull, inte
              för industrins skull. Ibland blir fokus på debatten väldigt mycket
              vad varje fabrik ska ha. Det är ju på den nivån vi sedan jobbar,
              men syftet är ändå klimatfrågan. Där har vi att utgå från riksdagens
              grundläggande princip, nämligen att man ska släppa ut 4 % mindre
              koldioxid år 2010 än vad man gjorde 1990. Därefter ska man minska
              utsläppen.
            </seg>
            <seg n="17d7fc34">
              Vi vet ju alla att klimatfrågan behöver ännu mindre utsläpp totalt
              sett. Det måste gå i den riktningen. Då är det egentligen lite
              futtigt att kivas om någon enstaka procent i det här intervallet,
              men det måste ju ändå vara en tydlig angivning av riktning.
            </seg>
            <seg n="2ec98ac7">
              Från Folkpartiets sida har vi motionerat i form av fyra yrkanden.
              Det första gäller antalet fördelade utsläppsrätter. Vi uttrycker
              där ett stort bekymmer över att regeringen har lagt sig så pass
              högt som upp till 22 miljoner ton när de jämförelsesiffror som
              finns för 1990 handlar om ungefär 13 miljoner ton. En ökning från
              13 till 22 för perioden 1990 till nu stämmer inte något vidare
              med att vi borde minska med 4 % inte ens om vi skulle bjuda på
              att öka med 4 % stämmer det något vidare att öka från 13 miljoner
              till 22 eller 24 miljoner ton.
            </seg>
            <seg n="1a99b71b">
              Jag vill framhålla att Flexmexutredningen inte har lagt något
              konkret förslag om hur långt man skulle gå. Det man har skrivit
              är att delegationen gör bedömningen att den handlande sektorns
              behov av utsläppsrätter kan uppgå till ca 24 miljoner ton koldioxid
              per år under perioden 20052007. Dessutom har delegationen framhållit
              att regeringen bör göra en avvägning mellan den handlande sektorns
              utrymme och andra sektorers behov.
            </seg>
            <seg n="1bf16560">
              På den punkten vill jag rikta kritik mot regeringen för vi har
              ännu inte sett någonting om hur man vill göra den avvägningen.
              Det måste vara avgörande. Kan vi tolerera att man låter utsläppen
              öka relativt mycket inom den handlande sektorn måste antingen
              transportsektorn, hushålls- eller småindustrisektorerna minska
              sina. Det finns ju inga signaler från regeringen om att man tror
              på ett minskat utsläpp av koldioxid från transportsektorn. Då
              återstår bara hushållssektorn. Det är väl inte realistiskt att
              det skulle kunna bli så stora minskningar där.
            </seg>
            <seg n="e91d819b">
              Därför vill jag trycka på det som vi har framhållit i reservation
              3 i betänkandet, alltså att regeringen snarast bör återkomma till
              riksdagen med förslag om hur en rimlig fördelning ska vara mellan
              de här sektorerna, annars kan inte riksdagen ta ställning till
              vilket utsläpp som rimligen bör få ske inom den handlande sektorn.
            </seg>
            <seg n="eaf35f96">
              Vi hade ett yrkande angående benchmarking, men det har i stort
              sett blivit tillgodosett.
            </seg>
            <seg n="67c95c0c">
              Vi har skrivit i vår motion om fördelning genom auktion. Det
              finns med som reservation nr 6 angående principer för fördelningen
              att regeringen inom EU kraftfullt ska verka för att utsläppsrätterna
              inför nästa period, alltså 20082012, auktioneras ut full ut så
              att man inte behöver ha en myndighetshantering för att bevilja
              varje industri ett visst utrymme. Det är en onödig byråkrati.
            </seg>
            <seg n="e6b498cc">
              Det sista från vår sida gällde organisatoriska frågor. Det är
              reservation nr 12 där vi kraftfullt vill framhålla att det inte
              behövs en ny myndighet i det här läget. En ny myndighet skulle
              innebära ökad byråkrati och ge onödiga kostnader till staten.
            </seg>
            <seg n="5ca1c142">
              Det här är ett arbete som ska göras nu, speciellt inför den här
              treårsperioden. Vi vet ju inte ens om motsvarande arbete måste
              utföras inför nästa femårsperiod eller hur det arbetet då ser
              ut. Att tillsätta en ny myndighet som har så tillfälliga arbetstoppar
              kan inte fungera på ett rimligt sätt.
            </seg>
            <seg n="ef2e444e">
              Fru talman! Vi har ett tydligt och klart betänkande framför oss.
              För att spara kammarens tid anser jag inte att det finns behov
              av att jag yrkar bifall till någon av reservationerna. De klargör
              vad vi anser, men vi räknar inte med att få majoritet för våra
              reservationer.
            </seg>
          </u>
          <note type="speaker" n="95580b25">
            Anf. 184 SVEN GUNNAR PERSSON (kd):
          </note>
          <u who="sven_gunnar_persson_7bd9a0" xml:id="i-d0d77021823aeb9c-9" n="a6313fd1">
            <seg n="e32efa2f">
              Fru talman! Högtryck, klarblå himmel och strålande sol. Så var
              vädret redan tidigt i morse när jag stapplade till mitt arbetsrum.
              Det kanske inte är de bästa förutsättningarna för att förbereda
              en debatt om vad som behöver göras för att minska utsläppen av
              de växthusgaser som sakta men säkert förändrar klimatet på vårt
              klot. En mycket stor enighet finns bland forskare runtom i världen
              om att, utöver de naturliga förändringar som sker, ofta i långa
              cykler, påverkan med anledning av aktiviteter av oss människor
              har en avgörande betydelse för klimatförändringarna.
            </seg>
            <seg n="3f0f1659">
              I dag skriver Svenska Dagbladet på nyhetsplats om resultatet
              från en schweizisk forskargrupp som har studerat hur klimatet
              har varit i Europa under de senaste 500 åren. Forskargruppen drar
              slutsatsen att det pågår en klimatförändring i Europa. Liknande
              siffror såg jag i en presentation av SMHI för några dagar sedan.
              För ytterligare någon vecka sedan skrev TT att en internationell
              forskargrupp knuten till Lunds universitet konstaterat att klimatförändringarna
              har lett till att den eviga tjälen, permafrosten, inte längre
              är så evig. På vissa myrmarker längst i norr är permafrosten helt
              upptöad sommartid. Man menar att en farlig cirkelgång kan utöka
              utsläppen av koldioxid. Så skulle jag kunna stå här resten av
              kvällen och rada upp forskningsrapporter som går i samma riktning.
            </seg>
            <seg n="f2e6e518">
              Handel med utsläppsrätter är ett instrument i arbetet för att
              minska utsläppen av växthusgaser, framför allt koldioxid. Även
              om jag är övertygad om att detta instrument är viktigt och kan
              medverka till att utsläppen minskas där det är som mest ekonomiskt
              effektivt, har jag tyvärr svårt att tro att just det nu aktuella
              förslaget kommer att få några betydande effekter när det gäller
              minskningen. Det är bara drygt 30 % av de svenska utsläppen som
              omfattas, och osäkerheten i underlaget och kunskapen om hur andra
              länder kommer att agera är stor, precis som Lars Lindblad har
              påpekat. Systemet kommer att bearbetas ytterligare av EU-kommissionen,
              och nya inslag kan komma in från det hållet. Det handlar nu om
              en modell som ska provas under åren 20052007 inför den första
              åtagandeperioden enligt Kyotoprotokollet 20082012.
            </seg>
            <seg n="23c2db59">
              Jag ska erkänna att jag känner mig genuint osäker och mycket
              ödmjuk inför de tekniskt komplicerade sammanhang som är inkluderade
              i det arbete som vi bara har sett en början av.
            </seg>
            <seg n="1ba4fb9e">
              Kristdemokraterna beklagar att ett system med auktionering av
              utsläppsrätter inte genomförs. En gratisutdelning riskerar att
              snedvrida konkurrensen och göra det svårare att avskaffa andra
              styrmedel på området, vilket vore önskvärt ur flera aspekter.
            </seg>
            <seg n="4f0323ed">
              Enligt det EU-direktiv som antogs i oktober 2003 ska fördelning
              av utsläppsrätter göras av varje land med utgångspunkt i ett antal
              angivna kriterier. Fördelningen av utsläppsrätter ska enligt direktivet
              bygga på historiska utsläpp. Varje land ska upprätta en nationell
              fördelningsplan som sedan ska godkännas av kommissionen.
            </seg>
            <seg n="68e749d1">
              Ett problem vid upprättandet av den nationella fördelningsplanen
              är de osäkerheter som finns i faktaunderlaget, precis som har
              påpekats. Det är därför nödvändigt, inför den redovisning som
              ska ske till kommissionen, att samarbetet mellan berörda myndigheter
              och branscher förbättras och metoder för att beräkna koldioxidutsläpp
              förfinas inför den kommande perioden.
            </seg>
            <seg n="42c61f87">
              Hur handelssystemet kommer att fungera avgörs av den totala tilldelningen
              av utsläppsrätter inom EU. Sveriges tilldelning har ytterst marginell
              betydelse för priset på utsläppsrätter, och därigenom styrs inte
              heller utsläppen från den handlande sektorn i Sverige av den svenska
              tilldelningen av utsläppsrätter särskilt mycket. Det är angeläget
              att det totala antalet utsläppsrätter inom EU varken blir för
              stort eller för litet. För att en handel ska komma till stånd
              måste det finnas några som har ett överskott och andra som har
              ett underskott på utsläppsrätter. Det är viktigt att Sverige följer
              de andra medlemsländernas tilldelning noga och aktivt verkar för
              att det totala antalet utsläppsrätter inom EU blir rimligt, så
              att en handel faktiskt kan komma till stånd.
            </seg>
            <seg n="c890bc28">
              Det är inte helt lyckat att tilldelningen av utsläppsrätter baseras
              på historiska utsläpp, inte minst med tanke på svårigheten att
              välja relevant referensperiod. Försök bör också göras med tilldelning
              enligt någon form av benchmarking -system baserat på bästa tillgängliga
              teknik. Kristdemokraterna stöder uppfattningen att Sverige bör
              verka för att fler sektorer inkluderas i handelssystemet så snart
              som möjligt. Propositionens förslag att införa möjligheter till
              undantag för vissa anläggningar som omfattas av direktivet är
              inte en bra lösning. Det är inte heller motiverat att, som föreslås
              i propositionen, införa en ny myndighet för att administrera handelssystemet.
            </seg>
            <seg n="0e751121">
              Fru talman! Jag vill avslutningsvis ansluta mig till samtliga
              kristdemokratiska reservationer i betänkandet men nöjer mig med
              att yrka bifall till reservation 6.
            </seg>
          </u>
          <note type="speaker" n="5fac5cae">
            Anf. 185 ROGER TIEFENSEE (c):
          </note>
          <u who="roger_tiefensee_178395" xml:id="i-433a23743ba4ffc9-3" n="e5a125c9">
            <seg n="20be0b3a">
              Fru talman! I den förra debatten talade jag om vikten av att
              gå från ord till handling i miljöarbetet. Nu har vi verkligen
              chansen att göra det i dubbel bemärkelse att gå från ord till
              handling i miljöarbetet.
            </seg>
            <seg n="a1f2f79a">
              Jag tror att ett system för att handla med utsläppsrätter för
              växthusgaser kan bli ett verkningsfullt medel för att styra mot
              minskad klimatpåverkan när det gäller framför allt koldioxid eftersom
              det är det som omfattas i det första skedet.
            </seg>
            <seg n="f0d6a55e">
              Poängen med att handla med utsläppsrätter är att åtgärderna för
              att minska koldioxidutsläppen vidtas där det är billigast. Man
              använder alltså marknadskrafter i miljöarbetet så att miljöarbetet
              ska bli så effektivt som möjligt. Men bristen i detta handelssystem
              som vi nu diskuterar och som är tänkt att genomföras från den
              1 januari 2005 är att det enbart är en andrahandshandel. Utsläppsrätterna
              kommer nämligen att delas ut gratis. Om EU i stället hade tillåtit
              att man öppnat för auktionering av utsläppsrätterna hade det varit
              bra för svensk industri som redan har minskat sina koldioxidutsläpp
              kraftigt. Det tydligaste exemplet är stålindustrin som har minskat
              sina koldioxidutsläpp kraftigt, men dess konkurrenter i EU har
              inte gjort det. Då blir konkurrenterna belönade genom att de får
              en större tilldelning av utsläppsrätter än sina svenska konkurrenter.
              Man skulle i och för sig kunna lösa det genom att inom en bransch
              kunna göra en tilldelning och utgå från ett riktmärke. Detta var
              Lars Lindblad inne på. Men det blir lite konstigt om Sverige ensidigt
              skulle genomföra detta och tilldela svensk stålindustri efter
              ett riktmärke på ett EU-genomsnitt. Det skulle innebära att någon
              annan sektor skulle få stå tillbaka.
            </seg>
            <seg n="0ccb8f39">
              Därför tror jag att det är viktigt att vi arbetar så mycket som
              möjligt med denna tilldelning efter riktmärken, men framför allt
              att vi arbetar för att auktionering blir möjlig under nästa period
              20082012. Och då vill jag passa på att yrka bifall till reservation
              6 där just detta tas upp.
            </seg>
            <seg n="eb3cfbbb">
              En annan brist i systemet är att den handlande sektorn omfattar
              bara ungefär 30 % av koldioxidutsläppen i Sverige. Jag tycker
              att det är viktigt att vi så snart som möjligt får ett handelssystem
              som är så allomfattande som möjligt och som omfattar även transporter
              och hushåll. Det är först då som man verkligen kan få ett handelssystem
              där åtgärderna inriktas på det som är billigast och att man får
              en allokering redan i det första skedet. Det är då som åtgärder
              kan vidtas så att koldioxidutsläppen minskas på det mest kostnadseffektiva
              sättet.
            </seg>
            <seg n="ac01c0d3">
              När det gäller tilldelningen av utsläppsrätter gör Centerpartiet
              ingen annan bedömning än regeringen. Det är också viktigt att
              man lyfter fram att det görs en uppdelning mellan tilldelningen
              på befintliga anläggningar och på de nya anläggningarna.
            </seg>
            <seg n="20a9f8e8">
              Har man en generös tilldelning vad gäller de nya anläggningarna
              kommer inte diskussionen om konkurrensneutralitet gentemot andra
              länder inom EU att bli aktuell. Gör jag en effektivisering, en
              utbyggnad, får jag en tilldelning av nya utsläppsrätter.
            </seg>
            <seg n="1941278e">
              Sedan måste jag också kommentera Lars Lindblads inlägg tidigare
              här. Han lyfter fram jobben just inom den sektor industrisektorn
              som berörs av handelssystemet. Det är riktigt, och jag har all
              respekt för det. Men problemet är att Lars Lindblad helt glömmer
              bort de jobb som skapas till exempel inom den bransch som tar
              fram biobränslen. Det gäller då inte bara det som tas ut ur skogen
              och transporterna utan hela kedjan. En terawattimme biobränsle
              genererar 650 årsarbeten. Det är alltså en väldigt arbetsintensiv
              bransch.
            </seg>
            <seg n="dbfe5d14">
              Moderaterna föreslår i två reservationer dels att man helt ska
              slopa det nationella klimatmålet, dels att man ska slopa andra
              styrmedel såsom koldioxidskatten och certifikatshandeln. Har moderaterna
              tänkt igenom detta och funderat på vad det egentligen kommer att
              innebära? Konkret kommer det att innebära att det blir noll styreffekt
              i klimatpolitiken i Sverige. Benen kommer att slås undan för hela
              bioenergibranschen.
            </seg>
            <seg n="ac606a8c">
              Vi har ju diskuterat situationen för svenskt jordbruk. Det finns
              en väldigt tät koppling mellan jordbruk och skogsbruk. Svenskt
              skogsbruk står för 63 % av den svenska nettoexporten. Då är det
              viktigt att det finns en lönsamhet i till exempel gallring och
              röjning. Det är precis det som moderaterna vill slå undan benen
              för. Jag vill därför lyfta fram det och be er att fundera en gång
              till på om ni verkligen har en klok politik i den här delen alltså
              att helt slopa den svenska klimatpolitiken.
            </seg>
          </u>
          <note type="speaker" n="23526c3e">
            Anf. 186 LARS LINDBLAD (m) replik:
          </note>
          <u who="lars_lindblad_0c9b78" xml:id="i-aa79664fa6fc1961-4" n="24714156">
            <seg n="1f0529cb">
              Fru talman! Hoppsan! När man lyssnar på Roger Tiefensee kan man
              kanske få uppfattningen att vi moderater helt vill avskaffa klimatpolitiken.
              Det har vi inte riktigt sagt.
            </seg>
            <seg n="7f3353ad">
              Vi har ställt upp på ratificeringen av Kyotoavtalet och tycker
              att det är där som de kraftfulla insatserna ska göras, det vill
              säga på gemensam nivå. Har man gemensamma problem löser man dem
              bäst på gemensam nivå. Det är lite grann vår idé i de här frågorna.
              Vi tycker därför att man ska främja det samarbete som finns inom
              EU för att sedan gå vidare med detta. Jag tycker att det som uppnåtts
              så här långt är mycket bra.
            </seg>
            <seg n="1583e0d3">
              Vidare tycker jag att Roger Tiefensee blandar ihop äpplen och
              päron. Han säger att det faktum att vi kanske förlorar jobb inom
              stålindustrin leder till att vi får fler jobb inom biobränslesektorn
              jag spetsar då lite grann till det som Roger Tiefensee sade.
            </seg>
            <seg n="4d329bd4">
              Jag ser inte den kopplingen alltså att vi behandlar till exempel
              stålbranschen stenhårt så att jobb försvinner där, vilket automatiskt
              leder till att jobben inom biobränslesektorn ökar. Jag tror att
              man måste inse att det rör sig om två helt olika saker. Stålbranschens
              förutsättningar måste stämmas av mot den internationella konkurrensen
              de som finns utanför Kyotoavtalets hägn.
            </seg>
            <seg n="ed7bd341">
              Det faktum att systemet som sådant leder till att man måste köpa
              utsläppsrätter på en andrahandsmarknad kommer automatiskt att
              leda till att jobben ökar inom biobränslesektorn och gärna för
              mig inom kärnkraftsindustrin, vattenkraftsindustrin och så vidare.
              Jag ser alltså inte den fara som Roger Tiefensee ser.
            </seg>
          </u>
          <note type="speaker" n="deacaf8c">
            Anf. 187 ROGER TIEFENSEE (c) replik:
          </note>
          <u who="roger_tiefensee_178395" xml:id="i-433a23743ba4ffc9-4" n="e5a125c9">
            <seg n="877277f5">
              Fru talman! Lars Lindblad säger att vi om vi har gemensamma problem
              ska lösa dem på gemensam nivå. Där är vi helt överens. Vidare
              är vi helt överens om att vi inte ska förlora jobb inom stålbranschen.
              Det är just därför som jag lyfte fram den här viktiga delen att
              dela upp mellan tilldelning till befintlig industri och tilldelning
              till nya anläggningar. Det är just det som stålbranschen har lyft
              fram som ett område där man känner oro. Vill de, Oxelösunds Järnverk
              eller SSAB, öka sina marknadsandelar till exempel i mitt hemlän
              skulle de få lov att köpa nya utsläppsrätter. Som jag påpekade
              beträffande uppdelningen mellan befintliga och nya anläggningar
              skulle det innebära att de fick nya utsläppsrätter för den ökade
              produktion som de kan få om de för övrigt är konkurrenskraftiga.
            </seg>
            <seg n="702f207b">
              Vad jag lyfte fram är den moderatpolitik som redovisas i nämnda
              två reservationer. Å ena sidan vill man slopa det nationella klimatmålet.
              Å andra sidan vill man slopa alla andra styrmedel.
            </seg>
            <seg n="ae4fd9b1">
              Med den tilldelning som moderaterna föreslår när det gäller utsläppsrätter
              plus slopande av andra styrmedel kommer effekten av att styra
              mot biobränslen att helt försvinna. Det är inte nya jobb inom
              biobränslebranschen som jag här lyfter fram, utan det gäller i
              dag förlorade jobb. Det tycker jag att moderaterna och Lars Lindblad
              borde fundera en extra gång på.
            </seg>
          </u>
          <note type="speaker" n="6fc9cf00">
            Anf. 188 LARS LINDBLAD (m) replik:
          </note>
          <u who="lars_lindblad_0c9b78" xml:id="i-aa79664fa6fc1961-5" n="24714156">
            <seg n="65934de2">
              Fru talman! Jag förstår inte riktigt Roger Tiefensees argumentation.
              Kanske kan vi ta upp den saken utanför kammaren efter debatten
              så att jag bättre kan förstå.
            </seg>
            <seg n="eac90769">
              Detta med slopat nationellt klimatmål har ingenting att göra
              med den typ av styrmedel som du talade om eller med vilka bränsletyper
              som används. Det nationella klimatmålet är helt irrelevant för
              det här området. Vad vi här talar om är en europeisk lösning på
              ett system. Det nationella klimatmålet anser jag vara en politik
              som inte riktigt passar in i det här internationella systemet.
              I riksdagens beslut står det att det nationella klimatmålet är
              helt oavhängigt flexibla mekanismer. Därför förstår jag inte riktigt
              den frågeställningen.
            </seg>
            <seg n="3e3e06a7">
              Jag vill också passa på att klargöra en sak som jag tycker att
              Roger Tiefensee missuppfattat när det gäller stålbranschen och
              de riktmärken som jag efterfrågat. Jag menar inte att vi ska sätta
              stålbranschens utsläppsnivå efter den europeiska stålbranschens
              nivå, utan jag menar att vi om vi ska använda detta system ska
              sätta det efter den svenska nivån. Det handlar alltså om det som
              den svenska stålbranschen släpper ut. Där ska man hitta ett riktmärke.
            </seg>
            <seg n="ff1c08f0">
              Det är klart att det hela kan tyckas teoretiskt, för vi har till
              exempel relativt få masugnar i Sverige. Det här är dock ett sätt
              att sjösätta ett system som sedan kan användas på Europanivå.
              Det är det som jag vill uppnå. Men för den skull menar jag inte
              att stålbranschen ska äta upp andra branschers utrymme. Där finns
              det alltså inga skillnader oss emellan.
            </seg>
            <seg n="52643331">
              Det är möjligt att vi får ta den här diskussionen lite senare.
              Du får klargöra det här, för jag ser inte riktigt kopplingen mellan
              de saker som du nämnde i din replik.
            </seg>
          </u>
          <note type="speaker" n="1ff0b0f4">
            Anf. 189 ROGER TIEFENSEE (c) replik:
          </note>
          <u who="roger_tiefensee_178395" xml:id="i-433a23743ba4ffc9-5" n="e5a125c9">
            <seg n="dcba979a">
              Fru talman! När det gäller stålbranschen och tilldelningen efter
              riktmärken är vi helt överens. Det är bra att du gjorde det förtydligandet.
            </seg>
            <seg n="8de5d24e">
              Jag kan hålla med om att kopplingen till att slopa det nationella
              klimatmålet kanske inte är direkt tydlig när det gäller förlorade
              arbetstillfällen och området biobränslen.
            </seg>
            <seg n="cb0abb8c">
              Ni skriver också att ni vill ta bort elcertifikaten, som ju styr
              väldigt kraftigt och ger en god lönsamhet till exempel för ett
              biobränsleeldat kraftvärmeverk. Lars Lindblad satt ju med i Flexmexkommittén.
              Tas styrningen i miljöbalken bort när det gäller tillstånd kommer
              det som ett brev på posten att man kommer att ställa om från biobränsleeldat
              i dag till fossilt bränsle till exempel eller att den här utvecklingen
              hindras. 650 årsarbeten per terawattimme är inte fy skam, framför
              allt inte på landsbygden. Jag tror att vi båda värnar om arbeten
              där människor skulle kunna bo.
            </seg>
          </u>
          <note type="speaker" n="2da01923">
            Anf. 190 CHRISTIN NILSSON (s):
          </note>
          <note n="54e7e67e">
            Fru talman! Jag vill börja med att yrka bifall till miljö- och
            jordbruksutskottets förslag i betänkande nr 11 och avslag på samtliga
            reservationer.
          </note>
          <u who="unknown" xml:id="i-6678a5348d5b37d9-0" n="ae1b073d">
            <seg n="2d77220f">
              Klimatproblemet är globalt. Utsläpp av så kallade växthusgaser
              ger effekter oavsett var utsläppen sker. Därmed är alla utsläppsminskningar
              lika värdefulla oavsett var de sker.
            </seg>
            <seg n="896d9803">
              Den nuvarande utsläppstrenden måste brytas, och vi som bor och
              verkar i industriländerna ska ta vårt ansvar och gå före och minska
              våra utsläpp avsevärt.
            </seg>
            <seg n="ddf3c6af">
              När Kyotoprotokollet skrevs 1997 var flexibla mekanismer en av
              möjligheterna att få ned utsläppen av klimatpåverkande ämnen.
              I begreppet flexibla mekanismer ingår bland annat handel med utsläppsrätter,
              och detta kommer nu att införas inom EU-gemenskapen.
            </seg>
            <seg n="4dec1ff8">
              Jag vill dock påminna om att Kyotoprotokollet fortfarande inte
              har ratificerats, och detta beror på att den stat som släpper
              ut allra mest vägrar att skriva under. Bushregimen i vår enda
              supermakt borde skämmas för att man inte tar klimathotet på allvar.
              Nu kan man dock skönja en förändrad inställning, och vi är många
              som hoppas på en förändring. Även Ryssland måste ta ställning
              i frågan. Det är oansvarigt att inte ta tag i detta globala problem
              i ett så stort klimatpåverkande land.
            </seg>
            <seg n="6809f3c8">
              Fru talman! Klimatfrågan är en av våra prioriterade miljöfrågor,
              och därmed känns det extra intressant att nu få i gång ett helt
              nytt system inom miljöarbetet genom att införa handel med utsläppsrätter.
              Handeln kommer inledningsvis att endast omfatta en växthusgas,
              och det är koldioxid. Den kommer också att omfatta en sektor,
              och det är den energiintensiva industrin, vari mycket av vår basindustri
              ingår.
            </seg>
            <seg n="f4af9b88">
              Det är viktigt att här framhålla att vi snarast bör få med de
              andra gaserna och även de andra sektorerna, och då tänker jag
              särskilt på transportsektorn. Det är med tillfredsställelse utskottet
              noterar att arbete pågår för att detta ska bli möjligt inför handelsperioden
              20082012.
            </seg>
            <seg n="e7f11e36">
              Detta betänkande behandlar riktlinjer för hur införandet ska
              ske. Vi kommer under detta år att behandla ytterligare två propositioner
              i detta ärende innan allt faller på plats.
            </seg>
            <seg n="a4bf804d">
              En av delarna i riktlinjerna tar upp hur stora utsläpp som ska
              ingå i handeln. En bred majoritet ställer sig bakom förslaget
              som innebär 1718 miljoner ton per år till befintliga anläggningar.
              Till detta ska läggas de 24 ton per år som är till nya anläggningar,
              ökat kapacitetsutnyttjande och expansion av befintliga anläggningar.
            </seg>
            <seg n="d37a8f46">
              I dessa siffror har hänsyn tagits till att det ger de berörda
              företagen möjlighet till anpassning utan att allvarligt påverka
              produktions- och konkurrensförutsättningar i det aktuella tidsperspektivet.
              Det ska dock påpekas att siffrorna är väldigt osäkra, detta för
              att statistiken är mycket osäker och det pågår en diskussion inom
              EU om handelssystemets omfattning. Därför vill jag göra kammaren
              uppmärksam på den stora osäkerhet som finns i dessa siffror och
              att denna fråga med all sannolikhet kommer att återkomma till
              riksdagen. Men jag vill tillägga att det är viktigt att den slutgiltiga
              nivån hamnar så att en handel faktiskt kommer till stånd och att
              vi måste följa hur de andra EU-länderna kommer att göra med sina
              tilldelningar.
            </seg>
            <seg n="98db4f1f">
              Fru talman! Tilldelningen av utsläppsrätterna kommer till denna
              första inledningsperiod 20052007 att ske gratis. Vi i utskottet
              förordar att det sker med ett auktionsförfarande, och vi menar
              också att Sverige ska undersöka och arbeta för att så sker inför
              handelsperioden 20082012.
            </seg>
            <seg n="cce26fb3">
              Vi vill också att möjligheten öppnas för att använda metoden
              med riktmärken i de branscher där man anser det vara lämpligt.
              I denna metod beaktas tidigare vidtagna åtgärder, och hänsyn tas
              till energieffektiv teknik och möjligheterna att minska utsläppen.
            </seg>
            <seg n="c75efebb">
              Utskottet anser också att om denna metod ska vara effektiv och
              ge resultat i form av att mindre utsläpp totalt sker måste ett
              sådant system helst omfatta hela EU. Att ha ett riktmärkessystem
              enbart inom Sverige ger inte riktigt de effekter som systemet
              har till syfte, men vi vill ändå pröva den här möjligheten, om
              det går inom den första perioden.
            </seg>
            <seg n="2a0b77a8">
              Utskottet förutsätter att ett mycket aktivt arbete sker angående
              riktmärken i det fortsatta arbetet inom EU. Handeln med utsläppsrätter
              är ett styrmedel för att minska utsläppen av växthusgaser. Vi
              har även flera andra styrmedel i Sverige, bland annat koldioxidskatten,
              och det är nu angeläget att se över helheten.
            </seg>
            <seg n="55861259">
              I höst har vi en kontrollstation för att se hur vi ligger till
              i förhållande till det klimatmål som riksdagen har satt upp. I
              arbetet i samband med denna kommer också ingå en analys och samordning
              av skilda styrmedel, detta i syfte att åstadkomma en effektiv
              miljöstyrning inom klimatområdet.
            </seg>
            <seg n="702a926f">
              Utskottsmajoriteten menar därför att vi inte ska föregripa detta
              arbete och avstyrker därför de motioner som tar upp just detta.
            </seg>
            <seg n="b460e342">
              Jag avslutar, fru talman, med att säga att det ska bli mycket
              intressant med ett nytt system som införs för att förbättra miljön.
              Handeln med utsläppsrätter är något som industrin tidigt pekade
              på att de var intresserade av att införa. Nu införs det den 1
              januari 2005, och jag ser fram emot ett intensivt och nära samarbete
              under denna första period, där vi ska ta till vara alla goda erfarenheter
              och minimera effekterna av det som eventuellt inte blir bra.
            </seg>
            <seg n="776c5099">
              Jag beklagar att detta historiska ärende behandlas vid en tidpunkt
              då bara ett fåtal ledamöter kan delta och eventuella åhörare närvara.
            </seg>
          </u>
          <note type="speaker" n="d23464a2">
            Anf. 191 LARS LINDBLAD (m) replik:
          </note>
          <u who="lars_lindblad_0c9b78" xml:id="i-aa79664fa6fc1961-6" n="24714156">
            <seg n="268a2527">
              Fru talman! Christin Nilsson och jag är överens om ganska mycket
              i denna fråga. Det gläder mig särskilt att Christin Nilsson i
              sitt anförande talade väl om riktmärkesmodellen och hyser samma
              förhoppning som jag, att man på svensk nivå skulle kunna prova
              denna modell om vi lyckas få till det tekniskt.
            </seg>
            <seg n="c88d254f">
              Däremot fanns det några andra saker som jag inte riktigt är överens
              med Christin Nilsson om, och det är det jag tänker fokusera på.
              Bland annat sade hon att det är viktigt att bubblan jag läser:
              den svenska bubblan blir så liten att handel uppstår. Jag tror
              att det är en grundläggande missuppfattning att det vi gör här
              i Sverige kommer att få en avgörande skillnad för prissättningen
              på marknaden. Jag tror att det hänger ihop med den europeiska
              marknaden hur den gemensamma bubblan hamnar. Jag tror att det
              är Danmark och andra länder Danmark har minus 20 % och måste hantera
              bördefördelningen som nog kommer att bidra till att priserna på
              utsläppsrätterna kommer att hamna på en rimligt bra nivå så att
              det uppstår handel.
            </seg>
            <seg n="87a0a07b">
              En annan sak är det faktum att Flexmex 2-utredningen arbetade
              i två års tid med att ta fram ett välgrundat förslag till en nationell
              tilldelningsplan för utsläppsrätter. Sedan slarvsänker regeringen
              utsläppsbubblan och slänger in torven i systemet utan att höja
              taket i bubblan, samtidigt som statistiken är otillräcklig, elpriset
              förväntas att höjas och vi inte vet vad en utsläppsrätt kommer
              att kosta. Vad säger Christin Nilsson till exempel till de anställda
              på SSAB i Oxelösund som känner en oro för sin framtid?
            </seg>
          </u>
          <note type="speaker" n="2ee85f7c">
            Anf. 192 CHRISTIN NILSSON (s) replik:
          </note>
          <u who="unknown" xml:id="i-138949e66c29e0a9-0" n="ae1b073d">
            <seg n="66e5b8bf">
              Fru talman! Först och främst när det gäller bubblan påpekade
              jag också den osäkerhet som finns även i de siffror som nu redovisas
              i betänkandet. Vi vet också att det kommer fler propositioner
              i den här frågan.
            </seg>
            <seg n="86cdd981">
              Du säger att det förslag som vi nu behandlar är slarvsänkt. Då
              kan jag säga att Flexmex 2-förslaget var slarvhöjt. Man tog i,
              och för att ha lite marginal lade man till lite här och lite där.
            </seg>
            <seg n="cf5fa844">
              I det förslag som regeringen har lagt fram, och som en bred majoritet
              stöder, har man med den osäkerhet som dock finns gjort en grundlig
              bedömning baserad på den kunskap som man hade just då. Därför
              är det viktigt att säga att det här finns ett välgrundat förslag
              om vilken nivå vi ska lägga oss på. Men det finns fortfarande
              en osäkerhet när det gäller siffrorna. Jag sade också i mitt anförande
              att det är viktigt att vi håller koll på detta och jämför med
              hur de andra EU-länderna agerar i den här frågan.
            </seg>
          </u>
          <note type="speaker" n="80246d2c">
            Anf. 193 LARS LINDBLAD (m) replik:
          </note>
          <u who="lars_lindblad_0c9b78" xml:id="i-aa79664fa6fc1961-7" n="24714156">
            <seg n="e0569daf">
              Fru talman! Återigen: Vi är överens om själva systemet och om
              väldigt mycket av detta. Det är därför som det är så synd att
              det slarvas på marginalen.
            </seg>
            <seg n="3973dec5">
              Christin Nilsson talade om att Flexmex 2 slarvhöjde bubblans
              storlek. Utredningen pågick i två år och baserade sig på ganska
              mycket fakta bakåt i tiden. Det var en parlamentarisk utredning
              bestående av samtliga riksdagens partier. Också ett flertal tjänstemän
              från Regeringskansliet var med. Utredningen leds av en tidigare
              socialdemokratisk statssekreterare.
            </seg>
            <seg n="0a4f1f49">
              Jag tycker att det är synd att man på det här sättet förstör
              ryktet för detta nya system som är så positivt. Vi hade med oss
              näringslivet i rätt stor utsträckning på det nya systemet, och
              det fanns en bra dialog mellan samtliga partier och de som var
              med i utredningen.
            </seg>
            <seg n="62f8b785">
              Vår officiella statistik från SCB och Naturvårdsverket visar
              att företagen i huvudsak är på väg i rätt riktning när det gäller
              koldioxidutsläpp. De tillhör redan världens mest koldioxideffektiva
              företag.
            </seg>
            <seg n="20d1bc2c">
              Konkurrensen för många företag ligger utanför de länder som har
              ratificerat Kyotoavtalet. Det är så många länder som står utanför
              Kyotoavtalet att det ännu inte har trätt i kraft. Ändå uppfattar
              jag det som att man straffar svenska företag på rätt lösa grunder
              till föremån för de företag i världen som är allra sämst från
              koldioxidsynpunkt.
            </seg>
            <seg n="7913fcad">
              Jag förstår inte logiken. Varför ska man göra utsläppsbubblan
              så liten att alla troligen inte kommer att få plats när våra grannländer
              kommer att agera annorlunda? Jag är rädd för att vi straffar ut
              vårt svenska näringsliv och våra svenska arbetstillfällen på ett
              onödigt sätt, trots att de redan nu går i rätt riktning.
            </seg>
          </u>
          <note type="speaker" n="8d598d38">
            Anf. 194 CHRISTIN NILSSON (s) replik:
          </note>
          <u who="unknown" xml:id="i-138949e66c29e0a9-1" n="ae1b073d">
            <seg n="c806a43f">
              Fru talman! Nu sitter jag inte med i Flexmex 2-utredningen, men
              det är ju en parlamentarisk utredning, så vi har god kontakt med
              flera av ledamöterna.
            </seg>
            <seg n="eca2b322">
              Underlaget baserades på den statistik som man fick fram, men
              det påtalades väldigt tydligt hur osäker den var och hur stora
              skillnaderna var i olika undersökningar och i det underlag som
              ni fick in. Jag hävdar fortfarande att den bubbla som vi föreslår
              i det här betänkandet är väl grundad på de underlag som fanns
              då kopplat till när propositionen skrevs.
            </seg>
            <seg n="2651bdde">
              Jag vill också säga ytterligare en gång att det fortfarande finns
              en osäkerhet när det gäller siffrorna, och det tycker jag att
              vi ska fundera över.
            </seg>
            <seg n="c198fa02">
              Du pratar om företagens arbete. Ingen av oss är intresserad av
              att basindustrin i Sverige ska få det sämre än andra med tanke
              på att vi genom ett effektivt miljöarbete och en effektiv miljöpolitik
              har sett till att vi har fått världens bästa industrier med låga
              koldioxidutsläpp. Det har vi politiker tillsammans med företagen
              sett till. Arbetet fortsätter och det kommer mer i nya propositioner.
              Jag tror säkert att vi kan enas, även om Lars Lindblad inte är
              nöjd med bubblan.
            </seg>
          </u>
          <note type="speaker" n="137d7c58">
            Anf. 195 SVEN GUNNAR PERSSON (kd) replik:
          </note>
          <u who="sven_gunnar_persson_7bd9a0" xml:id="i-d0d77021823aeb9c-10" n="a6313fd1">
            <seg n="007e0256">
              Fru talman! Den nationella fördelningen av utsläppsrätter sker
              den 30 september 2004. Kristdemokraterna skriver i en reservation
              att de nytillkommandes investeringar som leder till nya utsläpp
              inom den handlande sektorn efter det datumet ska få tilldelning
              enligt samma principer som de som har fått sina utsläppsrätter
              innan. Det ska alltså vara gratis. Men riktmärket ska vara efter
              2004.
            </seg>
            <seg n="37d9ae55">
              I betänkandet sägs att de bör kunna anskaffa sitt behov av utsläppsrätter
              på marknaden, alltså köpa dem. Det vore intressant att få veta
              om Socialdemokraterna och Christin Nilsson verkligen tycker att
              det är en bra lösning. Kommer inte detta att bli konkurrenssnedvridande
              och skapa en väldig osäkerhet när det gäller investeringar och
              sådana saker? Vore det inte rimligt att de nytillkommande som
              agerar inom samma bransch får samma villkor?
            </seg>
          </u>
          <note type="speaker" n="218a9f80">
            Anf. 196 CHRISTIN NILSSON (s) replik:
          </note>
          <u who="unknown" xml:id="i-138949e66c29e0a9-2" n="ae1b073d">
            <seg n="e2376651">
              Fru talman! Här måste det göras en avvägning, och det har man
              gjort i propositionen och i betänkandet. Det är hela tiden fråga
              om när handeln med utsläppsrätter ska börja. Ska vi tilldela gratis
              till nytillkommande och bara ha ett utrymme för förbättring? När
              tycker Kristdemokraterna att handeln med utsläppsrätter ska komma
              i gång? Den avvägningen måste vi också göra. Hela systemet bygger
              ju på att det kommer i gång en handel.
            </seg>
          </u>
          <note type="speaker" n="f9e7a7b7">
            Anf. 197 SVEN GUNNAR PERSSON (kd) replik:
          </note>
          <u who="sven_gunnar_persson_7bd9a0" xml:id="i-d0d77021823aeb9c-11" n="a6313fd1">
            <seg n="461d00d4">
              Fru talman! Som jag sade i mitt anförande tycker vi att det ska
              vara auktion redan från början. Genom direktivet är detta nu inte
              möjligt. Då är det rimligt att alla på marknaden har samma villkor
              fram till dess att nästa period börjar, det vill säga 2008. Vi
              ska arbeta för att få en auktion och det tror jag att vi är ense
              om mellan 2008 och 2012. Då borde alla få jobba under de villkoren.
              Men fram till dess bör de som verkar inom denna sektor ha samma
              villkor, det vill säga att de får gratis tilldelning.
            </seg>
          </u>
          <note type="speaker" n="682ec9ba">
            Anf. 198 CHRISTIN NILSSON (s) replik:
          </note>
          <u who="unknown" xml:id="i-138949e66c29e0a9-3" n="ae1b073d">
            <seg n="96d4ac3b">
              Fru talman! Vi är överens om detta med auktion. Det står också
              i betänkandet att vi inför kommande handelsperiod från 2008 och
              framåt vill att det ska genomföras en auktion.
            </seg>
            <seg n="0f0b51da">
              Det är också intressant att under prövoperioden 20052007 få i
              gång en handel med utsläppsrätter. Den möjligheten är ju inte
              så jättestor, så vi måste prova de vägar som finns. Då har vi
              fastnat för det här sättet att jobba på.
            </seg>
          </u>
          <note type="speaker" n="c23fe4ef">
            Anf. 199 LENNART FREMLING (fp) replik:
          </note>
          <u who="lennart_fremling_3989b3" xml:id="i-6cda6158927d601a-5" n="e0ac3a88">
            <seg n="c97b4074">
              Fru talman! Vi är överens om mycket. Men jag har två frågor som
              jag vill ta upp. Den ena gäller bubblans storlek alltså mängden
              utsläppsrätter som kan fördelas. Här talas om upp till 22 miljoner
              ton koldioxid. Hur ser Socialdemokraterna på möjligheten att minska
              utsläppen inom transportsektorn eller hushållssektorn?
            </seg>
            <seg n="5956fbbc">
              Flexmexutredningen har ju inte lagt fram något eget konkret förslag
              om vad det borde vara eftersom man inte har haft något underlag.
              Flexmexutredningen har inte studerat transportsektorn och hushållens
              behov. Det är först när man ser helheten som man kan säga hur
              mycket utsläpp man bör tolerera inom den handlande sektorn.
            </seg>
            <seg n="a997ee04">
              Jag vill alltså fråga: Kan Socialdemokraterna ange någonting
              om vad man räknar med för transportsektorn och hushållssektorn?
              Hur kommer det att bli med siffran ca 22 miljoner ton? Det var
              den ena frågan.
            </seg>
            <seg n="dc4c64bd">
              Den andra frågan handlar om detta med en ny myndighet. Jag förstår
              inte varför man ska ha en ny myndighet. Det står i texten att
              handelssystemets betydelse och omfattning gör att en ny myndighet
              bör skapas för att samordna uppgifterna. Men det här är ju en
              arbetsuppgift som staten kommer att ha med en mycket varierande
              arbetsbelastning. Det verkar bara dumt och ineffektivt att då
              anställa en massa tjänstemän som blir överbelastade under en kort
              tid, en treårsperiod, och sedan inte har så särskilt mycket att
              göra. Är det verkligen rimligt att skapa en ny myndighet?
            </seg>
          </u>
          <note type="speaker" n="33859d22">
            Anf. 200 CHRISTIN NILSSON (s) replik:
          </note>
          <u who="unknown" xml:id="i-138949e66c29e0a9-4" n="ae1b073d">
            <seg n="0bc46079">
              Fru talman! Låt mig börja med det här med bubblan och de andra
              sektorerna. Som tidigare framhållits i något av inläggen här,
              jag kommer inte ihåg vilket, är tidsperspektivet för införandet
              av handeln väldigt kort och man får jobba väldigt intensivt. Därför
              har man också jobbat med den sektor där man har visat ett stort
              intresse för frågan och där man kanske också enklast skulle kunna
              införa handeln på det här stadiet.
            </seg>
            <seg n="4d1095f1">
              Det finns också ett beslut i riksdagen som innebär att transportsektorn
              är lite undantagen just nu. Men som jag sade i mitt inlägg är
              det oerhört viktigt när det här går i gång den 1 januari 2005
              att vi fortsätter att jobba och får med de andra sektorerna så
              att vi kan få en helhetsbild. När vi i höst ska ha en kontrollstation
              när det gäller det svenska klimatmålet kommer också de andra sektorerna
              med. Enligt min personliga åsikt måste transportsektorn omfattas
              av detta mål om vi ska få de framtida effekter som jag tror att
              vi alla är ute efter.
            </seg>
            <seg n="18ab5ebc">
              När det gäller en ny myndighet är det riktigt att det står på
              det viset. Det är klart att man kanske kan undra över att man
              har skrivit på det här sättet, men jag tror att det är viktigt
              att vi under treårsperioden, den så kallade första inlednings-
              och prövoperioden, också tittar på den frågan ytterligare, precis
              som ni har gjort, för att se hur det här kommer att fungera. Ska
              det bli en handel ska det naturligtvis finnas en kontinuitet och
              en granskning. Vi har redan myndigheter. Förhoppningsvis kan det
              här i ganska stor utsträckning ske på marknadens villkor.
            </seg>
          </u>
          <note type="speaker" n="313ba22e">
            Anf. 201 LENNART FREMLING (fp) replik:
          </note>
          <u who="lennart_fremling_3989b3" xml:id="i-6cda6158927d601a-6" n="e0ac3a88">
            <seg n="0bc1ba59">
              Fru talman! Det diskuteras en del kring det nationella målet.
              Man säger att man inte har räknat med flexibla mekanismer när
              man talar om att vi åtar oss att minska våra koldioxidutsläpp
              med 4 %. Men det får väl ändå inte tolkas som att vi kan dela
              ut en väldig massa utsläppsrätter utöver det nationella målet,
              för utsläppsrätterna motsvarar ju ändå de utsläpp som sker.
            </seg>
            <seg n="81ceb5bb">
              Om vi sedan också tar med transportsektorn i de här utsläppsrätterna,
              har vi snart inga koldioxidutsläpp kvar att räkna in i det nationella
              målet, för då läggs det i någon annan teoretisk pott som inte
              behöver ingå. Men naturen fungerar ju inte så, för den bryr sig
              liksom inte om ifall vi har satt den ena eller den andra etiketten
              på utsläppet. Vi måste se det som att de utsläppsrätter som vi
              lämnar ut i Sverige i huvudsak motsvaras av de utsläpp som sker
              i Sverige. Vi måste alltså känna ett ansvar när vi fastställer
              storleken på bubblan även under treårsperioden. Det är i och för
              sig inte den som anges i Kyotoprotokollet, utan det är först nästa
              femårsperiod som det är på allvar enligt Kyotoprotokollet. Men
              ska man sikta dit kan man ju inte först plussa på med 50 % för
              att sedan minska med 55 %.
            </seg>
            <seg n="9a46beb8">
              Syftet med hela systemet är ju att minska utsläppen. Var anser
              Socialdemokraterna att minskningen faktiskt ska ske?
            </seg>
          </u>
          <note type="speaker" n="1af50ac5">
            Anf. 202 CHRISTIN NILSSON (s) replik:
          </note>
          <u who="unknown" xml:id="i-138949e66c29e0a9-5" n="ae1b073d">
            <seg n="f078fa18">
              Fru talman! Som jag sade i mitt förra inlägg kommer den här kontrollstationen
              i höst. Inför kommande handelsperiod, 20082012, måste vi ha en
              bredare ingång och flera sektorer som är med. Naturligtvis måste
              vi se till att en minskning sker. Om vi kopplar det här till bubblan
              är det viktigt att vi under det här året verkligen kan få in en
              bra statistik och se till att inte fler utsläppsrätter än nödvändigt
              delas ut och att vi sedan kan få i gång en handel för att så småningom
              minska utsläppen. Rent tekniskt är handeln med utsläppsrätter
              komplicerad. Men vi har ju allihop ett gemensamt mål, och det
              är naturligtvis att vi ska minska utsläppen av växthusgaser och
              därmed minska klimatpåverkan. Det tror jag att vi är eniga om
              allihopa.
            </seg>
          </u>
          <note type="speaker" n="bb47fcb9">
            Anf. 203 KJELL-ERIK KARLSSON (v):
          </note>
          <u who="kjell-erik_karlsson_62bd06" xml:id="i-3ad2fe690459f0c3-0" n="aa2668c3">
            <seg n="3176c3f2">
              Fru talman! Den proposition som detta betänkande grundar sig
              på är ett viktigt steg för det framtida klimatarbetet i Sverige.
              Propositionen och betänkandet är ett samarbete mellan regeringen,
              Vänsterpartiet samt Miljöpartiet och behandlar riktlinjerna för
              utsläppshandeln.
            </seg>
            <seg n="ffdebc63">
              Att vi har ett klimatproblem beroende på mänskliga aktiviteter
              kan vi nog alla vara överens om. Människans utsläpp av växthusgaser
              och dessa gasers inverkan på vårt klimat här på jorden har uppmärksammats
              av många världen runt. De flesta inser realiteten, även om de
              inte vill erkänna det, att människan och hennes verksamhet har
              spelat och kommer att spela en stor roll för det framtida livet
              här på jorden.
            </seg>
            <seg n="05a07455">
              De svenska växthusgasutsläppen per capita uppgår till cirka åtta
              ton koldioxidekvivalenter per år. De bör kraftigt reduceras ned
              så att de år 2050 understiger fyra och ett halvt ton per år. För
              att nå detta mål måste det till kraftiga ekonomiska och juridiska
              styrmedel. Åtgärder behövs inom alla sektorer i vårt samhälle
              för att få ned växthusgasutsläppen.
            </seg>
            <seg n="2045758e">
              De insatser till skydd för vårt klimat som planeras för den närmaste
              framtiden kommer i vårt land att medföra ökade bruttokostnader,
              men de beloppen är blygsamma om de jämförs med vad det skulle
              kosta om vi inte gjorde något.
            </seg>
            <seg n="8f4137ef">
              Om vi ska klara insatserna för att ändra på den negativa klimatförändringen
              beror enbart på om vår vilja finns. Frågan är hur stor den viljan
              är, särskilt om man ser på utvecklingen och på bristen på verkningsfulla
              initiativ för att begränsa den växande trafiken och dess koldioxidutsläpp.
              Vi måste alla därför ta vårt ansvar för jordens framtida klimat
              och livsmiljö.
            </seg>
            <seg n="e1f5c036">
              Internationellt samarbete är en förutsättning för att minska
              växthusgasutsläppen. Men klimatproblemen förutsätter också aktiva
              och effektiva nationella beslut och initiativ, inte minst inom
              näringslivet, för att få ned utsläppen till en hållbar nivå.
            </seg>
            <seg n="2ca4cf99">
              EU:s utsläppshandel och dess riktlinjer, som vi behandlar här
              i dag, är ett av de viktiga verktygen för att begränsa utsläppen.
              Det är även en början till en utvidgad handel år 2008 i enlighet
              med Kyotoprotokollet.
            </seg>
            <seg n="2aed5532">
              Syftet med utsläppshandeln är att på ett kostnadseffektivt sätt
              klara en del av de minskningar som behövs för att nå det mål om
              utsläppsminskning som vi har satt upp. Handeln berör i Sverige
              ca 300 anläggningar i första skedet. För att vi ska nå målet och
              klara utsläppsminskningarna måste tillgången på utsläppsrätter
              vara lägre än efterfrågan.
            </seg>
            <seg n="320cd318">
              I propositionen står det att den tilldelade mängden utsläppsrätter
              ska vara högst 1718 miljoner ton koldioxid per år. Detta ska inkludera
              torven som är på knappt 1 miljon ton. Jag vill i det här sammanhanget
              påpeka att torv klassas internationellt som icke-förnybar och
              omfattas här av handelssystemet.
            </seg>
            <seg n="290affc2">
              Denna nivå på 1718 miljoner ton bedöms ligga något under genomsnittet
              för 19982001 års utsläpp i den handlande sektorn. Det innebär
              att företagen erhåller en fördelning som ungefär svarar mot de
              utsläppsnivåer som anpassningen till nuvarande styrmedel inom
              energi- och klimatpolitiken medfört.
            </seg>
            <seg n="2b50e2ee">
              Utöver detta kan en fördelning av ytterligare ca 24 miljoner
              ton ske för nya anläggningar, ökat kapacitetsutnyttjande samt
              expansion av befintliga anläggningar. Här är statistiken osäker,
              och därför anser vi att en mer restriktiv grund för fördelningen
              av den prognostiserade ökningen av processutsläpp ska aktualiseras
              när en sådan samlad bedömning senare görs i arbetet med den nationella
              fördelningsplanen.
            </seg>
            <seg n="5755d795">
              Fru talman! Utsläppshandeln hör till det som vi måste förvalta
              väl. Ska handeln leda till minskade utsläpp måste utsläppstaket
              sättas tillräckligt lågt. Med ett högt tak och generös tilldelning
              av utsläppskvoter blir priset lågt, och då måste vi ta till andra
              regleringar och skatter för att nå målet, för utsläppen måste
              och ska ned.
            </seg>
          </u>
          <note n="3eb4a09a">
            Jag yrkar bifall till förslaget i betänkandet.
          </note>
          <note type="speaker" n="04bffbed">
            Anf. 204 INGEGERD SAARINEN (mp):
          </note>
          <u who="ingegerd_saarinen_30dc41" xml:id="i-17994dedfbaeaa9f-2" n="5b031317">
            <seg n="344e91bc">
              Fru talman! De nio senaste somrarna har varit de varmaste i Europa
              på 500 år, och hetast av dem alla var sommaren 2003. I dag skrev
              Svenska Dagbladet om detta. De är kanske lite efter Dagens Nyheter.
            </seg>
            <seg n="90d4a36e">
              Sven Gunnar Persson pratade initierat om en del andra problem
              som är på väg att uppstå. Jag ska inte upprepa dem, men vi vet
              ju alla att det är väldigt stora faror som hotar om vi inte gör
              någonting åt koldioxidutsläppen.
            </seg>
            <seg n="4a0a355f">
              Sverige och EU har drivit på för ett internationellt klimatarbete.
              I det här arbetet är alla överens om att industriländerna måste
              gå före. Det är självklart eftersom det är de som står för, och
              har stått för, de stora utsläppen, och det är de som orsakar problemen.
              EU har åtagit sig att minska CO2-utsläppen med 8 % i förhållande
              till 1990. Det ska ske genom intern bördefördelning. Sverige har
              fått ett mål på plus 4 %, även om vi i riksdagen har bestämt att
              vi ska ha ett klimatmål på minus 4 %. Vi är inte ensamma om att
              vara mer ambitiösa än det mål som EU har gett oss. Det stämmer
              till exempel för England, och det finns flera länder som har ett
              tuffare klimatmål än vad de behöver.
            </seg>
            <seg n="fb255ff6">
              Det mål som vi har fått av EU, plus 4 %, är ju faktiskt det som
              en del här efterfrågar. Man har redan tagit hänsyn till vår industri.
              EU har tagit hänsyn till Sveriges industrisituation och till utsläppssituationen,
              det vill säga att vi i Sverige har svårare att dra ned än vad
              till exempel länder som har väldigt mycket kol i sina kraftsystem
              har. Man har alltså redan tagit hänsyn till detta. Då kan man
              inte fortsätta att argumentera utifrån att det blir så oriktigt
              om vi låter vår industri ta sin rättmätiga del av utsläppsminskningarna.
              Det är redan inräknat.
            </seg>
            <seg n="2322b9f2">
              Jag håller med alla här som har pratat om att vi borde ha auktion.
              Det tyckte utredningen, och det har varit Sveriges position. Men
              av någon orsak ville inte EU gå med på det, och det är inte så
              svårt att inse varför. Den här perioden, 20052007, får vi auktionera
              högst 5 %, och det är ju ett intet. Det är väldigt synd att det
              blev så här. Auktion hade varit ett rättvist sätt att fördela
              utsläppsrätterna. Då hade varje industri fått det de behöver och
              fått köpa in det. Det hade blivit ett korrekt och rättvist system.
            </seg>
            <seg n="2f6cba3c">
              Nu har vi i stället gratis fördelning av utsläppsrätter. Det
              är ett jättekrångligt system, och dessutom är det väldigt osäkert.
              Jag förstår faktiskt industrierna som är nervösa. Det handlar
              ju om hur kommissionen kommer att agera när de får in planerna
              från de olika länderna. Kommer de verkligen att agera på ett korrekt
              sätt så att vi inte får konkurrenssnedvridningar? Jag förstår
              industrins nervositet. Jag hoppas att EU och kommissionen uppträder
              korrekt, annars släpper de den klimatpolitik som vi har kämpat
              så mycket för ned i avloppet. Det är vad de gör om de inte förmår
              att ta detta på allvar och vara korrekta konkurrensmässigt.
            </seg>
            <seg n="75b0d2f9">
              Att vi har gratis fördelning, som är en stor nackdel, är inte
              det enda problemet med hur reglerna för utsläppshandeln har blivit.
              Om vi får Ryssland att underteckna detta, får vi samtidigt en
              kolossal massa hot air i systemet som gör att det kanske egentligen
              inte blir några utsläppsminskningar. Det blir väldigt billiga
              utsläppsrätter som våra länder kommer att köpa, och några utsläppsminskningar
              behöver inte göras. Det finns alltså väldigt stora problem med
              det här systemet. Men vi kan inte göra mycket åt det här i Sverige,
              och det är trots allt bara en försöksperiod 20052007 inför den
              första åtagandeperioden enligt Kyotoprotokollet som börjar 2008.
              Det är bra att koldioxidutsläpp får ett pris, även om det troligen
              kommer att bli lågt till en början.
            </seg>
            <seg n="f39b7308">
              Företagen kommer i fortsättningen att räkna med risken för att
              priserna stiger, och det kommer att förändra investeringskalkylerna.
              Eftersom kommissionen har beskrivit direktivet som ett flaggskepp
              i EU:s klimatpolitik, hoppas vi att de är tuffa i granskningen
              av tilldelningsplanerna. Om de sumpar handelsdirektivet har inte
              EU mycket trovärdighet kvar i klimatpolitiken, och det är ändå
              de som har drivit på processen ända sedan slutet av 80-talet.
            </seg>
            <seg n="2ba5d477">
              Låt oss se på den lägre delen av spannet, det vill säga 17 plus
              2 miljoner ton. Det är någorlunda förenligt med det svenska utsläppsmålet
              på minus 4 %. Men det är i sin tur för högt för att nå det andra
              klimatmålet enligt det klimatpolitiska beslutet 2002 om en halvering
              av växthusgasutsläppen till 2050. Med en globalt rättvis fördelning
              krävs det en ännu större minskning för att halten växthusgaser
              ska stabiliseras på dagens nivå som redan innebär stora risker
              i sig. Mycket mer behöver göras inom och utom den handlande sektorn.
              En för hög initial tilldelning kan medföra en svårare anpassning
              senare.
            </seg>
            <seg n="fa59437e">
              Jag måste säga att jag är förbluffad över Lars Lindblad och reservation
              2. Lars Lindblad pratar om att Moderaterna gärna vill ha en effektiv
              internationell klimatpolitik, och ändå är det övre spannet i Moderaternas
              förslag i reservationen 28 miljoner ton. Sveriges industrier släppte
              ut 14 miljoner 1990. Det är alltså i stort sett en ökning på 100
              %. Flexmex-kommittén föreslog 25 miljoner ton innan de började
              ta detta med att torven inte kunde anses vara koldioxidneutral
              på allvar. 25 miljoner ton innebär en ökning på 75 % jämfört med
              1990. Hade Sverige gått in med det hade vi hjälpt till att sumpa
              det internationella klimatarbetet.
            </seg>
          </u>
          <note type="speaker" n="ca87fe87">
            Anf. 205 LARS LINDBLAD (m) replik:
          </note>
          <u who="lars_lindblad_0c9b78" xml:id="i-aa79664fa6fc1961-8" n="24714156">
            <seg n="4ecaea0c">
              Fru talman! Jag hade inte tänkt begära replik. Jag ser ju hur
              bostadsutskottets ledamöter från den bortre delen av kammaren
              med plågade blickar följer den här debatten. De stackarna ska
              ju debattera efter oss här.
            </seg>
            <seg n="0f33852e">
              Nej, Ingegerd Saarinen! Din tolkning av vårt förslag är en grov
              missuppfattning, och jag hoppas att den är omedveten. Vårt förslag
              är helt i enlighet med Flexmex-kommitténs förslag. Man ska inte
              plussa på ytterligare utan den mängd som du nämnde, 25 miljoner
              ton, är den övre gränsen inklusive nytillkommande anläggningar.
            </seg>
            <seg n="839c0987">
              I övrigt kommenterar jag inte ditt anförande.
            </seg>
          </u>
          <note type="speaker" n="7b0b8a96">
            Anf. 206 INGEGERD SAARINEN (mp) replik:
          </note>
          <u who="ingegerd_saarinen_30dc41" xml:id="i-17994dedfbaeaa9f-3" n="5b031317">
            <seg n="9d70882d">
              Fru talman! Det gläder mig. Jag läste faktiskt den där reservationen
              flera gånger med förundran. Jag uppfattade att det var fråga om
              24 miljoner ton plus 24 miljoner ton för nya deltagare. Om du
              har samma uppfattning som jag är jag glad.
            </seg>
          </u>
          <note type="speaker" n="5c80edb4">
            Anf. 207 LARS LINDBLAD (m) replik:
          </note>
          <u who="lars_lindblad_0c9b78" xml:id="i-aa79664fa6fc1961-9" n="24714156">
            <seg n="20fc0db6">
              Fru talman! Vi har aldrig skrivit förhandsförslag utan vår slutgiltiga
              summa hamnade på den nivån eftersom tonen lades till av regeringen,
              något som vi också instämmer i. Det måste finnas en rimlig gräns
              för förnyelsen, och därför instämmer vi i den delen.
            </seg>
          </u>
          <note n="693dc094">
            Föredrogs
          </note>
          <note n="8e7377d0">
            Överläggningen var härmed avslutad.
          </note>
          <note n="781580ff">
            8 § Fastighetsrättsliga frågor m.m.
          </note>
          <note type="speaker" n="8579b076">
            Anf. 208 MARGARETA PÅLSSON (m):
          </note>
          <u who="margareta_palsson_43b73d" xml:id="i-bbf15517d1cb05a5-0" n="c28207fb">
            <seg n="16901de8">
              Fru talman! I betänkandet om fastighetsrättsliga frågor kan man
              se en tydlig skiljelinje mellan Socialdemokraterna och oss moderater.
              Äganderätten spelar en långt viktigare roll i vårt parti. Därför
              vill vi avskaffa lagen om kommunalt förköp, slopa boplikten, avskaffa
              tomträttsinstitutet, låta människor köpa loss sina tomträtter
              och göra en övergripande översyn av expropriationslagen.
            </seg>
            <seg n="08778166">
              Fru talman! Jag yrkar bifall till reservation nr 2 men står även
              bakom de andra fem reservationer som vi moderater har fogat vid
              betänkandet.
            </seg>
            <seg n="a2c64490">
              Det privata ägandet är djupt rotat i den svenska folksjälen.
              Många svenskar härstammar från självägande bönder. Historiskt
              sett har det privata ägandet av jord, skog och hus varit både
              vanligt och betydelsefullt i Sverige.
            </seg>
            <seg n="e1eed01c">
              Äganderätten är en moraliskt motiverad rättighet. Alla medborgare
              har rätt att äga och förfoga över frukterna av sitt arbete. Staten
              har därmed också en moralisk skyldighet att respektera alla medborgares
              äganderätt.
            </seg>
            <seg n="6cfb0ee9">
              Ägandet utgör grunden för trygghet och egenmakt. Ernst Wigforss
              skrev i sina memoarer följande om sina föräldrars husköp: Ägandet
              gav en känsla av trygghet, som gjorde ekonomiska besvärligheter
              lättare att bära. Han hade helt rätt! Resonemanget gäller inte
              minst i förorter, där enskilt ägande kan bli ett viktigt verktyg
              inte bara för trygghet och egenmakt utan också för gemenskap och
              integration.
            </seg>
            <seg n="7556da6e">
              Förvärvandet och skapandet av egendom samt rätten att äga och
              förfoga över den utgör dessutom fundamentet för vårt gemensamma
              välstånd. Äganderätten utgör nämligen grunden för kapitalismen
              och är en förutsättning för vårt välfärdssamhälle. Historien har
              visat att det finns ett starkt samband mellan å ena sidan ett
              lands välstånd och ekonomiska tillväxt samt å andra sidan landets
              institutioner för att säkra äganderätten. Utan respekt för den
              enskilda äganderätten inget välstånd.
            </seg>
            <seg n="42a7adb8">
              Trots detta tydliga samband måste äganderätten ständigt försvaras
              mot politiker som vill inskränka äganderätten för att stärka politikens
              makt att styra samhället.
            </seg>
            <seg n="66ff6a32">
              Fru talman! Den kommunala förköpsrätten infördes i slutet av
              1960-talet. Den har sedan dess byggts ut alltmer och omfattar
              nu ett stort antal förköpsgrunder. Det kommunala planmonopolet,
              expropriationslagen samt överlägsna ekonomiska och personella
              resurser ger kommunerna en mycket stark ställning gentemot de
              enskilda fastighetsägarna. Kommunerna har härigenom möjlighet
              att genomföra sina planer utan att behöva ta till förköpsmöjligheterna.
              Vi anser därför att den kommunala förköpsrätten ska avskaffas.
            </seg>
            <seg n="0289da6b">
              Avslutningsvis vill jag uttrycka min glädje över tillkännagivandet
              beträffande expropriationsersättningen. Vi har länge krävt att
              man skulle se över ersättningarna. Vi tycker att markägaren ska
              få ersättning för fastighetens fulla värde samt för de kostnader
              och det inkomstbortfall som eventuellt uppkommer. Vi vill avskaffa
              presumtionsregeln. Med tillkännagivandet har vi förhoppningsvis
              kommit en bit på väg mot målet.
            </seg>
          </u>
          <note type="speaker" n="07d9bb4f">
            Anf. 209 LARS TYSKLIND (fp):
          </note>
          <u who="lars_tysklind_d8e722" xml:id="i-466108d90293d5fa-0" n="fbaa688b">
            <seg n="428b155a">
              Fru talman! Också jag vill ta min utgångspunkt i det privata
              ägandet. Jag börjar med att yrka bifall till reservation nr 3,
              men vi står från Folkpartiets sida även bakom reservation nr 8,
              där vi finns med.
            </seg>
            <seg n="a8509b55">
              Folkpartiet liberalerna lägger stor vikt vid att samhällets behov
              av att kunna planera och styra utvecklingen endast i undantagsfall
              ska kunna inskränka den individuella friheten och det enskilda
              ägandet.
            </seg>
            <seg n="45dcdcff">
              Man måste mycket väl kunna motivera skälen till att man ska ha
              kvar eller införa regler som inskränker det enskilda ägandet och
              dispositionsrätten över fastigheter. Tvång mot enskilda ska begränsas
              så långt som möjligt.
            </seg>
            <seg n="12448c1e">
              I betänkandet behandlas en rad punkter, och jag ska ta upp dem
              i tur och ordning.
            </seg>
            <seg n="3daa3935">
              När det gäller jordförvärvslagen delar vi utskottets uppfattning
              att man bör avvakta det beredningsarbetet som pågår med glesbygdsbestämmelserna
              och problematiken kring skogsklippare. Vi tolkar texten så att
              man vill följa skrivningen i Jordförvärvsutredningens förslag
              om slopande av glesbygdsbestämmelserna och boplikten.
            </seg>
            <seg n="4a105771">
              Folkpartiet liberalernas syn på boplikt är att den inte är den
              väg som man ska gå för att lösa problematiken med att permanenthus
              köps in för fritidsändamål. Man kan inte blunda för att det finns
              vissa problem inom attraktiva områden med omvandling av permanentbostäder
              till fritidshus, men det är viktigt att göra en grundlig analys
              av problemet och av hur det ska lösas.
            </seg>
            <seg n="f6046d51">
              Vi säger nej till boplikt, då det är ett orimligt stort ingrepp
              i den enskilda äganderätten. Erfarenheter från bland annat Norge
              visar dessutom att man inte får förväntade resultat, speciellt
              om resultaten ställs i relation till de negativa effekter som
              uppkommer.
            </seg>
            <seg n="73fa6cad">
              Boplikt kan sägas vara ett exempel på att det även när de politiska
              avsikterna är goda och det brukar de ju vara är svårt att förändra
              verkligheten. Det är till slut ändå den enskilde medborgaren som
              med utgångspunkt i sina egna intressen ska ta de avgörande besluten.
              Man måste acceptera att enskilda sätter sin egen välfärd i främsta
              rummet, och därvidlag är naturligtvis en fri dispositionsrätt
              över den egna fastigheten central.
            </seg>
            <seg n="38754dec">
              Att jag nu kommer att hänvisa till Norge beror på att man där
              har boplikt i 75 kommuner och kan se vad resultatet av den har
              blivit. Institutet för ekonomi och samhällsvetenskap vid Norges
              lantbrukshögskola fritt översatt har gjort en utvärdering av boplikten.
              Som exempel från denna utvärdering kan nämnas att man fått sänkta
              fastighetsvärden på hus som klassas som helårshus. Det leder bland
              annat till en minskad benägenhet att investera i dessa fastigheter.
              Man kan alltså inte säkra sina investeringar i fastigheterna ekonomiskt.
            </seg>
            <seg n="8f28936f">
              Samtidigt stiger värdena på fritidshus inom samma område. Resultatet
              blir paradoxalt nog en förmögenhetsförskjutning från de permanentboende
              över till de fritidsboende. Det är nog inte riktigt vad man hade
              tänkt sig i sammanhanget.
            </seg>
            <seg n="7672b35c">
              Något annat som visat sig väldigt tydligt är att hus som inte
              är förenade med boplikt allmänt behålls inom familjen, ofta som
              fritidshus, hellre än att man säljer till vad man uppfattar som
              ett konstlat underpris.
            </seg>
            <seg n="cbaa811f">
              Ytterligare en sak i fråga om boplikt är att kontrollapparaten
              är ohanterlig. Man får en oerhörd byråkrati, och det blir inskränkningar
              i den personliga integriteten. Det blir något slags grannkontroll
              i dessa samhällen. Dessutom har det visat sig att folkbokföringen
              är ett trubbigt instrument i sammanhanget. Vem ska sedan bevisa
              hur många dagar man bor på ett visst ställe och varför man gör
              det, och så vidare?
            </seg>
            <seg n="780bbe80">
              Lösningen på problemen med att vissa samhällen får allt färre
              åretruntboende är mycket komplex. Men det är helt andra saker
              man måste ta sig an, nämligen att göra samhällena livskraftiga
              i ett brett perspektiv. Där har vi en företagsvänlig politik.
              En annan sak som är viktig för orter i glesbygden är att man får
              en utbyggd infrastruktur så att arbetspendling och distansarbete
              kan vara en möjlighet för att försörja sig. När det gäller orter
              i attraktiva kustområden har fastighetsskatten en negativ påverkan
              för möjligheterna att bo kvar. Den behöver ses över och sänkas.
            </seg>
            <seg n="52ea580d">
              I de samhällen där det finns positiva faktorer när det gäller
              försörjningsmöjligheter är det ett helt annat tempo på omvandlingen.
              Det kan jag se hemma i Bohuslän. I de orter där det finns livskraftiga
              försörjningsmöjligheter har omvandlingen inte varit lika stor
              som i grannorter.
            </seg>
            <seg n="cb9120ba">
              Nu väljer utskottet att passa i frågan med motiveringen att regeringen
              överlämnar ett förslag till PBL-kommittén från bland annat Sotenäs
              kommun om att låsa fast frågan om permanentboende redan i planläggningen.
              Vi från Folkpartiets sida tycker att man kan sätta ned foten redan
              nu och avfärda boplikten som en metod att lösa problemen. Vi yrkar
              i reservation 3 att riksdagen ska tillkännage detta för regeringen.
            </seg>
            <seg n="18442cfe">
              Fru talman! Så går jag till en annan fråga, nämligen möjligheten
              att friköpa sin tomträtt. Vi anser att den möjligheten ska finnas
              i alla kommuner i Sverige. Det utvecklar vi i reservation nr 8.
            </seg>
            <seg n="018535ef">
              När det gäller expropriationsändamål och expropriationsersättning
              ställer vi oss i Folkpartiet i detta läge bakom utskottets skrivningar.
              Att vi kan göra det beror på att utskottet i texten betonar att
              hänsyn ska tas inte bara till allmänna intressen utan även till
              motstående intressen. Vi anser att en nyckelmening i texten är
              att tillstånd inte bör ges om ändamålet kan uppnås på annat sätt
              eller om olägenheterna för den enskilde överväger fördelarna som
              kan vinnas med åtgärden. Det borde ge en relativt stor rättssäkerhet
              i sammanhanget.
            </seg>
            <seg n="d9b0a65e">
              Vi tycker också att det är tillfredsställande att utskottet ger
              regeringen till känna att initiativ bör tas till en utvärdering
              av ersättningsreglerna vid expropriation. Det har varit ett krav
              sedan tidigare från vår sida. Jag vill ändå nämna att Folkpartiets
              krav på ersättning till marknadsvärde och slopande av presumtionsregeln
              ligger naturligtvis fast i den fortsatta behandlingen av detta.
            </seg>
          </u>
          <note n="76b42a51">
            Fru talman! Jag yrkar alltså bifall till reservation nr 3 om
            nej till boplikt.
          </note>
          <note type="speaker" n="21d7021e">
            Anf. 210 DAN KIHLSTRÖM (kd):
          </note>
          <note n="390fc22d">
            Fru talman! Jag vill inledningsvis yrka bifall till reservation
            nr 1 i det här betänkandet.
          </note>
          <u who="dan_kihlstrom_63fd18" xml:id="i-4d31d1cba0955813-0" n="fcf510be">
            <seg n="8b6cb803">
              Årets betänkande när det gäller fastighetsrättsliga frågor är
              i stort sett identiskt med föregående års. Nästan! På en punkt
              har dock ett framsteg gjorts, nämligen att utskottet föreslår
              att riksdagen gör ett tillkännagivande till regeringen angående
              en utvärdering av expropriationslagens ersättningsregler.
            </seg>
            <seg n="3290e34c">
              Precis som det har konstaterats i betänkandet är lagens ersättningsregler
              inte anpassade till dagens tvångsförvärv. I många fall sker dessa
              förvärv för att tillgodose förutom allmänna intressen genom förvärv
              för stat och kommun privata aktörer som driver sin verksamhet
              i vinstsyfte. Det vi har kommit överens om är en utvärdering av
              hur reglerna fungerar och om de, allmänt sett, leder till rimliga
              resultat för den enskilde.
            </seg>
            <seg n="1e13085b">
              Expropriation betyder ju i grunden att den enskildes egendom
              tas i anspråk för samhällsnyttiga ändamål. I betänkandet räknas
              upp ett antal ändamål, till exempel kommunikationer, vatten och
              avlopp med mera. Detta är självklart och sedan länge accepterat.
              Det som har hänt under senare år är att reglerna alltmer kommit
              till användning vid förvärv för privata aktörer. Många markägare
              har reagerat mot det kommersiella utnyttjandet av deras mark.
              Det de vänder sig mot är att de trots att de är markägare till
              den mark som är ianspråktagen med till exempel ledningsrätt och
              som utnyttjas för utbyggnaden av till exempel bredbandsnät inte
              får någon ersättning samtidigt som bredbandsaktörens verksamhet
              kan ge ekonomiska vinster. Ofta handlar det ju inte bara om bredbandsägaren
              utan också om andra företag som gör vinster på tjänster som utförs
              via det bredband som ligger nedgrävt under marken.
            </seg>
            <seg n="66348799">
              Vi kristdemokrater kommer noga att följa upp den föreslagna utvärderingen,
              och vi förutsätter att en sådan inte behöver ta alltför lång tid.
              Det skulle inte heller förvåna mig om det kommer att bli mer än
              en utvärdering. Det ska också bli intressant att se vad den utvärderingen
              visar.
            </seg>
            <seg n="b5ff895a">
              Fru talman! Jag vill något beröra de reservationer som Kristdemokraterna
              finns med på. Reservation nr 1 handlar om jordförvärvslagen. Det
              vi säger är att det inte ska vara möjligt att enkelt kringgå reglerna
              i denna lagstiftning. Det är nödvändigt att se till att bestämmelserna
              om förvärvstillstånd verkligen efterlevs om lagen fortsättningsvis
              ska ha ett regionalpolitiskt syfte. Vid förvärv måste fastighetsbildning
              och fastighetsägande på ett tydligare sätt stärka de fastboendes
              situation i förhållande till utboägandet. Reglerna ska ha en sådan
              utformning och tillämpning att familjejordbruken blir den dominerande
              ägarkategorin och generationsskiften underlättas.
            </seg>
            <seg n="5311cd94">
              Det är också viktigt att bevara principen om upprätthållande
              av den nuvarande balansen mellan olika ägarkategorier i fråga
              om innehav av lantbruksfastigheter. Precis som vi också säger
              i reservationen är det viktigt att uppköp och exploatering med
              endast kortsiktiga vinstintressen som mål ska motarbetas.
            </seg>
            <seg n="c3110723">
              Fru talman! Till slut ska jag säga några ord om förvärv av permanenthus
              för fritidsändamål.
            </seg>
            <seg n="c8d7a7f2">
              Jag kan ha stor förståelse för den oro som finns i många områden
              när hus efter hus köps för att användas som fritidshus. Det förekommer
              hemma i Värmland, och det är vanligt på västkusten. Ett sätt är
              naturligtvis att tillgripa lagstiftning med inriktning på planläggningsfrågorna.
              En sådan reglering skulle dock vara både omständlig och utgöra
              ett stort ingrepp i den enskilda äganderätten. Vi tycker att det
              är ett problem på många platser i landet. Lösningen, tror jag,
              precis som det står i reservationen, på de problem som gäller
              förändringen av permanenthus till fritidshus och egentligen skapandet
              av förutsättningar för människor att kunna köpa ett hus på landet
              eller ön, eller kunna bo kvar, ligger främst inom andra politikområden.
              Det gäller främst precis som har nämnts förut närings-, skatte-
              och finanspolitiken. En mer företagarvänlig politik, inte minst
              för småföretagare, skapar förutsättningar för fler arbetstillfällen
              i regionerna. En bättre infrastruktur ger bättre möjlighet till
              arbetspendling, och en slopad fastighetsskatt ger människor bättre
              möjligheter att bo kvar.
            </seg>
          </u>
          <note type="speaker" n="0396670e">
            Anf. 211 OWE HELLBERG (v):
          </note>
          <u who="owe_hellberg_0f771b" xml:id="i-964f120e68781b30-2" n="b5be37d9">
            <seg n="909c2aea">
              Fru talman! Det här betänkandet innehåller en rad frågor som
              behandlats tidigare med väl kända ståndpunkter och frågor som
              nu är under utredning. Jag ska ändå kommentera tre av frågorna.
            </seg>
            <seg n="d0f80b5d">
              När det gäller fastighetsförvärv enligt jordförvärvslagen delar
              jag den oro som reservanterna i Kristdemokraterna, Centern och
              Miljöpartiet uttrycker om förvärv av skogsfastigheter i glesbygd.
              Jag instämmer inte heller i jordförvärvsutredningens förslag om
              att slopa glesbygdsbestämmelserna.
            </seg>
            <seg n="e25612f0">
              För mig är det självklart att boende och brukande av en skogsfastighet
              är ett viktigt inslag för glesbygdens överlevnad och möjligheter
              till arbetstillfällen. Eftersom en proposition är aviserad till
              hösten finns det inte någon anledning att i nuläget reservera
              sig.
            </seg>
            <seg n="b6b7febc">
              När det gäller den mycket speciella frågan om rätten till fritt
              bete för fäbodbrukarnas djur står jag bakom reservation 11. Ägofredslagstiftningen
              ska inte avvecklas om den kommer att ersättas av en lagstiftning
              som försämrar den fria betesrätten. Det skulle göra det svårare
              för fäbodbrukarna att fortsätta med sin verksamhet, eftersom EU
              kräver att fäbodbrukarna kan garantera att ett fritt bete finns
              under en längre tid för att över huvud taget få syssla med sin
              verksamhet.
            </seg>
            <seg n="25a5976b">
              Fru talman! Det enda nya i betänkandet är ett tillkännagivande
              om en utvärdering av ersättningsreglerna i expropriationslagstiftningen.
              Socialdemokraterna går borgerligheten till mötes och vill tydligen
              tillåta mer av spekulativa inslag i samband med markförvärv vid
              expropriation. Marknadskrafterna och vinstintressena ska få gå
              före samhällsnyttan och skälighetsprincipen. Den socialdemokratiska
              ideologin verkar nu överges på detta område.
            </seg>
            <seg n="fea41d3b">
              Varför sker nu detta, kan man undra? Troligen handlar det om
              kohandel med borgerligheten och ett sätt att vilja forcera utbyggnaden
              av 3 G-master i landet. Det krävs troligtvis en förändring av
              lagstiftningen på ledningsrättens område för att göra den möjlig.
              Jag tror att det är vad majoriteten är ute efter. Det är en förändring
              som är specifikt kopplad till just expropriation för ledningsrätt.
            </seg>
            <seg n="3b8b34b0">
              Majoriteten verkar tyvärr inte ha läst vad Ledningsrättsutredningen
              kom fram till, nämligen att det är olämpligt att införa särskilda
              ersättningsprinciper för speciella ändamål. Det kan leda till
              stora gränsdragningsproblem.
            </seg>
            <seg n="1f4829cb">
              Det verkar också som om det finns en tro på att särskilda regler
              ska kunna gälla när det handlar om expropriation för privata intressen
              jämfört med kommunala intressen. Jag tror inte att det är möjligt,
              inte minst utifrån ett EU-perspektiv.
            </seg>
            <seg n="24a05299">
              Tidigare erfarenheter när lagstiftningen var annorlunda formulerad
              har mynnat ut i att markägare överkompenserats. Det ledde också
              till att kommuner i sin planering styrdes till områden som kunde
              förvärvas utan expropriation trots att de områdena var sämre lämpade
              för det man hade tänkt göra.
            </seg>
            <seg n="316e0542">
              Vänsterpartiet vill inte heller medverka till att ytterligare
              driva upp markpriserna. Det är illa redan som det är i dag.
            </seg>
            <seg n="2d4beca4">
              Regler som leder till överkompensation påverkar dessutom prisbilden
              på den fria marknaden i höjande riktning och ger negativa effekter
              på samhällsutvecklingen i stort. Det vore klädsamt om Socialdemokraterna
              kunde tydliggöra avsikterna med denna utvärdering. Vad vill ni
              åstadkomma, och vilken samhällsnytta kommer det att leda till?
            </seg>
            <seg n="040467ca">
              Fru talman! Med detta yrkar jag bifall till reservation 10.
            </seg>
          </u>
          <note type="speaker" n="e8cbdb57">
            Anf. 212 LARS TYSKLIND (fp) replik:
          </note>
          <u who="lars_tysklind_d8e722" xml:id="i-466108d90293d5fa-1" n="fbaa688b">
            <seg n="14e561cc">
              Fru talman! Socialdemokraterna kan säkert sedan svara för sig
              själva. Jag kan bara tala om hur vi i Folkpartiet ser på ersättning
              vid expropriation.
            </seg>
            <seg n="4faaab21">
              Jag tycker att Owe Hellberg tar till lite övertoner. Varför skulle
              det leda till överkompensation? Vad vi talar om är en rättvis
              kompensation ur vår sypunkt. Det var så pass länge sedan man ändrade
              reglerna. Det står i skrivningen att det var i början på 70-talet,
              och jag antar då att det är sant. Det har hänt mycket sedan dess.
              Det är inte för tidigt att se över reglerna.
            </seg>
            <seg n="b128dfc2">
              När det gäller att man i Ledningsrättsutredningen inte ville
              ha en speciell ersättning för ett speciellt ändamål är det precis
              det som gör att vi hävdar att man ska se över hela ersättningen.
              Det är därför som vi har ställt oss bakom dessa skrivningar och
              tycker att de är bra.
            </seg>
          </u>
          <note type="speaker" n="221c9bac">
            Anf. 213 OWE HELLBERG (v) replik:
          </note>
          <u who="owe_hellberg_0f771b" xml:id="i-964f120e68781b30-3" n="b5be37d9">
            <seg n="d3b3735a">
              Fru talman! Det är nog bättre att Socialdemokraterna förklarar
              vad de vill med utredningen. Det är ganska märkligt. I utredningar
              brukar man tydliggöra vad man vill åstadkomma med utredningen.
              Det är otroligt illa skrivet och dåligt underbyggt.
            </seg>
            <seg n="d5696717">
              Det är klart att det har ett syfte. Lilian Virgin får väl förklara
              för mig vad det handlar om.
            </seg>
            <seg n="7a991ea3">
              (TREDJE VICE TALMANNEN: Jag får påminna om att replikskiftet
              gäller Lars Tysklind.)
            </seg>
            <seg n="a853e821">
              Det förstår också jag att det gör. När det gäller Lars Tysklinds
              synpunkter vill jag hävda att Folkpartiets rättvisa och Vänsterpartiets
              rättvisa inte står för samma grundsyn. Där tror jag inte att vi
              kommer överens.
            </seg>
            <seg n="a886fa5c">
              Det ni vill göra i frågan är egentligen att man som markägare
              ska få sig till livs förväntade vinster på byggd mark. Var kommer
              markpriserna i Helsingfors att hamna när det ska byggas om vi
              ska använda den principen i alla sammanhang? Vad kommer det att
              leda till? Vem får betala?
            </seg>
            <seg n="73d0539a">
              För oss är det givet vad som kommer att hända. Ni vill vara med
              om att trissa upp markpriserna i olika sammanhang, och tydligen
              i alla sammanhang enligt Folkpartiets syn på detta.
            </seg>
          </u>
          <note type="speaker" n="8c2a4b4b">
            Anf. 214 LARS TYSKLIND (fp) replik:
          </note>
          <u who="lars_tysklind_d8e722" xml:id="i-466108d90293d5fa-2" n="fbaa688b">
            <seg n="99122b02">
              Fru talman! Jag inte förvånad över, och jag höll på att säga
              att jag nästan är glad för, att vi har olika uppfattningar och
              olika utgångspunkter när det gäller ersättningen.
            </seg>
            <seg n="ea6aa7b5">
              Vi har från Folkpartiets sida utgångspunkten att det är den enskilde
              som utsätts för tvång och bör ha en rimlig ersättning för detta.
              Vi talar inte alls om någon överkompensation.
            </seg>
            <seg n="a4d573b2">
              Hur det ska gå till är egentligen vad utredningen får visa. Hur
              man ska dela vinster och så vidare har vi inte riktigt klart för
              oss. Men vi tycker ändå att det är rimligt att den enskilde får
              vara med och ta del av att marken har ett värde för ett visst
              ändamål.
            </seg>
          </u>
          <note type="speaker" n="29f5eab8">
            Anf. 215 OWE HELLBERG (v) replik:
          </note>
          <u who="owe_hellberg_0f771b" xml:id="i-964f120e68781b30-4" n="b5be37d9">
            <seg n="ed0ce1f7">
              Fru talman! Man får betalt för marken i dag. Dessutom utgår ersättning
              för personlig skada som kan bero på olika saker. Det kan till
              exempel vara att man får lägga ned en rörelse eller lider skada
              på annat sätt. Dessutom utgår ersättning för hela förfarandet
              med expropriationen även om det skulle vara överklagan och annat.
            </seg>
            <seg n="ec7a2a12">
              Jag menar att man redan får den ersättningen i dag. Det Lars
              Tysklind talar om är: Vad kan man få ut mer? Vad kan man vinna
              på det? Det är avkastning och mer spekulation i mark. Det är inte
              vänsterpolitik, men det är folkpartipolitik. Det ska bli intressant
              att höra om det också är socialdemokratisk politik.
            </seg>
          </u>
          <note type="speaker" n="9c147178">
            Anf. 216 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-a6838083d9d01ab1-2" n="754398c8">
            <seg n="563b63f2">
              Fru talman! Den här debatten gäller fastighetsrättliga frågor
              med mera. Jag tänkte tala lite grann kring ämnet med mera.
            </seg>
            <seg n="0d9331e9">
              Det regionala självstyret måste ges ett reellt innehåll. Regionala
              organ har de största möjligheterna att skapa tillväxt. Från Centerpartiet
              ser vi det som naturligt att kraften kommer underifrån, helt i
              enlighet med federalismens principer.
            </seg>
            <seg n="647b3172">
              Det regionala självstyret stärker demokratin, det stärker verksamheten
              på regional och lokal nivå och det stärker landet i sin helhet
              i och med att tillväxtbegreppet ges ett reellt innehåll. Klara
              besked behövs från regeringen för att vi ska kunna gå vidare i
              regionaliseringen av Sverige.
            </seg>
            <seg n="5d2628ef">
              Försöksverksamheter är som ordet säger försök. Ingen som bor
              i områdena tror att försöken kommer att upphöra. Det är en verksamhet
              som har kommit för att stanna. Det är alltså dags att verkligen
              visa att man sätter ned foten och agerar.
            </seg>
            <seg n="2814d9ea">
              Från Centerpartiet tror vi på folket. Vi tror på ett aktivt folkstyre,
              och vi tror på den drivkraft som den regionala nivån har i samarbete
              med den lokala nivån. Det är på den nivån som politiken får ett
              ansikte.
            </seg>
            <seg n="58f167a0">
              Det är här folket märker av de beslut som bland annat fattas
              i den här lokalen. Det är här vi måste stärka verksamheten och
              det demokratiska arbetet för att debatten om tillväxten ska vara
              trovärdig.
            </seg>
            <seg n="19df08c9">
              Ett aktivt folkstyre innebär att såväl ansvar som befogenheter
              finns i den beslutande församlingen. Det innebär en regional nivå
              som är direkt vald, som har beskattningsrätt och som verkligen
              styr över regionens verksamhetsgrenar. En regionalisering innebär
              också att de små kommunerna stöttas. Det är alltså inte en fråga
              om kommunsammanslagningar när man inför det här systemet, utan
              det är en fråga om ett reellt folkstyre. I modellen läggs givetvis
              också landstingen ned. Den landstingskommunala verksamheten förs
              över till regionerna. Hur vården ska bedrivas i egen regi eller
              i andra alternativa driftsformer är upp till de folkvalda församlingarna
              i regionerna att bestämma, och inte en fråga för Sveriges riksdag.
              Det här innebär att regeringsform, kommunallag, vallag och indelningslag
              måste ses över.
            </seg>
            <seg n="303ab069">
              Jag ska ta ett exempel där en regional förändring skulle lösa
              många problem. Det gäller Mälardalsområdet. Här finns sedan många
              år tillbaka ett samarbete inom ramen för Mälardalsrådet. Inom
              rådets område finns problem i form av vård, infrastruktur och
              tillväxt. Ingen kraftsamling sker i området i och med att vi har
              ett antal län som vart och ett sköter sin verksamhet. Samtidigt
              finns det propåer från ett antal kommuner som vill byta län, det
              vill säga flytta över till något annat, och tror att det skulle
              lösa problemet. Det gör det också för någon part, och det innebär
              problem för någon annan part.
            </seg>
            <seg n="41a6fa22">
              En snabb regional förändring där län som Örebro, Södermanland,
              Västmanland och Uppland förs till en region med sikte på att även
              Helsingfors så småningom ska tillhöra regionen skulle lösa många
              problem. Det är problem som många människor i området kräver en
              lösning på. Det är ändå utifrån människornas behov och vilja som
              vi har att agera i den här församlingen sett i ett övergripande
              perspektiv. Det är ett övergripande perspektiv som vi i den här
              kammaren har att anta.
            </seg>
            <seg n="34f91c95">
              En förändring som innebär en ökad regionalisering är en lösning
              på problemen i Mälardalen i likhet med vad det är för andra ställen
              i landet utifrån deras förutsättningar.
            </seg>
            <seg n="3475dcac">
              Fru talman! Jag yrkar därmed bifall till reservation 12 under
              punkt 11. För att vinna tid yrkar jag icke bifall till de övriga
              reservationerna, även om vi givetvis står bakom dem.
            </seg>
            <seg n="19a71eb0">
              Jag har några kommentarer till den centermotion som finns om
              ersättningsreglerna i samband med expropriationslagen. Motionen
              har behandlats välvilligt. Det är bra att en utvärdering sker
              på området så att avarter tydliggörs. Användandet av lagstiftning
              för att expropriera eller att inskränka nyttjanderätt måste hanteras
              varsamt. När och om det ska ske ska det hanteras på så sätt att
              ersättningsregler klargörs i förhand och utbetalas snarast möjligt.
              Jag blir något förvånad över den debatt som fördes här tidigare
              när man diskuterade att det var en överkompensation. Tyvärr har
              det varit en klar underkompensation när expropriering har skett.
              Därför måste en förändring och en översyn ske. Från Centerpartiet
              kommer vi att följa den utvärdering som nu sker. I dagsläget nöjer
              vi oss med att på den punkten yrka bifall till utskottets förslag.
            </seg>
          </u>
          <note type="speaker" n="b0e8c5c7">
            Anf. 217 HELENA HILLAR ROSENQVIST (mp):
          </note>
          <u who="helena_hillar_rosenqvist_342880" xml:id="i-4c83a1d2438195e4-0" n="1d619bf1">
            <seg n="d7156791">
              Fru talman! Som vanligt behandlas bostadsutskottets intressanta
              och viktiga betänkanden i en sen timme på dygnet. Jag ska börja
              med att yrka bifall till reservation 1, som Kristdemokraterna,
              Centern och Miljöpartiet står bakom. Jag har bara fått lite svar
              på varför inte Folkpartiet och Vänstern står bakom den, men det
              kanske kommer mer någon gång. Det är naturligtvis beroende av
              vad som händer med utredningen.
            </seg>
            <seg n="9fda9ee9">
              Jag är dock lite ängslig för den eftersom Jordförvärvsutredningen
              säger att glesbygdsbestämmelserna ska slopas. Det är det som vi
              vänder oss emot; det är lika bra att göra det klart med en gång
              innan man tar itu med det här. Betänkandet bereds i Jordbruksdepartementet,
              och Näringsdepartementet är också inblandat eftersom det finns
              en hel del som avser skogsvårdslagen.
            </seg>
            <seg n="432f4ed6">
              Jordförvärvslagen ska gagna glesbygden. Så är det tänkt, men
              det gör den inte. Den kan enkelt utnyttjas för snabba skogsklipp.
              Personer med pengar och lite fräckhet blåser lätt de bofasta på
              både jobb och inkomster. Detta är ett utdrag ur en Folkpartimotion.
              När jag jämför förra årets bostadsutskottsbetänkande 2002/03:BoU8,
              Fastighetsrättsliga frågor med årets ser jag att de är förvillande
              lika. Men det finns några skillnader, bland annat att Folkpartiet
              inte stöder den m-reservation som man gjorde förra gången. Den
              handlar om jordförvärvslagen. Kanske beror det på att några folkpartister
              har en sådan utomordentligt fin motion själva om jordförvärvslagen.
              Där hänvisar man till skogsklippen, som har upprört så många människor.
              Hur kan ett par personer i storstadsboende i stort sett bosätta
              sig i en postlåda och avverka all den skog som man har förvärvat
              på det här viset? Det är mycket märkligt. Sådant här måste stoppas
              på något vis. Det gör man inte genom att ta bort glesbygdsbestämmelserna.
            </seg>
            <seg n="81e30a0f">
              Man hänvisar i utskottsbetänkandet till att departementet arbetar
              med en beredning för att ta fram förslag om förändringar i jordförvärvslagen
              med ändamålet att komma till rätta med problematiken med skogsklipparna.
              Avsikten är att efter en remissomgång lägga en proposition på
              riksdagens bord under hösten. Men nu gäller det jordförvärvslagen,
              och den ska inte försämras på det sätt som utredningen har föreslagit.
              Därför yrkar jag bifall till motionen.
            </seg>
            <seg n="6ce68b72">
              Jag undrar lite grann över en sak. Kör för att man gör en utvärdering
              av expropriationslagstiftningen den är i alla fall 30 år gammal.
              Men jag är lite fundersam över syftet. Nu har det kommit fram
              lite här om varför man vill göra det här. Har det med ledningsrätten
              att göra? Det vet inte jag, men jag tänker på de privata överenskommelserna
              och avtalen som ger så otroligt höga arrenden för att få sätta
              upp en mast. Det handlar om mellan 10 000 och 70 000 kr per år!
              Ersättningen enligt expropriationslagstiftningen är ju en engångsersättning.
              Om den är väldigt låg förstår jag att man absolut inte vill ha
              någon expropriation. Men om man kan höja expropriationsersättningen
              hoppas jag att man kommer fram till att slutresultatet i alla
              fall blir betydligt lägre än de avtal som man på frivillig väg
              tecknar nu. Vi i Miljöpartiet är misstänksamma mot detta, och
              vi ser att man inte använder sig av försiktighetsprincipen, som
              vi i alla sammanhang hävdar att man ska använda. Nu sätter man
              upp master överallt för att vi ska få en av få efterfrågad tjänst
              i våra mobiltelefoner. När det gäller en markägare som säger sig
              vara emot detta men ändå blir utköpt eller hyr ut sin mark för
              70 000 kr per år kan man förstå att det kan vara en läpparnas
              bekännelse. Man kan säga sig vara emot att det sätts upp master
              överallt, men det är klart att 70 000 per år ändå är 70 000! Vi
              måste verkligen se upp med vad detta leder till. Jag har ingen
              reservation om det här, utan det är Vänsterpartiet som har det.
              I och för sig vill jag se vad man kommer fram till i utvärderingen.
              Det ska bli mycket spännande.
            </seg>
          </u>
          <note type="speaker" n="9f8e0bd1">
            Anf. 218 LARS TYSKLIND (fp) replik:
          </note>
          <u who="lars_tysklind_d8e722" xml:id="i-466108d90293d5fa-3" n="fbaa688b">
            <seg n="2c33adf9">
              Fru talman! Jag hade egentligen inte tänkt gå upp här, men eftersom
              Helena Hillar Rosenqvist var lite osäker på var Folkpartiet står
              får jag försöka ta det igen.
            </seg>
            <seg n="b2daed9f">
              Det är inte så märkligt att vi inte är med i den där reservationen
              eftersom vi har motsatt uppfattning. Det var det jag sade i anförandet
              också, att vi i det beredningsarbete som nu pågår utgår från att
              glesbygdsbestämmelserna slopas i jordförvärvslagen. I reservationen
              står det ju tvärtom, att den inte ska slopas. Så det kan vi väl
              utreda.
            </seg>
            <seg n="b4dc6e42">
              Jag har stor respekt för den motion som har väckts om problemen
              med skogsklippare. Vi kan också se de problemen. Men vi anser
              inte från vår sida att det är genom att skärpa reglerna man ska
              lösa det. De har ju visat sig verkningslösa förut. Det kan nästan
              vara tvärtom, att det är lagstiftningen som har drivit fram detta
              i många lägen.
            </seg>
            <seg n="02036ce2">
              Jag delar egentligen Moderaternas uppfattning. De har ju lagt
              fram en motivreservation. Vi har ungefär en likartad uppfattning,
              men vi har ändå uppfattningen i detta läge, med tanke på det beredningsarbete
              som pågår, att det blir detta resultat.
            </seg>
          </u>
          <note type="speaker" n="677400d3">
            Anf. 219 HELENA HILLAR ROSENQVIST (mp) replik:
          </note>
          <u who="helena_hillar_rosenqvist_342880" xml:id="i-4c83a1d2438195e4-1" n="1d619bf1">
            <seg n="157ba3dc">
              Fru talman! Jag tackar för det. Jag ser att det var en liten
              förbättring från det ena året till det andra som jag ser det.
              Jag kan väl få ha den uppfattningen om er förändring. Det där
              med boplikten uppmärksammade jag också. Det stämmer ju inte, och
              jag förstår att ni inte kunde vara med på det. Men jag ser ändå
              att ni inte var med på Moderaternas. Det var bara det jag noterade.
              Alla bidrag mottages med tacksamhet.
            </seg>
          </u>
          <note type="speaker" n="1b693603">
            Anf. 220 LARS TYSKLIND (fp) replik:
          </note>
          <u who="lars_tysklind_d8e722" xml:id="i-466108d90293d5fa-4" n="fbaa688b">
            <seg n="7ca520c2">
              Fru talman! Jag får låta Helena Hillar Rosenqvist ha vilken uppfattning
              som helst om vad vi tycker och tänker, men jag försöker åtminstone
              förklara hur det ligger till. Om det upplevs som positivt eller
              inte får vi lämna därhän.
            </seg>
          </u>
          <note type="speaker" n="c74aa9ae">
            Anf. 221 LILIAN VIRGIN (s):
          </note>
          <u who="lilian_virgin_5f22b4" xml:id="i-ec6e6d84f8a7df81-0" n="997d5fc3">
            <seg n="e3de3a37">
              Fru talman! I det här betänkandet behandlar bostadsutskottet
              motioner som är väckta under den allmänna motionstiden 2003. Det
              gäller fastighetsförvärv, kommunala förköp, tomträtt och expropriation.
              Även en fråga om länsindelning vid bildande av nya regioner behandlas.
              Som vi har hört tidigare föreslår utskottet att riksdagen gör
              ett tillkännagivande till regeringen. Tillkännagivandet avser
              en utvärdering av expropriationslagens ersättningsregler. I övrigt
              avstyrker utskottet motionsyrkandena.
            </seg>
            <seg n="3e7e3160">
              Utskottet har flera gånger tidigare behandlat expropriationslagens
              ersättningsregler. Förra året hänvisade utskottet till det arbete
              som bedrevs inom 2002 års ledningsrättsutredning. Den utredningen
              har nyligen lämnat sitt slutbetänkande. Utredningen säger att
              det finns starka skäl för en övergripande översyn av reglerna
              om ersättning vid expropriativa ingrepp, men att en annan form
              av ersättningsprincip i ledningsrättslagen är en reform som kräver
              betydligt mer ingående överväganden än vad som har rymts inom
              ramen för utredningens uppdrag. De nuvarande ersättningsreglerna
              är från början av 1970-talet.
            </seg>
            <seg n="7c92f436">
              Utskottet har tagit fasta på vad utredningen sagt. Med hänsyn
              till att reglerna alltmer kommit att användas även av privata
              aktörer som driver sin verksamhet i vinstsyfte anser utskottet
              att en utvärdering behöver göras för att se hur reglerna fungerar
              och om de leder till rimliga resultat för den enskilde. Därför
              har vi gjort tillkännagivandet till regeringen.
            </seg>
            <seg n="c2d6f1f4">
              I en reservation vänder sig Vänsterpartiet, som vi hörde, mot
              det tillkännagivande som utskottet gör. Vänsterpartiet tycker
              inte om det. Men de stänger inte dörren helt och hållet eftersom
              de säger att det kan finns skäl att under den fortsatta beredningen
              återkomma till en eller annan fråga om ersättningsreglernas utformning.
            </seg>
            <seg n="25cdeb35">
              Övriga motioner handlar om expropriation. Där gäller det ändamålet
              för expropriation. Där anser utskottet att lagen gör en lämplig
              avvägning mellan olika intressen och att lagen behövs som ett
              redskap för stat och kommun för samhällsutvecklingen. Det anser
              inte Moderaterna och Centerpartiet, som i en reservation vill
              begränsa expropriationsmöjligheterna. Utskottsmajoriteten delar
              dock inte den uppfattningen utan anser att stat och kommun kan
              göra de avvägningar som behövs.
            </seg>
            <seg n="44378d95">
              På flera områden pågår utredningar eller beredningar i Regeringskansliet.
              Så är det när det gäller jordförvärvslagen. Där vill Kristdemokraterna,
              Centern och Miljöpartiet ha en skärpning av lagen. De vill ha
              en kraftig omarbetning. Det skulle innebära en ny utredning. Moderaterna
              har också en reservation, men de talar om att de inte alls delar
              de synpunkter som har kommit fram i motionerna. Utskottsmajoriteten
              anser att det är lämpligt att vi avvaktar resultatet av det arbete
              som pågår inom Regeringskansliet.
            </seg>
            <seg n="44887c30">
              Nästa fråga, fru talman, gäller hur man ska förhindra att permanenthus
              köps och ombildas till fritidshus. Här finns det motioner från
              socialdemokrater, folkpartister, kristdemokrater och centerpartister.
              Åsikterna går isär. I en gemensam reservation har Moderaterna,
              Folkpartiet och Kristdemokraterna enat sig om att inte ha någon
              reglering som ska styra var människor ska få bo. De motsätter
              sig boplikt. Centern vill att plan- och bygglagen ändras så att
              kommunerna ska kunna avsätta områden för enbart permanentbostäder.
            </seg>
            <seg n="29b7bb2f">
              Den utredning som pågår om översynen av plan- och bygglagen har
              från regeringen fått två skrivelser, bland annat en från Sotenäs
              kommun. Det finns förslag om övervägande av frågan om lagstiftning
              som kan medge planläggning av områden endast för permanentboende.
              De vill också att en försöksverksamhet med sådan planläggning
              ska inledas.
            </seg>
            <seg n="87a0b39a">
              Det här är frågor som kräver ordentliga överväganden. Utskottsmajoriteten
              anser att riksdagen inte nu ska ta ställning i sak utan avvakta
              PBL-kommitténs arbete.
            </seg>
            <seg n="6f29caa9">
              Ägofrihetslagstiftningen handlar om möjligheten till fortsatt
              fäboddrift. Här finns det redan två utredningar som bereds inom
              Jordbruksdepartementet. I en reservation säger Vänsterpartiet
              och Centern egentligen samma sak, att utredningens förslag ska
              beredas vidare. Vi är således överens, och utskottsmajoriteten
              anser att vi ska avvakta den beredning som pågår i Regeringskansliet.
            </seg>
            <seg n="d2b9630b">
              Fru talman! Det jag nu har redovisat handlar om reservationerna
              1, 2, 3, 4, och 5, där utredningar gjorts och beredningar i departementen
              pågår. Övriga reservationer gäller frågor av mer ideologisk karaktär,
              där synen på vad samhället ska göra och friheten för ägandet står
              mot varandra. Så är det när det gäller den kommunala förköpsrätten,
              tomträttsinstitutet och friköp av tomträtten.
            </seg>
            <seg n="3ace5c86">
              Majoriteten anser att den kommunala förköpsrätten är ett av flera
              instrument för bebyggelseutveckling och samhällsutveckling. Detsamma
              gäller tomträttsinstitutet. Det är viktiga instrument för kommunerna
              för att hålla tillbaka boendekostnaderna. Utskottet anser att
              det ska vara kommunernas eget val om de vill använda sig av tomträttsmöjligheterna
              och om de vill erbjuda friköp av tomträtter.
            </seg>
            <seg n="8432a853">
              I skilda motioner från Moderaterna, Centern och Folkpartiet vill
              partierna begränsa för kommunerna när det gäller tomträttsmöjligheterna.
              Jag undrar om, och varför, de vill ta bort det kommunala självstyret
              i de här frågorna. I reservation 7, från Moderaterna och Centern,
              står det: Det är oförsvarbart att på rent ideologiska grunder
              behålla ett markpolitiskt instrument vars konsekvenser förhindrar
              ett spritt enskilt ägande. Här är den ideologiska linjen tydlig.
            </seg>
            <seg n="9b732e36">
              För oss socialdemokrater är det viktigt att kommunerna har instrumenten
              och möjligheterna att planera boende och samhällsutveckling. Kommunerna
              ska ha möjlighet att hålla tillbaka boendekostnaderna genom att
              upplåta mark med tomträtt. Om en kommun vill låta kommunmedborgarna
              friköpa sina tomter ska det vara kommunens eget val. Planering,
              samhällsutveckling, möjlighet att hålla tillbaka boendekostnader
              och kommunalt självstyre är frågor som vi socialdemokrater av
              ideologiska skäl värnar om.
            </seg>
            <seg n="80eaa78f">
              Fru talman! Till sist har vi frågan om länsindelning. Motionen
              och reservationen handlar om ökat regionalt självstyre men tar
              också upp en mängd lagar som behöver ses över. Det är regeringsformen,
              kommunallagen, vallagen, indelningslagen och även grundlagen.
              Det som framförts är också att bildandet av nya regioner bör föregås
              av folkomröstning.Konstitutionsutskottet behandlade under förra
              riksmötet liknande frågor och hänvisade till att den försöksverksamhet
              som pågår till och med 2006 och den nya lagen om samverkansorgan
              ska följas upp och utvärderas.
            </seg>
            <seg n="061bf0b5">
              Bostadsutskottet säger också att vi ska avvakta erfarenheter
              från pågående regionala verksamheter och inte nu ta ställning
              till Centerns förslag. Utskottet hänvisar också till den pågående
              utredningen i Ansvarskommittén.
            </seg>
          </u>
          <note n="76f1bb39">
            Fru talman! Med det anförda yrkar jag bifall till utskottets
            förslag till beslut och avslag på reservationerna.
          </note>
          <note type="speaker" n="2396e733">
            Anf. 222 OWE HELLBERG (v) replik:
          </note>
          <u who="owe_hellberg_0f771b" xml:id="i-964f120e68781b30-5" n="b5be37d9">
            <seg n="8186e827">
              Fru talman! Lilian Virgin är fortfarande skyldig mig ett svar.
              Vad vill ni åstadkomma, och vilken samhällsnytta vill ni åstadkomma?
            </seg>
            <seg n="cfc30c61">
              Motiveringen var inte heller fullödig eftersom du faktiskt glömde
              det som utvärderingen ska bygga på. Det står längst ned på s.
              13: Vad utskottet nu anför bör riksdagen som sin mening ge regeringen
              till känna. Förslagen lämnas med anledning av motionerna m, c,
              fp.
            </seg>
            <seg n="cd00bccc">
              Vad står det i dem då? Där står det bland annat att man ska få
              ersättning för fastighetens fulla marknadsvärde samt de kostnader
              och intäktsbortfall som kommer. Enligt förslaget ska presumtionsregeln
              avskaffas.
            </seg>
            <seg n="a60e8d10">
              Motionsförslaget avser främst att den i dag förhärskande skadeprincipen
              bör överges. Man ska i stället närma sig de principer som gäller
              avstående av mark på frivillig väg. Alltså en ren marknadsprissättning.
            </seg>
            <seg n="0394c127">
              Då blir fortfarande frågan: Vad vill Socialdemokraterna med den
              här utvärderingen? Ni har inga egna åsikter och egna tankar. Allt
              bygger på de borgerliga partiernas motioner.
            </seg>
          </u>
          <note type="speaker" n="c512ef6b">
            Anf. 223 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-ec6e6d84f8a7df81-1" n="997d5fc3">
            <seg n="3c26215f">
              Fru talman! Det är som Owe Hellberg säger, att det är en utvärdering
              av expropriationslagens ersättningsregler som vi vill ha. Vi har
              inte sagt vad vi vill ha ut av utvärderingen. Visserligen ligger
              motioner till grund för detta. Men det är inte dem vi har yrkat
              bifall till.
            </seg>
            <seg n="71502f88">
              Vi ser att det är en gammal lag. Utredningen som har tittat på
              detta inom sitt begränsade område har sagt att det behövs en ytterligare
              översyn. Det är det vi har nappat på.
            </seg>
            <seg n="17256d9d">
              Som jag sade förut tror Owe Hellberg tydligen inte heller att
              den här lagen är alldeles tillfyllest som den är nu, utan kan
              tänka sig att det kan finnas skäl att under den fortsatta beredningen
              återkomma till en och annan fråga om ersättningsreglernas utformning.
            </seg>
            <seg n="463d4387">
              Det innebär, som jag läser det, att Vänsterpartiet lämnar dörren
              öppen för att det kan bli förändringar, likaväl som vi gör det.
              Men vi har inte tagit ställning till vilka förändringar som ska
              göras.
            </seg>
          </u>
          <note type="speaker" n="a5f124b6">
            Anf. 224 OWE HELLBERG (v) replik:
          </note>
          <u who="owe_hellberg_0f771b" xml:id="i-964f120e68781b30-6" n="b5be37d9">
            <seg n="6e770e61">
              Fru talman! Lilian Virgin har kört in i en återvändsgränd.
            </seg>
            <seg n="5c20523a">
              Jag har för en gångs skull varit med om att en vänsterpartimotion
              fått ett tillkännagivande. I vår kommer det tillbaka som en proposition
              till bostadsutskottet. Det är så det fungerar.
            </seg>
            <seg n="c97529de">
              Att tro att man inte ska bry sig om motionerna när man gör en
              utvärdering är mycket märkligt.
            </seg>
            <seg n="3fa17f1e">
              Ska vi göra en översyn av den här lagstiftningen går man naturligtvis
              till väga på gängse vis. Man funderar över vilka direktiv en sådan
              utredning ska ha och vilka principer som ska gälla. Vi tänker
              inte vika från de principer som gäller för expropriation i dag.
            </seg>
            <seg n="076d622a">
              Vi tycker att de regler som finns är i stort sett bra. Det finns
              förändringar man kan göra, men vi ska naturligtvis ha kvar de
              grundläggande principerna. Vi vill inte vara med om mer av markspekulation.
              Det är skadligt. Det är inte bra för samhället. Det är skadligt
              för samhällsnyttan. Det leder till högre boendekostnad. Det leder
              till högre kostnader för konsumenter i många led.
            </seg>
            <seg n="dc1b51c2">
              Varför ska ni göra detta utifrån borgerlighetens motioner?
            </seg>
          </u>
          <note type="speaker" n="1a4bea83">
            Anf. 225 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-ec6e6d84f8a7df81-2" n="997d5fc3">
            <seg n="9d3c54ab">
              Fru talman! Som jag sade vill vi veta om den här lagen som nu
              har gällt under många år leder till rimliga resultat för den enskilde.
              Vi vill inte ha någon markspekulation eller dylikt. Vi vill veta
              hur det ser ut. Utifrån det får vi väl återkomma och diskutera
              vad som ska ingå i eventuella förändringar.
            </seg>
            <seg n="67226bc7">
              Som jag sade förut: Tidsaspekten verkar vara det enda som skiljer
              oss åt. Owe Hellberg har också tankar på att det kan finnas skäl
              att se över ersättningarna. Vad finns det för grund för det?
            </seg>
          </u>
          <note type="speaker" n="7bf53a7b">
            Anf. 226 LARS TYSKLIND (fp) replik:
          </note>
          <u who="lars_tysklind_d8e722" xml:id="i-466108d90293d5fa-5" n="fbaa688b">
            <seg n="9f0efef0">
              Fru talman! Jag har en fråga till Lilian Virgin när det gäller
              boplikt och att förhindra omvandling från permanentboende till
              fritidsboende.
            </seg>
            <seg n="c38b2062">
              Tidigare har regeringen tagit ställning mot detta och förkastat
              det som ett sätt att gå fram. Finns det i dag en glidning i det
              tänkandet?
            </seg>
            <seg n="b78d92ef">
              Jag anser att man från utskottsmajoriteten passar i frågan och
              skjuter den till en utredning och inte vill svara. Läser man lite
              högre upp i texten har det varit uppe till behandling och förkastats
              som princip tidigare.
            </seg>
            <seg n="4aba34e0">
              Finns det en annan vinkling på detta i dag?
            </seg>
            <seg n="c7314faf">
              Vi har ju inte satt oss emot expropriation som instrument. När
              Lilian Virgin pratar om samhällets möjligheter hoppas jag att
              vi har en liknande uppfattning och att detta är något som man
              ändå måste ta till i yttersta nödfall. Det ska behandlas med mycket
              stor restriktivitet. Det är inte något som samhället får hantera
              vårdslöst.
            </seg>
          </u>
          <note type="speaker" n="77f3b970">
            Anf. 227 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-ec6e6d84f8a7df81-3" n="997d5fc3">
            <seg n="a1e6554a">
              Fru talman! Att expropriation ska användas i yttersta nödfall
              är helt och fullt min och Socialdemokraternas uppfattning också.
              Det sker en ordentlig prövning, och det ska finnas ett underlag.
            </seg>
            <seg n="3138dd9e">
              Det är ju regeringen eller om regeringen överlåter det länsstyrelsen
              som fattar beslut i de här frågorna.
            </seg>
            <seg n="49128fcd">
              När det gäller frågan om boplikt kan jag svara att det inte har
              skett någon glidning. Regeringen har utvärderat detta tidigare
              och sagt att man inte tror på saken. Det kommer upp i flera omgångar.
              Vi har en plan- och byggutredning som pågår, och Sotenäs kommun
              har skrivit om det och vill bli försöksområde. Därför tycker vi
              att det är rimligt att Plan- och bostadskommittén tittar på det.
            </seg>
            <seg n="7b5fba5e">
              Jag är inte säker på att det är någon bra lösning. Permanenthus
              och fritidshus är frågor som går i varandra. Jag kan visa på att
              i sådana områden där det är ont om permanentbostäder och man gärna
              vill göra fritidsbostäder söker man gärna bygglov till en permanentbostad.
              Standarden är det i regel ingen skillnad på, men man tror att
              det är lättare att få byggnadslov för det. Det visar att det är
              ett stort problem. Därför vill vi att det ska övervägas.
            </seg>
          </u>
          <note type="speaker" n="adebb302">
            Anf. 228 LARS TYSKLIND (fp) replik:
          </note>
          <u who="lars_tysklind_d8e722" xml:id="i-466108d90293d5fa-6" n="fbaa688b">
            <seg n="24ed079c">
              Fru talman! Jag får tacka för det svaret. Det klargjorde en del.
            </seg>
            <seg n="1d43dfd6">
              När det gäller tomträttsinstitutet har vi från Folkpartiet inte
              reserverat oss mot det som företeelse. I flera sammanhang kan
              det vara ett instrument för kommunerna att ta till, speciellt
              när det gäller att styra markanvändningen under tillfälliga förhållanden.
            </seg>
            <seg n="041f35e4">
              Från början fungerade ju detta för att sänka markkostnaden. Men
              avgälden i Helsingforsstrakten har ökat så att det inte fungerar
              på det sättet längre. Därför tycker vi att det är rimligt att
              den enskilde ska ha rätt att köpa sin tomträtt när detaljplanen
              säger att det ska vara villa- eller bostadsbebyggelse i överskådlig
              framtid.
            </seg>
          </u>
          <note type="speaker" n="35044ae9">
            Anf. 229 LILIAN VIRGIN (s) replik:
          </note>
          <u who="lilian_virgin_5f22b4" xml:id="i-19e479465eab3cac-0" n="997d5fc3" next="i-53bdc9a127de50e4-0">
            <seg n="6e10820e">
              Fru talman! Det är inte heller något som vi sätter oss emot,
              men vi tycker att kommunerna själva ska få avgöra om de vill sälja
              ut tomträtterna eller inte.
            </seg>
          </u>
          <note n="693dc094">
            Föredrogs
          </note>
          <note n="8e7377d0">
            Överläggningen var härmed avslutad.
          </note>
          <note n="e72b2513">
            9 § Bordläggning
          </note>
          <note n="c58b40ea">
            Anmäldes och bordlades
          </note>
          <note n="5724ea8d">
            10 § Anmälan om interpellationer
          </note>
          <note n="6d97dc6e">
            Anmäldes att följande interpellationer framställts
          </note>
          <note n="4fe5125a">
            den 4 mars
          </note>
          <note n="4a75ad42">
            Mariam Osman Sherifay
          </note>
          <note n="5792beda">
            Håkan Larsson
          </note>
          <note n="6244ce1b">
            Interpellationerna redovisas i bilaga som fogats till riksdagens
            snabbprotokoll tisdagen den 9 mars.
          </note>
          <note n="f86f7a45">
            11 § Anmälan om skriftliga svar på frågor
          </note>
          <note n="de980342">
            Anmäldes att skriftliga svar på följande frågor inkommit
          </note>
          <note n="ad289f25">
            den 3 mars
          </note>
          <note n="d2e7b6cc">
            Maria Larsson
          </note>
          <note n="d22be54e">
            Ingegerd Saarinen
          </note>
          <u who="lilian_virgin_5f22b4" xml:id="i-53bdc9a127de50e4-0" n="997d5fc3" prev="i-19e479465eab3cac-0">
            <seg n="803525b4">
              Torsten Lindström
            </seg>
          </u>
          <note n="4fe5125a">
            den 4 mars
          </note>
          <note n="da81bfd3">
            Carina Hägg
          </note>
          <note n="8f5a4e50">
            Sten Tolgfors
          </note>
          <note n="d38f40b6">
            Svaren redovisas i bilaga som fogats till riksdagens snabbprotokoll
            tisdagen den 9 mars.
          </note>
          <note n="d2efca3d">
            12 § Kammaren åtskildes kl. 22.10.
          </note>
          <note n="fafeeb6e">
            Förhandlingarna leddes
          </note>
          <note n="d58e0bbc">
            /Monica Gustafson
          </note>
        </div>
      </body>
    </text>
  </TEI>
</teiCorpus>
