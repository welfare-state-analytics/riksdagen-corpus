<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--16</head>
          <docDate when="2003-10-21">2003-10-21</docDate>
        </div>
      </front>
      <body>
        <div>
          <note n="6021188a">
            ﻿
          </note>
          <note n="4c322d00">
            Riksdagens protokoll
          </note>
          <note n="03ab5c93">
            2003/04:16
          </note>
          <note type="date" n="3e9c8d6f">
            Tisdagen den 21 oktober
          </note>
          <note n="3a31481e">
            Kl. 14:00 - 19:39
          </note>
          <note n="f3db9259">
            1 § Justering av protokoll
          </note>
          <note n="aabe9905">
            Justerades protokollen för den 14 och 15 oktober.
          </note>
          <note n="f02c71be">
            2 § Meddelande om frågestund
          </note>
          <note n="e1c27de6">
            Talmannen meddelade att vid frågestunden torsdagen den 23 oktober
            kl. 14.00 skulle följande statsråd närvara:
          </note>
          <note n="dd04c5be">
            Statsrådet Pär Nuder, statsrådet Mona Sahlin, jordbruksminister
            Ann-Christin Nykvist, statsrådet Gunnar Lund och statsrådet Morgan
            Johansson.
          </note>
          <note n="67d96e8a">
            3 § Återkallelse av motioner
          </note>
          <note n="de10a12a">
            Talmannen anmälde att Lennart Axelsson (s) i skrivelse den 13
            oktober 2003 återkallat den av honom väckta motionen 2003/04:Sf380
            Sjukpenninggrundande inkomst vid avtalsförändringar.
          </note>
          <note n="698a21fb">
            Talmannen anmälde att Helena Bargholtz (fp) i skrivelse den 20
            oktober 2003 återkallat den av henne väckta motionen 2003/04:Sf222
            Sjukförsäkring för företagare.
          </note>
          <note n="be41949d">
            Talmannen anmälde att han avskrivit dessa motioner.
          </note>
          <note n="e3c8e689">
            Skrivelserna lades till handlingarna.
          </note>
          <note n="42085a77">
            4 § Anmälan om fördröjda svar på interpellationer
          </note>
          <note n="cec50985">
            Till riksdagen hade inkommit följande skrivelser:
          </note>
          <note n="940de582">
            Interpellation 2003/04:29
          </note>
          <note n="a037c1c8">
            Interpellation 2003/04:29 av Staffan Danielsson om frikopplingsreformen
          </note>
          <note n="266ec484">
            Interpellationen kommer att besvaras fredagen den 14 november
            2003.
          </note>
          <note n="51771ee4">
            Skälet till dröjsmålet är tjänsteresor.
          </note>
          <note n="ee79490f">
            Anders Perklev
          </note>
          <note n="3f2a1553">
            Interpellation 2003/04:30
          </note>
          <note n="7f3a772b">
            Interpellation 2003/04:30 av Linnéa Darell om tillgänglighet
            för människor med funktionshinder
          </note>
          <note n="77c19463">
            Interpellationen kommer att besvaras tisdagen den 11 november
            2003.
          </note>
          <note n="a3c72bd6">
            Skälet till dröjsmålet är tjänsteresa samt att det är en plenifri
            vecka i riksdagen.
          </note>
          <note n="23421b02">
            Lena Ingvarsson
          </note>
          <note n="e52a2241">
            5 § Svar på interpellation 2003/04:17 om långsiktig finanspolitisk
            stabilitet
          </note>
          <note type="speaker" n="4009250b">
            Anf. 1 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-7dab334f54e6b5a8-0" n="6bf2afe7">
            <seg n="cce2af78">
              Herr talman! Maud Olofsson har frågat statsministern vilka åtgärder
              han avser att vidta för att uppnå långsiktig finanspolitisk stabilitet.
            </seg>
            <seg n="9c2720cc">
              Arbetet inom regeringen är så fördelat att det är jag som ska
              svara på interpellationen. Finanspolitikens främsta uppgift är
              att upprätthålla sunda och stabila offentliga finanser. Därigenom
              skapas buffertar för att möta framtida demografiska påfrestningar
              på de offentliga välfärdssystemen. Dessutom skapas utrymme så
              att finanspolitiken kan bidra till att dämpa konjunktursvängningarna
              genom de så kallade automatiska stabilisatorerna.
            </seg>
            <seg n="db197ec1">
              Sedan 2000 gäller ett överskottsmål för de offentliga finanserna
              på 2 % av BNP i genomsnitt över en konjunkturcykel. Det innebär
              att det finansiella sparandet i en lågkonjunktur kan tillåtas
              bli lägre än 2 % för att därigenom bidra till att mildra konjunktursvackan.
              Det låga resursutnyttjandet i ekonomin för närvarande motiverar
              ett lägre överskott än 2 %.
            </seg>
            <seg n="706e98bc">
              Efter den kraftiga finanspolitiska stimulansen under de konjunkturmässigt
              svaga åren 2001 och 2002 sker en gradvis åtstramning med växande
              överskott fram till och med 2006. Med hänsyn till konjunkturläget
              bedöms de beräknade överskotten ligga i linje med det av riksdagens
              beslutade överskottsmålet. Därmed värnas den långsiktiga stabiliteten
              i de offentliga finanserna. Beräkningar i budgetpropositionen
              visar att ett genomsnittligt överskott på 2 % av BNP under ytterligare
              drygt ett decennium krävs för att undvika skattehöjningar eller
              nedskärningar i välfärden när andelen äldre i befolkningen ökar.
            </seg>
            <seg n="322682c8">
              De närmaste åren kommer hela överskottet i offentlig sektor att
              ligga i ålderspensionssystemet. Det är bland annat en följd av
              det förändrade betalningsansvaret mellan statsbudgeten och pensionssystemet
              i och med pensionsreformen . Statens finanser uppvisar för närvarande
              ett underskott. Räknat i kronor ökar därför den statliga skulden
              något. Som andel av BNP fortsätter emellertid statsskulden att
              minska.
            </seg>
            <seg n="6f327f6a">
              Om överskottsmålet höjs till 2 ½ % av BNP kommer den offentliga
              skulden att amorteras snabbare. Lägre räntekostnader ökar det
              framtida utrymmet för skattesänkningar och välfärdssatsningar.
              I dagens svaga konjunkturläge är det emellertid fel tidpunkt att
              höja målet.
            </seg>
          </u>
          <note type="speaker" n="13aed0be">
            Anf. 2 MAUD OLOFSSON (c):
          </note>
          <u who="maud_olofsson_1bc509" xml:id="i-f10ebc3010e154b8-0" n="42a740c4">
            <seg n="4a4aefc5">
              Herr talman! Jag vill börja med att tacka för svaret. Jag håller
              med finansministern om att vi ska ha sunda och stabila statsfinanser.
              Det har vi tillsammans med Socialdemokraterna satt upp mål för.
              Det är därför som vi debatterar detta också i dag. Vi har inte
              det i dag. Vi har en låg tillväxt, vi har en stor offentlig sektor
              i förhållande till den privata sektorn, och vi har en situation
              där staten snyltar på pensionspengarna för att få fram detta överskott
              i de offentliga finanserna. Gör man på det sättet är det våra
              barn och våra barnbarn som kommer att få betala.
            </seg>
            <seg n="6d39e44f">
              Det finns ett underliggande underskott som Ekonomistyrningsverket
              också har pekat på. Vi ser att lånebehovet ökar igen. Det beror
              på att det är stora vallöften som ska infrias men också att ni
              har samarbetspartner i form av Miljöpartiet och Vänsterpartiet
              som bidrar till att öka utgifterna.
            </seg>
            <seg n="39d2fa54">
              Man säger att man klarar överskottsmålet. Och när man definierar
              detta överskottsmål blir det i praktiken så att det är 2 % som
              blir taket.
            </seg>
            <seg n="b126c27b">
              Det var med anledning av den diskussion som vi hade i folkomröstningskampanjen
              om EMU som ni tillsammans med LO lanserade ett ännu större överskottsmål
              om 2 ½ %. Då klingar det lite falskt att säga att man först inte
              kommer upp till dessa 2 % men att det är möjligt att klättra upp
              med ytterligare en halv procent upp till 2 ½ %. Sedan kommer budgeten,
              och då visar det sig att dessa löften inte är något värda när
              man ska genomföra detta i praktiken.
            </seg>
            <seg n="6bca954e">
              Jag tycker inte att man kan definiera överskottsmålet som ett
              tak på 2 %. Om man ska klara detta över en konjunkturcykel måste
              man ibland ligga under och ibland ligga över för att detta överskott
              ska uppnås.
            </seg>
            <seg n="f9e202b7">
              Vi kan också se att kommuners och landstings ekonomier är i kris.
              Vi hör varje dag klagomål från lokala landstings- och kommunpolitiker
              som har stora åtaganden och som har stora bekymmer att få ekonomin
              att gå ihop. En viktig förklaring till deras bekymmer är de ytterligare
              pålagor som regeringen har lagt på kommuner och landsting och
              som dessutom inte har varit finansierade.
            </seg>
            <seg n="e10be8b5">
              Vi kan också se att statsskulden ökar i reella tal. Om man tittar
              fram till 2006 ökar den faktiskt med 85 miljarder kronor. Att
              säga att statens finanser är sunda och stabila är inte riktigt.
              Det är en felaktig bild. Då tycker jag att det är viktigt att
              fundera kring hur man ska åstadkomma det.
            </seg>
            <seg n="1684e7bc">
              Centerpartiet har lagt fram förslag om att gå från överskottsmål
              till att skilja på pensionsdelen, kommunernas ekonomi och på statens
              finanser och kräva att statens finanser ska vara i balans. Det
              är bara när man skiljer dessa sakerna åt som man faktiskt har
              stabilitet i finanserna.
            </seg>
            <seg n="da49427b">
              Jag tycker att det är mycket underligt att regeringen så tydligt
              avvisar ett sådant krav. Jag kan emellertid förstå det. På det
              sätt som man nu driver överskottsmålet är det nämligen ett bra
              sätt att gömma sig bakom det överskott som faktiskt finns i pensionssystemet.
              Men tittar vi på hur vi förvaltar medborgarnas pengar är det precis
              som i hushållsekonomin plus och minus måste gå ihop oavsett vilken
              börs man har hand om.
            </seg>
            <seg n="73eed335">
              Jag tycker att det åvilar ett ansvar på oss som har att förvalta
              medborgarnas pengar att faktiskt ha dessa sunda och stabila statsfinanser.
            </seg>
            <seg n="05dfff47">
              Det är att märka att det inte finns någon utstakad riktning där
              man kan se att vi kan åstadkomma detta överskott.
            </seg>
            <seg n="9da884cd">
              I svaret sägs också att när det är rätt läge ska överskottsmålet
              upp gå till 2 ½ %. Min fråga till finansministern är: När uppstår
              detta rätta läge? Det är inte under budgetperioden. Jag skulle
              också vilja veta hur den långsiktiga synen är på balanskrav för
              statens finanser. Det skulle vara intressant att veta hur ni resonerar
              i regeringen kring detta.
            </seg>
          </u>
          <note type="speaker" n="229bbc48">
            Anf. 3 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-7dab334f54e6b5a8-1" n="6bf2afe7">
            <seg n="09ca1bda">
              Herr talman! Staten har sunda offentliga finanser, och de är
              stabila. Maud Olofsson rör faktiskt till det väldigt för sig.
              Först börjar hon med att säga att detta tvåprocentsmål uppfattas
              som ett tak. Vem har påstått det? Vem säger att det är ett tak?
              Det är Maud Olofsson som påstår det. Sedan argumenterar hon mot
              ett påstående som ingen tidigare har fällt.
            </seg>
            <seg n="38753c7e">
              Det av riksdagen fastställda målet, Maud Olofsson, handlar om
              att vi ska ha 2 % överskott över en konjunkturcykel för de offentliga
              finanserna. Det är det som vi ska mäta mot, inte något hemmagjort
              mål som Maud Olofsson snickrar ihop och som hon sedan tar avstånd
              från sekunden efter. Det är att röra till det för sig rätt ordentligt,
              Maud Olofsson.
            </seg>
            <seg n="3f835fd0">
              Sveriges offentliga finanser i dag är faktiskt både i gott skick
              och stabila. Av 15 EU-länder är det bara tre länder Finland, Danmark
              och Sverige som har överskott.
            </seg>
            <seg n="e5de2f20">
              Det där taket de 2 procenten som Maud Olofsson konstruerar finns
              inte. Så sent som år 2001 hade vi nästan 5 % överskott. Själva
              idén med 2 % överskott över en konjunkturcykel är ju att det kan
              vara högre som det var år 2001 men också lägre som det är i dag
              i en dålig konjunkturutveckling.
            </seg>
            <seg n="144e034d">
              Det är trist att behöva debattera om någonting som inte ens är
              sant. Vi har alltså inget tak när det gäller det offentliga överskottsmålet,
              utan målet gäller över en konjunkturcykel. Det vore bättre om
              Maud Olofsson höll sig till det som riksdagen har fastställt och
              inte till något hemsnickrat, som dessutom är alldeles fel.
            </seg>
            <seg n="2421a37a">
              Jag vill hävda att vi inte har lagt några pålagor på kommunerna.
              Tvärtom har kommunerna nu i budgetproposition fått 400 nya miljoner.
              Även i vårpropositionen fick de nya pengar just därför att kommunerna
              nu har det svårt därför att både stat och kommuner får lägre skatteintäkter
              än beräknat som en följd av den internationella lågkonjunkturen.
            </seg>
            <seg n="9ab6f636">
              Om Maud Olofsson ska fortsätta att snickra på egen hand ska hon
              tydligen ta bort den redovisningsmetod som i dag finns i EU, i
              OECD och i alla andra sammanhang där man faktiskt räknar offentliga
              finanser, pensionssystem samt kommuner, stat och landsting samtidigt.
              Men Maud Olofsson ska ha en ny egen hemsnickrad redovisningsmetod
              kring det här. Det är ganska orimligt; det blir faktiskt märkligt.
            </seg>
            <seg n="1b874d7c">
              Det hela hänger väl ihop med att man i Centern här i kammaren
              såvitt jag kan förstå efter att ha läst Centerns motioner varit
              positiv till att vi ska ha ett sådant här stabilt överskottsmål.
              Sedan for Maud Olofsson i EMU-valrörelsen fram och bestred det
              här målet. Hon tyckte inte att vi skulle ha något mål och hade
              en helt annan uppfattning. Men efter valet har hon kommit på att
              hon kanske hade en annan uppfattning här i kammaren. Nu har hon
              återgått till den ursprungliga uppfattningen. Det blir ganska
              rörigt, Maud Olofsson, med de här ständiga positionsförskjutningarna
              från Centerns sida. Det blir också ganska rörigt om Maud Olofsson
              ska ha hemsnickrade målsättningar.
            </seg>
            <seg n="49699c70">
              Kanske ska vi hålla oss till det som Sveriges riksdag har fastställt
              och det vi använder i EU. Där kan vi konstatera att Sverige är
              ett av ett fåtal länder det gäller alltså tre av de 15 EU-länderna
              som har ett offentligt överskott och som har skött landets offentliga
              finanser.
            </seg>
            <seg n="be437f09">
              Detta hänger också ihop med att vi, Maud Olofsson, haft tillväxt.
              Sedan år 1994, då den socialdemokratiska regeringen avlöste den
              borgerliga regeringen, har vi haft ett tillväxttempo som varit
              högre än vad andra EU-länder har haft. Vi har haft en tillväxt
              på ungefär 3,1 % sedan år 1994. Övriga länder har haft en tillväxt
              på knappt 2 ½ % 2,4 % för att vara exakt. Även i dagens konjunktursituation
              gör inte bara den svenska regeringen utan också EU bedömningen
              att tillväxttakten är ungefär ½ % högre i Sverige än i övriga
              EU. Det är väl ett uttryck för att vi har sunda offentliga finanser.
            </seg>
            <seg n="a22fade8">
              Det vore bra och klädsamt om Maud Olofsson inte körde med lite
              hemsnickrade mål och om hon framför allt lite grann höll kursen
              så att hon inte har en kurs före folkomröstningen och en kurs
              under folkomröstningen för att sedan efter folkomröstningen backa
              och gå tillbaka till den gamla kursen.
            </seg>
          </u>
          <note type="speaker" n="0260fc6a">
            Anf. 4 MAUD OLOFSSON (c):
          </note>
          <u who="maud_olofsson_1bc509" xml:id="i-f10ebc3010e154b8-1" n="42a740c4">
            <seg n="7c894bc1">
              Herr talman! Jag kan förstå om Bosse Ringholm inte hänger med.
              Han har ju för vana att inte lyssna på det sagda ordet.
            </seg>
            <seg n="64b1d2a3">
              Sanningen är att de offentliga finanserna består av pensionssystem
              samt kommunernas och statens ekonomi. Pensionssystemet går med
              plus, och kommunerna går nu med minus. Det gör också staten.
            </seg>
            <seg n="9e045df4">
              Vi har balanskrav på kommunernas ekonomi. Vad är det då som är
              så fel i att ha ett balanskrav på statens finanser?
            </seg>
            <seg n="92b84568">
              Vad vi, tillsammans med er, har gjort är att vi har formulerat
              det överskottsmål som vi i dag har och som omfattar den totala
              ekonomin. Det innebär att vi kan räkna in pensionspengarnas överskott
              som en del av de offentliga finanserna. Det är detta som gör att
              vi faktiskt snyltar på pensionspengarna i framtiden om vi inte
              ser till att ha balans i statens finanser. Det är inget hemsnickrat.
            </seg>
            <seg n="774800fa">
              När kommunerna har detta balanskrav är det fastställt också här
              i Sveriges riksdag. Därför tycker jag att det är ganska rimligt
              att vi kör samma regler för den egna plånboken, något som ju vi
              här i riksdagen ansvarar för.
            </seg>
            <seg n="8ddd2ed9">
              Finansministern frågar: Vem har påstått att detta är ett tak?
              Ja, jag tittar bara på resultatet i budgeten. Det fungerar ju
              som ett tak eftersom ni aldrig når över 2 %. Vi kan titta framåt
              under budgetperioden. 2 % blir då ett tak snarare än en mittpunkt
              som vi ibland ska ligga under och ibland ovanför. Det är när man
              konstruerar på det sättet som det blir så stora problem för den
              framtida ekonomin.
            </seg>
            <seg n="743b6bc8">
              Bosse Ringholm säger också att vi har en så bra tillväxt. Ja,
              vi har en bättre tillväxt än övriga europeiska länder. Men vi
              har en alldeles för låg tillväxt! 60 % gäller den offentliga ekonomin
              och 40 % den privata. Om vi ska kunna ha en bättre välfärd framöver
              krävs det faktiskt att vi har en större privat sektor. Företagen
              har, med rätta, under hela EMU-valkampanjen fört en diskussion
              om hur vi kan öka den kaka som vi ska fördela. Hur kan vi få fler
              människor att vilja starta och driva företag och tycka att det
              är vettigt att göra det och dessutom i hela landet?
            </seg>
            <seg n="ce2539c3">
              Regeringens svar blir då: Vi sänker bolagsskatten. Men det är
              en åtgärd som inte någon har frågat efter mer än möjligen några
              internt i kanslihuset. Småföretagen väntar på helt andra åtgärder.
              Där finns det från hela den borgerliga oppositionen en tydlig
              lista över vad ni skulle kunna göra. Bekymret är inte att det
              inte finns tillräckligt med förslag, utan bekymret är att det
              saknas en politisk vilja och en politisk insikt om att vi behöver
              tillväxt i den privata sektorn.
            </seg>
            <seg n="636b6c58">
              Sedan säger finansministern att kommunerna har fått ökade resurser.
              Ja, men de har också fått ökade krav. Vad är det som gör att kommun-
              och landstingspolitiker, dina egna partikamrater runtom i landet
              i kommuner och landsting, nu är förtvivlade över att pengarna
              inte räcker? Jo, löftena är större än vad utrymmet är. Ni har
              tvingat kommuner och landsting att genomföra olika reformer som
              inte har varit finansierade maxtaxa av olika slag, stopplagar,
              bibliotekslagar och annat. Det här skapar naturligtvis problem
              i vården, i skolan och i alla de sektorer som kommuner och landsting
              är ansvariga för.
            </seg>
            <seg n="ba1ee2d1">
              Jag tycker att det vore ett renlighetskrav om vi nu ska gå vidare
              och diskutera hur vi får ordning och reda i ekonomin att se till
              att kommunerna får ansvara både för löften om vad de ska göra
              och för finanserna.
            </seg>
            <seg n="4f1d0868">
              På samma sätt ska vi ha det när det gäller statens finanser.
              Vi ska inte snylta på pensionssystemet, utan vi ska se till att
              plus och minus går ihop också i våra egna finanser. Det är det
              rimliga kravet, och det är ingenting hemsnickrat utan det är sund
              ekonomi som också varje familj får tänka på vid planeringen av
              den egna ekonomin.
            </seg>
          </u>
          <note type="speaker" n="703dcb94">
            Anf. 5 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-7dab334f54e6b5a8-2" n="6bf2afe7">
            <seg n="6a98a3f3">
              Herr talman! Det är bra att Maud Olofsson nu erkänner att Sverige
              har en bättre tillväxt än omvärlden. Så har det ju varit sedan
              regeringsskiftet 1994. Naturligtvis hade Centern del i den utvecklingen
              under de år då Centern och Socialdemokraterna samverkade och då
              vi byggde upp en långsiktig finansiell stabilitet med ett antal
              nya instrument.
            </seg>
            <seg n="2095acc0">
              Jag har fortfarande svårt att förstå varför Maud Olofsson ska
              snickra ihop ett slags tak för de offentliga finanserna de 2 procenten
              i överskott. Det finns inget sådant tak, och vi behöver inget
              sådant tak.
            </seg>
            <seg n="9c6dfb79">
              Som jag sagt hade vi under flera år, framför allt år 2001, nästan
              5 % överskott. Det är klart att det kommer att variera med konjunkturen.
              Får vi goda konjunkturer kommer vi att ha ett bättre resultat.
              Med sämre konjunkturer kommer vi att ha ett mindre överskott.
              Det är en självklarhet.
            </seg>
            <seg n="0ee88202">
              Vidare tycker jag att det är viktigt att konstatera att för att
              kunna ha en bättre tillväxt i framtiden, vilket är väldigt viktigt,
              måste vi naturligtvis reagera på omvärlden. Om länder i vår närhet
              sänker bolagsskatten försämras ju relativt sett förutsättningarna
              för svenska företag. Självfallet måste vi diskutera vad vi kan
              göra för att hjälpa svenska företag i en sådan situation.
            </seg>
            <seg n="7a50c128">
              Jag vill bestämt tillbakavisa det som sägs om att vi när kommunerna
              fått mer pengar av staten under det här året, vilket har skett
              vid två tillfällen både i vårbudgeten och i höstbudgeten också
              har gett dem nya uppgifter. Nej, pengarna har faktiskt gått till
              att stärka kommunernas möjligheter att behålla sin sysselsättning,
              och pengarna har inte åtföljts av några nya uppgifter.
            </seg>
            <seg n="5c53b808">
              När det gäller pensionssystemet är detta, Maud Olofsson, viktigt.
              I partierna har vi ju varit överens om ett pensionssystem och
              också om hur vi ska fördela pengarna mellan staten och pensionssystemet.
              Vi har valt att lägga mer pengar i pensionssystemet. Självfallet
              ska det räknas in. På samma sätt som man gör i EU, i OECD och
              i alla andra sammanhang räknar vi in pensionssystemet som en del
              av de offentliga finanserna.
            </seg>
            <seg n="ffc5eb3e">
              Nu snickrar Maud Olofsson på ett eget hemgjort verk. Men vi behöver
              inte Maud Olofssons hemgjorda mål, utan vi ska hålla oss till
              de av riksdagen, EU och andra fastställda målen och mäta oss däremot.
              Där står vi oss gott. Sverige är ett av ett fåtal länder som har
              ett offentligt finansiellt överskott vi tillhör alltså de tre
              av EU:s 15 medlemsländer som har det och Sverige är ett av de
              länder som har en snabbare tillväxt än andra. Det är den bästa
              grunden för att kunna ha en långsiktigt stabil tillväxt.
            </seg>
          </u>
          <note type="speaker" n="7f0430c8">
            Anf. 6 MAUD OLOFSSON (c):
          </note>
          <u who="maud_olofsson_1bc509" xml:id="i-f10ebc3010e154b8-2" n="42a740c4">
            <seg n="78d46499">
              Herr talman! Är det inte ett problem för finansministern att
              lånebehovet ökar? Är det inte ett problem att vi snyltar på pensionerna?
              Är det inte ett problem att kommunerna har stora bekymmer med
              ekonomin?
            </seg>
            <seg n="d71af79c">
              Någonstans borde det ringa något slags klocka att det inte står
              rätt till i vårt samhälle. Med vilken rätt har vi rättighet att
              snylta på pensionssystemet? Vi är ju överens om att det ska vara
              fristående, det ska finansiera sig självt därför att vi får stora
              pensionsavgångar och måste betala den här skulden. Då är det givet
              att det står fritt, och då är det rimligt också att ställa krav
              på oss att vi har balans i de statliga finanserna. Det är det
              som vi kan kontrollera på ett bra sätt.
            </seg>
            <seg n="c106e294">
              Vi måste sänka bolagsskatten därför att andra länder gör det,
              sägs det. Men alla de andra åtgärderna då? Alla våra småföretagare
              konkurrerar också i en global värld; de finns också där. Våra
              jordbrukare har en ryggsäck som är mycket tyngre än övriga europeiska
              jordbrukares. Alla våra småföretagare som ska konkurrera med de
              övriga europeiska småföretagare får också ökade kostnader. Det
              är inte bara storföretagen som är utsatta för konkurrens, utan
              det är alla landets småföretagare också.
            </seg>
            <seg n="e37936ee">
              Jag tycker att det är väldigt underligt att bolagsskatten är
              det stora röda skynket i detta sammanhang när det finns så många
              andra åtgärder som skulle kunna vara funktionella.
            </seg>
            <seg n="a8d9bee1">
              När det sedan gäller överskottet och hemsnickrat skulle jag vilja
              veta, innan den här debatten är avslutad: När kommer ni att nå
              upp till 2 ½ %? I budgetdebatten den 21 september sade finansministern
              att man skulle upp till 2 ½ %. Man sade i valrörelsen att det
              här ska man göra oavsett om det blir ja eller nej. Men det finns
              inga sådana planer från regeringen. Då är ingenting hemsnickrat
              från min sida, utan det är ni själva som sätter taket därför att
              ni i realiteten aldrig når upp till de mål som ni sätter upp.
              Vill ni ha en sådan diskussion kan man sätta ännu högre mål som
              man inte når upp till. Upp till bevis, finansministern!
            </seg>
          </u>
          <note type="speaker" n="bb76a29d">
            Anf. 7 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-7dab334f54e6b5a8-3" n="6bf2afe7">
            <seg n="8fa7df18">
              Herr talman! Nej, vi snyltar inte på något pensionssystem, Maud
              Olofsson. Vi har fastställt ett system som innebär att vi räknar
              de offentliga finanserna pensionssystemet, kommunernas, landstingens
              och statens ekonomier sammanlagt. Vi har ett överskott i det offentligt
              finansierade systemet, i motsats till de allra flesta länder som
              har jätteproblem med det Italien, Tyskland, Frankrike, Portugal
              och vart man än vänder sig ute i Europa. Vi har själva gjort den
              avvägningen och bedömningen att det är så här vi hanterar våra
              resurser i fortsättningen.
            </seg>
            <seg n="dba83257">
              Jag vill gärna säga till Maud Olofsson att vi naturligtvis jämför
              näringslivets villkor på olika håll i Europa. Vi står oss gott.
              Det är därför vi har haft en snabbare tillväxt i Sverige. Det
              är precis vad Maud Olofsson erkände för en stund sedan. Vi har
              haft en snabbare tillväxt sedan den socialdemokratiska regeringen
              tillträdde 1994 just därför att vi har haft goda villkor för vår
              ekonomi och vi har kunnat sanera efter de risiga borgerliga budgetåren
              i början av 90-talet.
            </seg>
            <seg n="37a8affd">
              Som vi sade i eurokampanjen för ett antal månader sedan ser vi
              framför oss, liksom hela Europa, långsiktiga strukturproblem när
              det gäller åldersfördelningen. Det kan motivera en höjning av
              överskottsmålet. Det är en diskussion som vi bör föra åren framöver.
              Jag har hela tiden haft uppfattningen, liksom jag fortfarande
              har, att det är en väldigt viktig diskussion. Jag ser hur flera
              länder nu tvingas sänka sina pensioner, förändra sina pensionssystem
              därför att de inte har resurser till det.
            </seg>
            <seg n="b91911f8">
              Vi har ett stabilt pensionssystem, och jag vill se till att de
              som ska få pensionen i framtiden också ska få det tryggt och säkert
              och se till att vi inte skjuter upp problemen, skulderna och ansvaret
              till våra ungdomar. Just därför har vi velat diskutera hur vi
              ska hitta former för ett bra överskottsmål också för framtiden.
            </seg>
          </u>
          <note n="098d63c2">
            Överläggningen var härmed avslutad.
          </note>
          <note n="d1902949">
            6 § Svar på interpellation 2003/04:8 om den danska skattesänkningen
          </note>
          <note type="speaker" n="982d66bd">
            Anf. 8 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-7dab334f54e6b5a8-4" n="6bf2afe7">
            <seg n="7b42c360">
              Herr talman! Tobias Billström har frågat Morgan Johansson vad
              han ämnar vidta för åtgärder med anledning av den danska skattesänkningen
              på spritdrycker.
            </seg>
            <seg n="c0b96141">
              Arbetet inom regeringen är så fördelat att det är jag som ska
              svara på frågan.
            </seg>
            <seg n="12f608e9">
              För att motverka negativa effekter för folkhälsan beslutade riksdagen
              den 21 februari 2001 om en nationell handlingsplan för att förebygga
              alkoholskador. I handlingsplanen redovisas ett antal områden där
              insatser behöver genomföras och förstärkas fram till och med år
              2005. Syftet med handlingsplanen är att lägga fast grundvalarna
              för en alkoholpolitik som leder till en minskad alkoholkonsumtion
              och begränsar alkoholskadorna.
            </seg>
            <seg n="6deda3a2">
              Avskaffandet av Sveriges införselundantag liksom Danmarks sänkning
              av spritskatten den 1 oktober 2003 kommer, om åtgärder inte vidtas,
              troligtvis att medföra att gränshandeln med alkohol successivt
              kommer att öka och att den illegala handeln och försäljningen
              av alkohol också kommer att öka. Regeringen följer därför utvecklingen
              på alkoholområdet noga. Bland annat har Centrum för alkohol- och
              drogforskning (SoRAD) i uppdrag att ta fram månadsvis statistik
              över den svenska konsumtions- och försäljningsutvecklingen. Statistiken
              inkluderar även gränshandeln och övrigt mörkertal. Mot bland annat
              denna bakgrund uttalade regeringen i propositionen om den nationella
              handlingsplanen för att förebygga alkoholskador att den avser
              att senare återkomma till riksdagen med frågan om de skattejusteringar
              som behövs på alkoholområdet.
            </seg>
            <seg n="15b19c1e">
              Den beslutade skattesänkningen i Danmark och ett beslut om skattesänkning
              i Finland får, liksom andra förändringar i vårt närområde, tas
              med i bedömningen av behovet av skattesänkningar. Eftersom Systembolaget
              har en mycket viktig alkoholpolitisk funktion är det angeläget
              att denna inte försvagas med anledning av förändringarna i vårt
              närområde. Om den svenska alkoholskatten skiljer sig mycket från
              alkoholskatterna i de närmaste medlemsstaterna finns risk för
              att Systembolagets alkoholpolitiska funktion försvagas. Detta
              förhållande kommer särskilt att beaktas vid regeringens kommande
              bedömning av behovet av skattejusteringar på alkoholområdet.
            </seg>
          </u>
          <note type="speaker" n="a2b9fa04">
            Anf. 9 TOBIAS BILLSTRÖM (m):
          </note>
          <u who="tobias_billstrom_633686" xml:id="i-3383501c39d87380-0" n="3c8cdfaf">
            <seg n="a5b9f759">
              Herr talman! Bredvid mig här på bordet har jag ställt två flaskor
              Absolut vodka, en av de mest sålda produkterna i Systembolagets
              katalog. Den ena flaskan är köpt på Systembolaget i Gamla stan
              i Helsingfors för 230 svenska kronor. Den andra har jag köpt på
              Irma i Köpenhamn för 130 svenska kronor. Skillnaden mellan dessa
              två flaskor är inte bara 100 kr, utan den verkliga skillnaden
              dem emellan är den mellan en god och dålig alkoholpolitik. Det
              är den skillnaden som vi ska diskutera här i kammaren i dag.
            </seg>
            <seg n="56d472a1">
              I Sverige har vi sedan inträdet i den europeiska unionen balanserat
              på en knivsegg i fråga om alkoholmonopolet. Alkohol får inte säljas
              fritt, men vi får för enskilt bruk importera vin och sprit över
              gränsen. För närvarande är kvoten fem liter sprit per person och
              från och med årsskiftet tio liter per person. Vem som helst kan
              förstå att den här politiken har nått vägs ände. Förra året sjönk
              Systembolagets försäljning i Skåne med över 30 %. I dag finns
              det systembolag i västra Skåne som knappt har några kunder över
              huvud taget, samtidigt som transporterna över Öresundsbron och
              med Helsingörsfärjorna körs timme ut och timme in, medan vi här
              i riksdagen står och pratar.
            </seg>
            <seg n="3e7a1a24">
              Finansministern nämner regeringens alkoholpolitiska mål. Jag
              motionerade själv i början av det här året om att harmonisera
              skattesatserna mellan Danmark och Sverige sedan det blev känt
              att Danmark skulle sänka skatten på sprit med 45 %. Svaret från
              regeringen blev tystnad. Om regeringen nu hade valt att i och
              med vårt inträde i den europeiska unionen 1995 påbörja omläggningen
              av svensk politik då hade det varit ett gynnsamt läge att förändra
              den svenska alkoholkulturen. Vi hade haft tio år av möjligheter
              framför oss, nu ligger de i stället bakom oss, bokstavligt talat.
            </seg>
            <seg n="06c2b0a1">
              Som alla vet är grundproblemet i Sverige att vi har tagit till
              oss den kontinentala vanan att dricka vin på vardagen samtidigt
              som vi har behållit helgsupandet. Det är detta som är grundproblemet,
              och det är detta som åstadkommer skadeverkningarna. Därför genomför
              regeringen i dag en oordnad och hastig reträtt. EU-kommissionen
              hotar ständigt med att Systembolaget ska få försvinna, och regeringen
              gör ingenting annat än att stretar emot. Konsekvenserna av detta
              är faktiskt rätt så besvärliga. Enbart i Skåne har Systembolaget
              över 500 anställda. Vad ska ske med deras arbeten, finansministern?
              Vad händer egentligen?
            </seg>
            <seg n="b2574741">
              I ditt svar till mig säger du att frågan ska utredas närmare.
              Men innebär det en skattesänkning, eller vad är egentligen tanken?
              Exakt vilka åtgärder planeras, och vad kommer egentligen att ske
              härnäst? Det tycker jag att du bör svara på i din följdreplik.
            </seg>
          </u>
          <note type="speaker" n="7a250e02">
            Anf. 10 ANNIKA QARLSSON (c):
          </note>
          <u who="annika_qarlsson_19f936" xml:id="i-ce203b02484af67e-0" n="11ca5886">
            <seg n="94a6e944">
              Herr talman! Ja, den här frågan var först satt upp till debatt
              med Morgan Johansson i förra veckan, men det blev ändrat så att
              det är finansministern som tar den i dag i stället, och det är
              bra.
            </seg>
            <seg n="532c77d8">
              Folkhälsoperspektivet behöver finnas med på alla departement
              och bland alla våra statsråd. Med tanke på interpellationen kan
              man fråga sig vad det är viktigast att sätta fokus på i den här
              frågan. Är det beskattning och skatteintäkter eller är det folkhälsan?
              Man kan fundera över om det är bättre att svenskarna super skallen
              av sig bara de betalar svensk skatt. Jag är inte av den åsikten.
            </seg>
            <seg n="dd2799e6">
              I vissa av dessa frågor är jag överens med Ringholm. Skatterna
              är en viktig del för att vi ska kunna behålla en restriktiv alkoholpolitik.
              Vi stöder att alkoholskatterna inte ska sänkas utan vi vill att
              man ska hålla emot det.
            </seg>
            <seg n="088cb9c5">
              Det som i stället är den stora frågan är vad som behöver göras.
              Då kan man fundera över vår roll i EU. Vi måste lägga betydligt
              mera krut på att få in ett folkhälsoperspektiv. Det är inte nyttigt
              med för stor alkoholkonsumtion var man än befinner sig inom EU.
            </seg>
            <seg n="d8e7c0f5">
              Men det handlar också om att vi här i Sverige har förlitat oss
              för mycket på två delar, men det är kanske inte den stora avgörande
              faktorn för hur alkoholkonsumtionen har sett ut under 1900-talet.
              Historiskt sett var det inte Systembolaget eller höga alkoholskatter
              som gjorde att det blev en betydligt lägre alkoholkonsumtion,
              utan det berodde på folkrörelserna och ett folkligt engagemang
              i den här frågan. Det var det som gjorde den stora skillnaden.
              Det var också det folkliga engagemanget och stödet som gjorde
              att skatterna höjdes och att Systembolaget bildades.
            </seg>
            <seg n="33553363">
              En av de viktigaste delarna som måste till i det här arbetet
              för att komplettera Systembolaget och de nuvarande skatterna är
              att vi måste stärka individen. Som tonårsförälder får man en del
              information hemsänd, och jag är själv ordförande i en föräldraförening.
              Den största och viktigaste frågan som vi har att arbeta med är
              drogförebyggande bland våra ungdomar. Vi har ett nära samarbete
              med skola, fritidsgårdar, IOGT, NTO, kommuner och en mängd olika
              organisationer. Men de insatser som görs måste systematiseras.
              För att stärka detta arbete måste vi se vad det är för olika delar
              som görs och få en linje i det hela.
            </seg>
            <seg n="eb7a45ff">
              Det vore intressant att höra om finansministern och regeringen
              instämmer i min historieskrivning, att det som har varit avgörande
              för den svenska alkoholkonsumtionen är den folkliga förankringen
              och folkrörelsetänket.
            </seg>
          </u>
          <note type="speaker" n="b091f8d3">
            Anf. 11 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-5467f5d2b822fda0-0" n="ca2a7350">
            <seg n="082102b4">
              Herr talman! Jag tror att vi alla inser att vi kan bli tvingade
              att sänka alkoholskatten och då närmast spritskatten efter de
              danska och finska sänkningarna och efter att Estland kommer med
              i EU. Men jag hör till dem som tycker att det är bra att vi tar
              det lugnt och först ser vilken effekten blir innan vi rusar i
              väg och sänker.
            </seg>
            <seg n="d9f0a86d">
              Att vi ska sänka alkoholskatterna har både de kommersiella intressena
              och politiker på högerkanten krävt länge, ja, redan innan vi kom
              med i EU och framför allt efter det att vi kom med i EU. Man har
              hotat med att införseln kommer att bli så stor att det inte blir
              någon försäljning kvar i Sverige. Vad är det som har hänt sedan
              dess? Ja, Systembolaget sålde ungefär 20 % mer alkohol 2002 än
              vad man gjorde 1994, innan vi kom med i EU alltså 20 % mer, inte
              mindre. Hittills i år ligger Systembolagets försäljning på plus
              4 % i förhållande till året innan.
            </seg>
            <seg n="d03cc1e0">
              Sedan ölskatterna sänktes har starkölsförsäljningen på Systembolaget
              gått upp med 70 %, alltså med 70 miljoner liter. Så man undrar
              över dessa ständiga nödrop och verop som kommer från bryggerinäringen.
              Men man kan ställa frågan, som kanske skulle riktas till interpellanten:
              Hur många liv hade det kostat om vi hade följt råden om att sänka
              skatterna redan 1995, när vi kom med i EU, mer än vad som har
              gjorts? Alkoholen har blivit ungefär 20 % billigare sedan vi kom
              med i EU. Men hur många liv hade det kostat om vi hade följt era
              råd och anpassat oss till dansk nivå?
            </seg>
            <seg n="56612089">
              Sverige består ju inte bara av Skåne. Det finns områden utanför
              Skåne där man inte handlar lika mycket i Danmark. Ju längre norrut
              man kommer, desto mindre handlar man i Danmark. Men sänker vi
              skatten får vi ju sänka den i hela landet, och då blir konsumtionsökningen
              ännu större. Man undrar ibland om det inte räcker för bryggerinäringen
              att den säljer 70 miljoner liter mer starköl än den gjorde 1996.
              När man hör de ständiga ropen på skattesänkningar undrar man om
              det inte räcker med att vi dricker 20 % mer alkohol som har inköpts
              på Systemet och därutöver den alkohol som kommer in genom resandeinförseln.
            </seg>
            <seg n="3f7fac0d">
              Jag tycker att regeringen gjorde ett misstag som vek sig när
              kommissionären Bolkestein hotade med att dra oss inför EG-domstolen
              om vi inte gick med på ökad införsel. Man borde ha tagit en fight
              den gången, men det är i varje fall bra att ni håller emot nu.
              Jag hoppas att ni inte viker er för hoten om att vi ska tillåta
              också postorderförsäljning, annars blir det dragning inför domstolen.
              En sådant misstag räcker.
            </seg>
          </u>
          <note type="speaker" n="e91ae04d">
            Anf. 12 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-7df5b188287ec8b4-0" n="6bf2afe7" next="i-90e208684a973eba-0">
            <seg n="d349a677">
              Herr talman! Jag vill erinra om att Sverige länge har hört till
              de länder i Europa som har haft den allra lägsta alkoholkonsumtionen
              och därmed också det lägsta antalet döda som en följd av alkoholsjukdomar
              och alkoholskador. Det har varit viktigt att freda vissa zoner
              bland annat trafiken, arbetsplatser, gravida kvinnor och ungdomar
              från alkohol. Det har varit en grundpelare i svenska alkoholpolitik.
              Jag är glad över att det finns ett fortsatt stöd här i kammaren
              för en sådan alkoholpolitik.
            </seg>
            <seg n="bd3622c3">
              Jag instämmer fullt ut i det som Annika Qarlsson sade om folkrörelsernas
              roll. Deras arbete är och har varit oerhört viktigt. Gabriel Romanus
              påminde om att om vi fallit undan för de ständiga krav som har
              funnits både från alkoholnäringen och från moderata krafter på
              sänkta alkoholskatter hade vi säkerligen sett ytterligare ett
              stor antal personer som hade avlidit som en följd av alkoholsjukdomar,
              som hade drabbats i trafiken av olyckor och en rad andra dödsfall.
            </seg>
            <seg n="59073b01">
              Jag tycker det är viktigt med lite balans i den här diskussionen.
              Det är ändå en realitet att den alkoholpolitik som i dag förs
              har medfört att Systembolagets andel av vin- och ölförsäljningen
              har ökat under det här året. Systembolagets försäljning har inte
              varit så misslyckad som interpellanten vill framställa det här,
              utan man har haft en hygglig utveckling. Det finns alltså ingen
              anledning till någon panik på det här området.
            </seg>
            <seg n="a376b201">
              Det är naturligtvis en besvärande situation om våra grannländer
              vidtar olika åtgärder som Danmark har gjort, som Finland planerar
              att göra och som andra länder kan komma att göra i fortsättningen.
              Vi får då hantera varje situation för sig.
            </seg>
            <seg n="471044c4">
              Men jag tycker att det är pinsamt att det uppenbarligen inte
              finns någon moderat i den här kammaren som ens kan stava till
              begreppet folkhälsa. Det finns ingen moderat i den här kammaren
              som ens vet vad folkhälsa innebär när det gäller alkoholsjukdomar
              och alkoholskador. Ni tar ingen som helst notis om det, utan ni
              bara går alkoholkapitalets intressen. Det är ganska förfärande
              att ha en sådan människosyn.
            </seg>
          </u>
          <note n="45173691">
            Anf. 13 TALMANNEN:
          </note>
          <u who="bosse_ringholm_minister_1999" xml:id="i-90e208684a973eba-0" n="6bf2afe7" prev="i-7df5b188287ec8b4-0">
            <seg n="4ce9a5b4">
              En av ledamöterna i kammaren har bett att interpellanten ska
              ta bort sina illustrativa exempel, och det tycker jag kan vara
              vettigt. Nu har huvudanförandet hållits, och det är flera som
              deltar i debatten.
            </seg>
          </u>
          <note type="speaker" n="c6cf755e">
            Anf. 14 TOBIAS BILLSTRÖM (m):
          </note>
          <u who="tobias_billstrom_633686" xml:id="i-3383501c39d87380-1" n="3c8cdfaf">
            <seg n="5adb7577">
              Herr talman! Självfallet ska jag göra det om det är någon som
              störs av flaskorna. Jag ställer dem här bakom, så är det ingen
              som ser dem. Men vi vet ju att de finns där.
            </seg>
            <seg n="a2bef530">
              Som moderat ogillar jag regeringens politik på alkoholområdet.
              Systembolagets konstruktion, införselkvoter, höga tullar, regleringar
              och förbud är i grunden kvarlevor från en tid då människors rörlighet
              var mindre och tron på auktoriteter såsom Bosse Ringholm, Annika
              Qarlsson och Gabriel Romanus var något större.
            </seg>
            <seg n="cb50048a">
              Men i dag är det inte så. I dag är människor inte låsta av transporthinder
              eller gränser. I dag köper norrmän sin sprit i Sverige, och vi
              köper vår i Danmark. Danskarna köper sin sprit i Tyskland, och
              tyskarna köper sin i Luxemburg, och fråga mig inte var människorna
              i Luxemburg köper sin sprit, men jag tror inte man kan komma mycket
              lägre. Och allt beror på skattenivåerna.
            </seg>
            <seg n="d01f2fce">
              Men det är värre än så, finansministern. Den förda politiken
              skapar ett irrationellt beteende hos folk, något som jag är förvånad
              över att Gabriel Romanus över huvud taget inte tycks uppmärksamma
              någon gång när han diskuterar dessa frågor i kammaren. Om man
              upplever att man nästintill tjänar pengar på att köpa en vara,
              då ökar naturligtvis chansen att man köper flera en flaska till
              och en flaska till vid samma tillfälle eftersom det är så billigt.
              Detta har vi nog alla upplevt på charterresor eller vid andra
              resor utomlands.
            </seg>
            <seg n="0823a2df">
              Effekten av regeringens politik blir alltså den rakt motsatta
              mot vad man hävdar här i kammaren eller mot vad Gabriel Romanus
              vill låta påskina. Den blir kontraproduktiv. Mera alkohol, för
              mycket alkohol, fler skador, fler trafikolyckor, fler misshandelsoffer
              och fler berusade skolungdomar är resultatet av denna politik.
            </seg>
            <seg n="6e2aac3f">
              Vi dricker mer därför att det känns som om vi får betalt för
              att dricka mer. Det är nästan som om kassörskan på Irma eller
              på Netto i Köpenhamn eller Rostock gav oss tillbaka den där hundralappen
              med samma leende som när hon ger oss växelpengarna tillbaka i
              handen.
            </seg>
            <seg n="cdf4c183">
              Det har också sina rutiga skäl och randiga orsaker att det är
              finansministern som står här i kammaren och inte folkhälsoministern
              Morgan Johansson. Och det är Finansdepartementet och inte Socialdepartementet
              som lägger fast svensk alkoholpolitik. När vi talar om 142 miljoner
              i skatteintäkter från Systembolaget till statskassan är detta
              helt naturligt.
            </seg>
            <seg n="7ed9e3d2">
              Men jag förstår att det också finns ett annat skäl till att Morgan
              Johansson är försiktig med att komma till kammaren i den här frågan.
              Hans valkrets är Södra Skåne, som ju bland annat omfattar Lund
              med 20 000 studenter och, om jag får uttrycka saken så, en hyggligt
              stor marknad för alkoholprodukter, oavsett vilket ursprung de
              har. Det är klart att han känner sig besvärad av att basa för
              en politik som är så kontraproduktiv när det gäller de mål som
              han annars talar så varmt om här i kammaren och vars effekter
              ytterst drabbar hans väljare.
            </seg>
            <seg n="787b549c">
              Möjligen har inte Bosse Ringholm samma problem i sin valkrets,
              vad vet jag? Men finansministern säger nu i alla fall i sitt svar
              att regeringen överväger att justera skattesatserna. Min fråga
              blir då naturligtvis: När då och med hur mycket?
            </seg>
            <seg n="ddbe92c8">
              Så länge som våra alkoholskatter är högre, så länge kommer vi
              också att skapa suget hos människor att åka utomlands för att
              köpa alkohol. Då försvinner svenska skatteintäkter utomlands pengar
              som hade kunnat gå till precis det som Bosse Ringholm, Morgan
              Johansson och Gabriel Romanus talar så ofta om, nämligen vård
              av alkoholskadade och information om alkoholens skadeverkningar.
              Det kan väl rimligen inte vara någon lyckad politik.
            </seg>
          </u>
          <note type="speaker" n="8955fd12">
            Anf. 15 ANNIKA QARLSSON (c):
          </note>
          <u who="annika_qarlsson_19f936" xml:id="i-ce203b02484af67e-1" n="11ca5886">
            <seg n="ca96d5dc">
              Herr talman! Tobias Billström gör ett stort nummer av att han
              får ställa undan flaskorna här och att de inte får vara illustrationer
              längre. Vi hade kunnat ha med oss lite andra illustrationer. Vi
              hade kunnat ha med oss en full 13-åring, en misshandlad kvinna
              eller någon annan som är offer för en för stor alkoholkonsumtion.
              Jag tycker alltså inte att det fanns någon poäng med att göra
              ett stort nummer av den illustrationen.
            </seg>
            <seg n="1a8d8052">
              Jag tycker att det känns bra att Tobias Billström håller med
              om min historiebeskrivning, och då vill jag gärna gå vidare ett
              steg och fundera över hur vi ska kunna stärka individerna. Om
              vi är överens om att det som har påverkat alkoholkonsumtionen
              mest under ett helt århundrade och lite drygt är människors inställning
              och attityder till alkohol, hur ska vi då se till att stärka folkhälsoarbetet
              så att människor blir medvetna om vad alkoholkonsumtion faktiskt
              innebär och vad det leder till för skador? Hur ska vi stärka folkrörelserna?
              Jag tror inte att man klarar det i Regeringskansliet, utan människor
              måste engagera sig i frågorna om både alkoholprevention och folkhälsan
              i stort. Jag kommer att återkomma till det.
            </seg>
            <seg n="226e3419">
              Visst, vi kommer att behöva vidta en mängd olika åtgärder för
              att lösa de här problemen. Men innan vi har nått dithän tror jag
              att det är viktigt att vi behåller både skattetrycket och en begränsad
              tillgänglighet, som Systembolaget innebär.
            </seg>
            <seg n="884319b8">
              Återigen: Det allra viktigaste är att vi engagerar människor
              i det här arbetet. Det tror jag också att vi är överens om, men
              jag skulle gärna vilja veta konkret vad som kommer att hända.
            </seg>
          </u>
          <note type="speaker" n="e298cbd7">
            Anf. 16 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-5467f5d2b822fda0-1" n="ca2a7350">
            <seg n="2f239586">
              Herr talman! Jag tror nog att Morgan Johansson kan svara för
              sig själv, så jag behöver inte ta honom i försvar. Jag kan bara
              berätta för Tobias Billström att jag var på en konferens i Helsingborg
              den 1 oktober, där Morgan Johansson sade precis samma sak som
              finansministern säger här. Han verkade inte ett dugg besvärad,
              så den typen av argument tycker jag att vi ska hålla oss lite
              för goda för. Väljarna i Skåne vet nog vad som sägs också häruppe
              om de är intresserade av frågan. Jag tycker faktiskt att Tobias
              Billström borde ta tillbaka den kommentaren därför att den är
              så uppenbart gymnasial, om herr talman ursäktar.
            </seg>
            <seg n="eb14f064">
              Nu lanserar Tobias Billström en ny ekonomisk teori här. Man skulle
              alltså ha druckit mindre om skatterna hade sänkts, därför att
              då skulle folk inte ha känt sig tvingade att köpa ut sin ranson.
              Nu är ransonen så stor att folk inte känner sig tvingade att köpa
              ut den längre, utan det köps betydligt mindre. Men all forskning
              på det här området det har kommit nya stora forskningssammanställningar
              både i år och förra året pekar på att om man sänker priset ökar
              konsumtionen. Det är klart att om man sänker priset på den vita
              marknaden, sjunker också priset på den svarta marknaden så länge
              man har hyfsad lönsamhet.
            </seg>
            <seg n="8751cec9">
              Även om jag tycker att det är trevligt med utveckling av nationalekonomiska
              teorier, får det nog vara lite mer realism och substans än det
              är i talet om att vi skulle ha druckit mindre om vi hade fått
              sänkta priser tidigare. Sanningen är nog den och det tror jag
              att de flesta här inser att om vi hade gått före och sänkt skatterna
              så snabbt som de kommersiella intressena och högerpolitiker har
              krävt, då skulle fler människor ha dött. Vi skulle ha fått en
              våldsökning tidigare. Vi skulle ha fått mer rattfylleri, som vi
              nu håller på att få. Stå för det i stället för att lansera sådana
              här hemsnickrade teorier! Finansministern talade om hemsnickrade
              teorier, och här kan man verkligen tala om en hemsnickrad ekonomisk
              teori.
            </seg>
          </u>
          <note type="speaker" n="62a620cc">
            Anf. 17 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-6fccb28ecc0e75ce-0" n="c234dafd">
            <seg n="dd9027f7">
              Herr talman! Jag skulle kunna redogöra för en hemsnickrad verklighetsbeskrivning
              för alla dem som tror att vi inte kommer att bli tvungna att sänka
              alkoholskatten i Sverige. Som alla vet har ju Danmark redan sänkt
              den. Finland planerar att sänka den. Nästa år kommer tio nya länder
              med i EU. Polen, Estland, Lettland och Litauen har 40 kr i skatt
              per liter alkohol. Det är den ena verkligheten.
            </seg>
            <seg n="1d10bdd9">
              Den andra verkligheten är att den alkohol som ungdomar får tag
              i inte är köpt på Systembolaget. Det är för det mesta svartsprit
              som har kommit hit på olika sätt och som levereras året runt,
              dygnet runt. Det är hemleverans, och det finns ingen ålderskontroll
              över huvud taget. Det är verkligheten som vi lever i.
            </seg>
            <seg n="af257b3e">
              Sedan vet jag att finansministern alltid i de här debatterna,
              för jag har haft många debatter med honom i det här ämnet, gör
              ett stort nummer av att vi moderater inte ens en gång kan stava
              till folkhälsa. Jo, det kan faktiskt vi moderater göra. Men vad
              består folkhälsan i för Socialdemokraterna? Jo, den har bestått
              i att vi har ett systembolag som har monopol och att vi har höga
              alkoholskatter. På det sättet har vi nu försett våra medborgare
              med livrem och hängslen som staten står för, och därför behöver
              de inte ta något eget ansvar.
            </seg>
            <seg n="a36d0ce8">
              Vi moderater tycker i stället att man ska informera, och det
              har vi tyckt i många år, om alkoholens skadeverkningar. Folk måste
              få ta ett eget ansvar och ska inte bli lurade att staten just
              tar det ansvaret med livrem och hängslen systembolag och höga
              alkoholskatter.
            </seg>
            <seg n="9c652fac">
              Jag tycker att det är enormt mycket dubbelmoral i den här debatten
              rakt av. Staten tjänar massor med pengar på detta. Samtidigt står
              man här och pratar om att man värnar om folkhälsan. Så är det
              inte.
            </seg>
            <seg n="c8c9a8b7">
              Jag skulle vilja ha ett svar av finansministern. Eftersom vi
              nu ser att regeringen kommer att tvingas tyvärr, tycker de, bra,
              tycker jag att sänka alkoholskatten, undrar jag när förslaget
              kommer. Det som jag beklagar är att regeringen inte har förberett
              det. Det är ungefär fyra år sedan som införselkvoterna ökade,
              och nästa år ökar den fullt ut. Vi får alltså ta in 10 liter starksprit,
              90 liter vin, 120 liter öl. Man har haft många år på sig att förbereda
              detta successivt. Nu kommer man att hamna i panik, för något kommer
              man att vara tvungen att göra. Nu står man där inför denna panikåtgärd.
              När kommer något konkret förslag? Det är min fråga, för vi har
              haft många diskussioner och då har man sagt: Vi avvaktar, för
              det kan vi göra här i Sverige. Men nu kommer man inte att kunna
              avvakta längre, tror jag, för den 1 januari har vi full införselkvot.
              Dessutom vet vi att folk kommer att kunna ta in mer, för om de
              säger att de ska ha det till en privat fest, kommer tullen inte
              att kunna göra någonting. Det visar domstolsutslag redan nu.
            </seg>
            <seg n="646783d1">
              Som sagt: När kommer de konkreta förslagen om skattesänkningar?
            </seg>
          </u>
          <note type="speaker" n="c8343519">
            Anf. 18 TOBIAS BILLSTRÖM (m):
          </note>
          <u who="tobias_billstrom_633686" xml:id="i-3383501c39d87380-2" n="3c8cdfaf">
            <seg n="5de06e9a">
              Herr talman! Jag står naturligtvis inte här i talarstolen för
              att jag förespråkar ett ökat drickande. Jag tycker att det är
              ganska intressant att de här två stackars vodkaflaskorna kunde
              få vissa ledamöter att till och med börja springa upp på talmanspodiet
              och kräva att de skulle bort. Det säger lite grann inte bara om
              debattklimatet här i kammaren utan också om de problem som vi
              har i det svenska samhället när det gäller att kunna debattera
              alkohol på ett lugnt och sansat sätt.
            </seg>
            <seg n="816fb13b">
              Min uppfattning är att vi egentligen alla borde kunna samlas
              kring principen om den goda alkoholen, den som är ett medel för
              njutning och inte för elände, samtidigt som vi upplyser om att
              en överkonsumtion naturligtvis är skadlig. Min poäng är dock att
              om svenska folkets alkoholvanor ska ändras är det staten som måste
              lägga om kurs, för det är ju den statliga politiken som skapar
              den här illusionen om att man kan tjäna på att åka på charterresa
              eller hyra en bil och fixa sprit till studentfesten i Köpenhamn
              eller Rostock.
            </seg>
            <seg n="2e91277b">
              Jag vet att det är obehagligt för Gabriel Romanus, som har lett
              Systembolaget i sin civila gärning i en helt annan miljö, då Sverige
              såg annorlunda ut och vi betedde oss annorlunda, att helt plötsligt
              konfronteras med den här verkligheten. Men den finns där, och
              man kan inte bortse från den.
            </seg>
            <seg n="ccf9f1e9">
              Den verkligt stora fråga som vi borde diskutera är om Bosse Ringholm
              verkligen kan leva med att ännu en skattebas försvinner ur landet
              och att vi därigenom alltså får ännu mindre pengar att bedriva
              alkoholupplysning med. Ett ökat drickande av importsprit, Bosse
              Ringholm, kan ju faktiskt inte ligga i någons intresse i den här
              kammaren.
            </seg>
            <seg n="13df9b33">
              Därför måste vi ta skatterna på allvar. Vi måste diskutera skattesänkningen,
              och jag hoppas att regeringen snart kommer att komma till kammaren
              med ett tydligt och konkret förslag i det här fallet.
            </seg>
          </u>
          <note type="speaker" n="8070a979">
            Anf. 19 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-6fccb28ecc0e75ce-1" n="c234dafd">
            <seg n="1ef60e3d">
              Herr talman! Jag vet inte varför finansministern valde att inte
              ta någon replik senast. Jag kan tolka det som att han faktiskt
              håller med oss som talade sist om att någonting måste göras, och
              det ganska snart, och att han också håller med om den verklighetsbeskrivning
              jag gjorde av hur vi lever i Sverige. Det är så jag tolkar tystnaden.
              Men Bosse Ringholm är oss fortfarande svaret skyldig: När kommer
              det något konkret förslag?
            </seg>
          </u>
          <note type="speaker" n="85bf0b41">
            Anf. 20 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-7df5b188287ec8b4-1" n="6bf2afe7" next="i-90e208684a973eba-1">
            <seg n="a558adf0">
              Herr talman! Alkoholpolitiken har ju varit framgångsrik under
              lång tid i Sverige, men vi har också sett att det finns risker
              i vår omvärld som vi måste hantera. Jag är glad för att det i
              kammaren har funnits ett stöd för att se till vi att i vår alkoholpolitik
              har god hjälp av såväl skatteinstrumentet som folkrörelsernas
              arbete och många organisationers insatser. Inte minst är det kommunerna
              gör viktigt. I den handlingsplan som gäller för närvarande, som
              riksdagen beslutade om för ett par år sedan, har ju kommunerna
              fått särskilda resurser för att driva informations- och upplysningsarbete
              på det här området. Jag tycker att det är viktigt att vi börjar
              redan i skolan. Vi fortsätter under ungdomsåren, under graviditeten,
              i trafiken och på arbetsplatserna och försöker hålla det som så
              alkoholfria zoner som möjligt.
            </seg>
            <seg n="3f6863ec">
              Det jag tycker är beklämmande i de debatter som ständigt förs
              i denna kammare är att det finns ett parti, Moderata samlingspartiet,
              som aldrig någon enda gång talar om någon form av risker med alkoholen.
              Aldrig någon enda gång bekymrar de sig över dödligheten. Aldrig
              någon gång bekymrar de sig över den misshandel som följer i spåren
              av alkoholen. Aldrig någon enda gång bekymrar de sig om den kriminalitet
              och den våldsmentalitet som också ibland följer med som en följd
              av alkoholen. Där finns det inget som helst engagemang, inget
              som helst intresse, från Moderata samlingspartiet. Därför tycker
              jag att jag med rätta kan säga att det uppenbarligen inte finns
              någon i Moderata samlingspartiet som ens kan stava till ordet
              folkhälsa. Än mindre tar man begreppet i sin mun för att diskutera
              vad vi kan göra för att få en framgångsrik alkoholpolitik.
            </seg>
            <seg n="d79e85f5">
              Jag ser fram emot att vi även i fortsättningen i bred enighet
              i den här riksdagen, undantaget Moderata samlingspartiet, ska
              kunna försöka hitta bra former för en framgångsrik alkoholpolitik
              med de instrument vi har haft i den handlingsplan som nu gäller
              och med de nya instrument som vi kommer att vässa under åren framöver.
              Att Moderaterna har ställt sig vid sidan om får ses som uttryck
              inte bara för dåligt omdöme, som ju Tobias Billström och andra
              kan demonstrera, utan också för att man har en annan syn på människan
              och inte vill se de risker som alkoholen för med sig.
            </seg>
          </u>
          <note n="098d63c2">
            Överläggningen var härmed avslutad.
          </note>
          <note n="5c7146ff">
            Ajournering
          </note>
          <note n="467606b4">
            Kammaren beslutade kl. 14.53 på förslag av talmannen att ajournera
            förhandlingarna till kl. 15.00 då statsministern skulle lämna
            information om EU-toppmötet i Bryssel.
          </note>
          <u who="bosse_ringholm_minister_1999" xml:id="i-90e208684a973eba-1" n="6bf2afe7" prev="i-7df5b188287ec8b4-1">
            <seg n="94307047">
              Återupptagna förhandlingar
            </seg>
          </u>
          <note n="5dd945b8">
            Förhandlingarna återupptogs kl. 15.00.
          </note>
          <note n="18a6d035">
            7 § Information från regeringen om EU-toppmötet i Bryssel
          </note>
          <note type="speaker" n="3a10a28f">
            Anf. 21 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-0" n="96ee44e8">
            <seg n="1cc2c2f3">
              Herr talman! Jag ska nu rapportera om Europeiska rådets möte
              i Bryssel den 16 och 17 oktober. På mötets dagordning stod det
              italienska ordförandeskapets tillväxtinitiativ, vissa asyl- och
              migrationsfrågor samt på sedvanligt sätt aktuella utrikespolitiska
              frågor. I samband med toppmötet genomfördes även ett möte inom
              ramen för regeringskonferensen om det nya fördraget. Låt mig redogöra
              för dessa två mötens viktiga resultat.
            </seg>
            <seg n="e4466f11">
              Diskussionen kring det italienska ordförandeskapets tillväxtinitiativ
              för att stimulera den europeiska ekonomin kretsade främst kring
              den lista över särskilt prioriterade infrastrukturprojekt som
              utarbetats. Toppmötet enades om vilka förutsättningar som ska
              råda för att en högre andel gemenskapsfinansiering ska komma i
              fråga. Bland annat måste vi kräva att projekten ska vara gränsöverskridande
              till sin karaktär och dessutom vara av ett genuint europeiskt
              intresse. Projekt som binder samman de nya medlemsländerna med
              nuvarande EU-15 bör vara särskilt intressanta, liksom exempelvis
              projekt av typen bron över Fehmarn bält.
            </seg>
            <seg n="97a71380">
              Vi slog också fast att finansieringen ska ske inom de ramar som
              redan finns. Detta gäller både det som finansieras över den vanliga
              EU-budgeten och det som går via Europeiska investeringsbanken.
            </seg>
            <seg n="f7a1bdb7">
              I diskussionen underströk jag att för att Europa ska uppnå en
              långsiktig hög tillväxt krävs framför allt sunda offentliga finanser
              och att arbetet med strukturreformer fortsätter oförtrutet.
            </seg>
            <seg n="901704fd">
              Dessutom instämde många i grundtanken i det brev som de nordiska
              och baltiska statsministrarna skrivit inför toppmötet på svenskt
              initiativ. Vi pekade i brevet på vikten av att uppmärksamma tillväxtpotentialen
              i investeringar i forskning och utveckling, i utbildning samt
              i framtagandet av ren och resurssnål teknologi. Vi underströk
              också att Lissabonstrategin fortsatt måste vara grunden i EU:s
              arbete för ekonomisk tillväxt och full sysselsättning.
            </seg>
            <seg n="7cbb97b8">
              Jag vill också kort beröra en annan viktig fråga som diskuterades
              vid toppmötet. Det rör den fortsatta hanteringen av kommissionens
              förslag till kemikaliestrategi som nyligen presenterats. Ett antal
              stora länder med Tyskland och Frankrike i spetsen har främst betonat
              de industriella intressena i det fortsatta arbetet med strategin
              medan främst Sverige lyft fram de viktiga miljöaspekterna på denna
              viktiga fråga. En del oro har uttryckts för det faktum att det
              nu ska vara konkurrenskraftsrådet som ska samordna det fortsatta
              arbetet i rådet med direktiv snarare än miljörådet, som Sverige
              hade föredragit. Jag kan försäkra kammaren om att vi i regeringen
              ska lägga ned stor möda på att alla de viktiga intressen som behöver
              vägas in i den fortsatta processen också kommer upp på bordet.
              Jag har bett miljöministern och näringsministern att ordentligt
              samordna sig i denna fråga.
            </seg>
            <seg n="6ab13c53">
              Herr talman! Frågan om hur EU-samarbetet kring kontrollen av
              EU:s yttre gränser kan utvecklas diskuterades också på toppmötet.
              Enighet rådde om att fortsätta arbetet med att upprätta en mellanstatlig
              byrå för att samordna de nationella ansträngningarna på området.
              Jag vill understryka att byrån inte kommer att inskränka på det
              nationella ansvar som alla medlemsstater har för sin egen gränskontroll.
            </seg>
            <seg n="1e8cd943">
              Låt mig även nämna en annan fråga på migrationsområdet som behandlades
              av toppmötet. Det italienska ordförandeskapet har förordat att
              en koppling bör göras så att länder som fullgör sina skyldigheter
              att återta sina i EU-länder illegalt invandrade medborgare som
              belöning skulle få kvoter för arbetskraftsinvandring. Något förvånande
              hade även kommissionen viss sympati för denna idé. Enligt mitt
              förmenande är detta helt fel väg att gå. Det var därför mycket
              glädjande att en stor majoritet av medlemsländerna kraftfullt
              motsatta sig dessa tankar som helt ströks ur slutsatserna.
            </seg>
            <seg n="d736f312">
              Herr talman! Ett flertal viktiga utrikespolitiska frågor diskuterades.
              Främst på dagordningen stod situationen i Irak. Vi välkomnade
              det enhälliga antagandet av säkerhetsrådets resolution 1511. Viss
              oenighet rådde om det lämpliga i att EU och dess medlemsländer
              vid den kommande givarkonferensen i Madrid talar om på vilket
              sätt man vill bidra till Iraks återuppbyggnad. Ett gemensamt EU-bidrag
              på 200 miljoner euro finns redan klart.
            </seg>
            <seg n="2155566b">
              För min del är det närmast självklart att när FN:s säkerhetsråd
              enhälligt uppmanar medlemsländerna att bidra måste vi göra det
              i enlighet med våra starka humanitära traditioner. Det är också
              regeringens avsikt att tillkännage ett bidrag i Madrid i övermorgon.
              Detta faktum innebär givetvis inte att vi på något sätt viker
              i vår kritik av det sätt på vilket kriget i Irak en gång startades.
              Vi kommer också att fortsätta att kräva att FN:s roll i processen
              blir än tydligare.
            </seg>
            <seg n="4a538dfd">
              I övrigt behandlar de utrikespolitiska delarna av slutsatserna
              från toppmötet främst konflikten i Mellanöstern där ju läget är
              minst sagt dystert.
            </seg>
            <seg n="32e9bb1e">
              Herr talman! Inom ramen för regeringskonferensen diskuterade
              vi främst de institutionella frågorna. Det rörde sig inte om någon
              reell förhandling utan snarare om en upprepning av redan kända
              positioner. Det är uppenbart att ingen tycker att tiden ännu är
              mogen för kompromissande i maktfördelningsfrågan. Jag vill därför
              begränsa mig till några preliminära slutsatser.
            </seg>
            <seg n="414305ba">
              För det första är frågan om huruvida varje lands kommissionär
              ska ha rösträtt fortsatt kontroversiell.
            </seg>
            <seg n="cb0a3250">
              För det andra säger sig nu alla medlemsländer acceptera förslaget
              om en vald ordförande i Europeiska rådet. I några fall förenar
              man denna accept med vissa villkor.
            </seg>
            <seg n="bc55f788">
              För det tredje pläderar Spanien och Polen fortsatt hårdnackat
              för att Nicefördragets uppgörelse om röstviktningen i rådet inte
              ska ändras.
            </seg>
            <seg n="fc5f05d4">
              Vid middagen diskuterades de försvarspolitiska frågorna. Det
              blev en bra och klargörande diskussion. Det fanns ett mycket brett
              motstånd från såväl flertalet Natomedlemmar som från de alliansfria
              staterna mot konventets förslag om ömsesidiga säkerhetsgarantier
              för en grupp av länder. Samma motstånd visade sig även mot konventets
              förslag om att begränsa antalet medlemsstater som ska kunna inleda
              ett så kallat strukturerat försvarssamarbete inom ramen för unionens
              krishantering.
            </seg>
            <seg n="f22d0c2f">
              Jag välkomnar resultatet från denna diskussion. Min bedömning
              är att dessa två förslag från konventet i grunden måste arbetas
              om. För de länder som vill ha ömsesidiga säkerhetsgarantier finns
              redan en organisation, nämligen Nato. Ett försvarssamarbete endast
              öppet för ett begränsat antal medlemsstater riskerar att splittra
              unionen i frågor där EU verkligen behöver uppvisa en samstämmighet
              mot omvärlden. Dessutom strider idén mot min starka uppfattning
              att ett förstärkt samarbete inom EU i princip ska vara öppet för
              alla medlemsstater.
            </seg>
            <seg n="d81d7303">
              Ordförandeskapet informerade om att man nu kommer att genomföra
              bilaterala överläggningar med medlemsstaterna i syfte att lägga
              fram ett kompromissförslag om de institutionella frågorna till
              toppmötet i december. Dessa samtal kommer att äga rum de två sista
              veckorna i november. Min uppfattning är att det är först efter
              dessa konsultationer som de reella förhandlingarna inleds. Ordförandeskapets
              ambition passar i tiden väl ihop med riksdagens behandling av
              konventets resultat. Jag ser således fram emot att Sverige ska
              kunna delta i dessa samtal med ett tydligt förhandlingsmandat.
            </seg>
            <seg n="84e4e684">
              Herr talman! Efter denna redogörelse är jag beredd att svara
              på frågor från kammaren.
            </seg>
          </u>
          <note type="speaker" n="efda12a1">
            Anf. 22 SVEN GUNNAR PERSSON (kd):
          </note>
          <u who="sven_gunnar_persson_7bd9a0" xml:id="i-72564347762bd9cc-0" n="08ff9702">
            <seg n="cc4c0994">
              Herr talman! Tack, statsministern, för intressant information.
              Vi delar många förhoppningar om att det europeiska samarbetet
              ska kunna ta avgörande steg framåt. Men det finns i rapporterna
              från Brysselmötet också sådant som vållar oro, och statsministern
              berörde det i sitt anförande. Det handlar för min del om hur den
              nya kemikaliepolitiken fortsättningsvis ska hanteras. Förslaget
              har ju setts som ett ganska stort steg framåt för hanteringen
              av de hundratusentals ämnen som kan utgöra en fara för människors
              hälsa och säkerhet.
            </seg>
            <seg n="33393d98">
              I slutsatserna från mötet sägs för det första att frågan ska
              hanteras av Konkurrensrådet och inte av Miljörådet och för det
              andra att REACH, som det här förslaget kallas, ska vara ett pilotfall
              när det gäller skärpta krav på konsekvensbeskrivningar avseende
              industrins konkurrensförmåga.
            </seg>
            <seg n="f3cedf24">
              Med anledning av det här vill jag fråga statsministern:
            </seg>
          </u>
          <note type="speaker" n="4ac262d6">
            Anf. 23 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-1" n="96ee44e8">
            <seg n="cd5fcf2a">
              Herr talman! Vi gjorde tidigt den bedömningen att vi i praktiken
              var ensamma om att hävda att detta i första hand är Miljörådets
              angelägenhet. Vi fick i slutsatserna in den formuleringen att
              det ska ske i samarbete med relevanta råd, särskilt Miljörådet.
            </seg>
            <seg n="1d10e9d1">
              Det här speglar en förändring av tonvikt i unionen. Vi kan gå
              tillbaka till några år, framför allt i anslutning till Amsterdamfördraget,
              då flera regeringar hade en uppfattning likartad med den svenska
              regeringens. Det har nu skett en förskjutning.
            </seg>
            <seg n="6719e0fa">
              Detta innebär att jag sätter ett mycket stort frågetecken för
              om vi klarar att få tillbaka det här till Miljörådet. Jag tror
              att den dominerande kraften i unionen i dag ligger i ett annat
              fält, där man nu mer utgår från industrins intressen. Det är min
              bedömning.
            </seg>
            <seg n="5f8e0ca2">
              Vi ska självklart försöka, men vi tänker inte försöka på sådant
              sätt att vi hamnar i ett läge där vi får svårt att hävda våra
              intressen.
            </seg>
            <seg n="f56c1e81">
              Detta är det första. Det är också svar på den andra frågan. Jag
              tror att det här också understryker det som Torbjörn Fälldin en
              gång i tiden sade för att nu åberopa honom nämligen att i en lågkonjunktur
              är varje arbetstillfälle som hotas någonting som tycks överordnat
              andra intressen. Här har vi ju en konflikt mellan miljökraven
              och en ganska stor europeisk kemiindustri, som vill köra på.
            </seg>
            <seg n="31cdc19b">
              För vår del gäller det att se till att miljömålen hävdas. Det
              är säkert lättare att göra det i en bättre konjunktur än i en
              dålig, men det speglar en ny politisk tyngdpunkt i unionen, som
              inte riktigt överensstämmer med det som vi har sett tidigare.
            </seg>
          </u>
          <note type="speaker" n="a3b89d14">
            Anf. 24 SVEN GUNNAR PERSSON (kd):
          </note>
          <u who="sven_gunnar_persson_7bd9a0" xml:id="i-72564347762bd9cc-1" n="08ff9702">
            <seg n="cb127c5b">
              Herr talman! Jag tackar statsministern för det svaret. Jag tycker
              att det är tråkigt att statsministern verkar lite uppgiven inför
              det monumentala motstånd som här råder mot den svenska linjen.
              Statsministern har ju i övriga frågor ganska goda kontakter med
              partibröder både i Tyskland och i England, så man tycker att han
              också här skulle kunna ha en möjlighet att påverka mer tydligt.
              När det gäller konkurrenskraften har kommissionen själv lagt fram
              en rapport som talar om att de ökade åtaganden som REACH innebär
              skulle kosta kemikalieindustrin 0,1 % av omsättningen.
            </seg>
            <seg n="d67b9d20">
              Jag vill ändå framhärda i att vädja till statsministern att kämpa
              för att frågan går till Miljörådet och för att den inriktning
              som har rått i svensk kemikaliepolitik ska få större genomslag
              i Europa.
            </seg>
          </u>
          <note type="speaker" n="257b0740">
            Anf. 25 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-2" n="96ee44e8">
            <seg n="068d727c">
              Herr talman! Vi har självklart den inriktningen, men jag gör
              en bedömning av det politiska läget just nu i unionen. De här
              frågorna prioriteras inte på samma sätt som varit fallet från
              tidigare regeringar. Vi har inte samma gemenskap som vi har haft
              tidigare. Jag ska självklart prata med en del av dem som finns
              i min politiska familj, men det finns också ett och annat att
              göra för Sven Gunnar Persson det kan jag försäkra.
            </seg>
          </u>
          <note type="speaker" n="1a772f24">
            Anf. 26 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-fd0f4438ff94bf5f-0" n="d885c282">
            <seg n="4d345dbf">
              Herr talman! Herr statsminister! Jag blir lite förvånad när jag
              hör statsministern. Å ena sidan säger herr statsministern att
              det inte pågår några reella förhandlingar. Å andra sidan säger
              han till exempel att alla länder nu accepterar en vald ordförande,
              även om man kanske behöver vissa kompromisser för det. När jag
              läser tidningar från andra EU-länder tycker jag att de ger en
              ganska tydlig bild av att det pågår förhandlingar. Man har inte
              kommit fram till ett stadium av slutförhandlingar, men jag tycker
              att det blir lite konstigt när vi hela tiden får höra att det
              inte pågår några förhandlingar.
            </seg>
            <seg n="138e6c64">
              Regeringen är medveten om att den inte företräder en linje från
              den svenska riksdagen. Så är det i dag, och det är väldigt beklagligt.
              Det är en allvarlig demokratisk brist, och jag tror inte att det
              förbättrar förståelsen för EU bland folk i allmänhet när man känner
              att det händer saker som inte har diskuterats i Sverige tillräckligt
              mycket och som inte heller har förankrats i Sveriges riksdag.
              Dessutom pågår det en förhandling just nu.
            </seg>
            <seg n="7e4ebc48">
              Jag skulle vilja fråga hur man kommer att hantera det här från
              den svenska regeringens sida före den 20 november, när Sveriges
              riksdag ska göra ett ställningstagande.
            </seg>
            <seg n="0ababc34">
              Det som händer när det gäller försvaret är en oerhört viktig
              fråga, som man kan tolka på olika sätt. Vi tycker att det är bra
              att regeringen driver att man ska säga nej till strukturerat samarbete
              inom försvaret, men det räcker inte. Det finns i konventsförslaget
              till exempel skrivningar om en gemensam krigsmaterielbyrå på EU-nivå,
              skrivningar som säger att EU ska ha ett gemensamt försvar i framtiden
              och hur det ska arbetas för det. Man ska ta fram gemensam militär
              kapacitet, och det är inte något som är positivt, för det leder
              till ett gemensamt försvar.
            </seg>
            <seg n="aff77e52">
              Vi anser att man från svensk sida måste kunna säga nej till det
              här förslaget i dess helhet, inte bara till delar av det.
            </seg>
          </u>
          <note type="speaker" n="3a7f268c">
            Anf. 27 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-65f4de32262cabb2-0" n="96ee44e8" next="i-04dd2f93e461adc8-0">
            <seg n="97cf4f3f">
              Herr talman! Jag har gjort mycket klart för toppmötet att jag
              inte har något utrymme för att över huvud taget gå in i några
              förhandlingar förrän riksdagen har satt ned foten, och det lär
              väl ske den 20 november. Jag kan inte se att det blir någon konflikt
              mellan det beslutet i riksdagen och den process som nu pågår.
              Yvonne Ruwaida får specificera hur de förhandlingar som hon talar
              om bedrivs och i så fall mellan vilka länder de pågår. De pågår
              inte inom toppmötets ram.
            </seg>
            <seg n="d3b4cdab">
              Det är det första. Det andra är en fråga om det försvarspolitiska
              innehållet i konventets förslag. Vi är, som alla känner till,
              djupt kritiska mot det. Vid det här toppmötet pågick en diskussion
              om det som rör ömsesidiga försvarsgarantier och det strukturerade
              samarbetet. Detta sammanfattade ordförandeskapet på ett sätt som
              gick i den riktning som vi gemensamt är överens om. Det innebär
              inte att det är slutdiskuterat. Det finns fortfarande saker kvar
              att ta i.
            </seg>
            <seg n="749d9c35">
              Den så kallade försvarsmaterielbyrån är något som vi bedömer
              kan vara en klok sak att satsa på, särskilt som den bygger på
              mellanstatlighet. Jag tycker alltså att försvarsfrågorna gick
              åt rätt håll. Det är inte färdigt långt därifrån och det kan komma
              tillbaka fler konflikter i det sammanhanget.
            </seg>
            <seg n="3003962b">
              Diskussionerna kring maktfördelningsfrågorna har inte påbörjats
              som förhandling. De återstår fortfarande att genomföra.
            </seg>
          </u>
          <note n="1afed79f">
            Anf. 28 TALMANNEN:
          </note>
          <u who="göran_persson_minister_1996" xml:id="i-04dd2f93e461adc8-0" n="96ee44e8" prev="i-65f4de32262cabb2-0">
            <seg n="c3b8bc39">
              En man kan göra flera saker samtidigt! Statsministern kan uppenbarligen
              torka upp utspillt bordsvatten samtidigt som han talar.
            </seg>
          </u>
          <note type="speaker" n="66c012a9">
            (Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-3" n="96ee44e8">
            <seg n="d522e4bc">
              Naturligtvis.)
            </seg>
          </u>
          <note type="speaker" n="3d1750cd">
            Anf. 29 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-fd0f4438ff94bf5f-1" n="d885c282">
            <seg n="651ffa09">
              Herr talman! Det är positivt.
            </seg>
            <seg n="12ba013c">
              När det gäller frågan om förhandlingar eller inte är det positivt
              att statsministern poängterar på toppmötet att Sverige ännu inte
              har mandat att förhandla. Däremot blir jag förvånad när Göran
              Persson säger att alla länder nu accepterar en vald ordförande.
              Vad har Sverige sagt? Accepterar Sverige en vald ordförande? Vad
              jag vet accepterar inte Sveriges riksdag en vald ordförande. Har
              Sverige också sagt på toppmötet att Sverige accepterar en vald
              ordförande? Om det är så tycker vi att det är olyckligt.
            </seg>
            <seg n="62163f6a">
              När det gäller försvarsfrågorna vill jag säga att de är komplexa.
              Det finns många olika delar i konventsförslaget som handlar om
              försvaret. Det är bra att Sverige driver att man inte ska ha ömsesidiga
              försvarsgarantier och att man inte ska ha strukturellt samarbete
              inom försvaret. Men det räcker inte. Det finns många andra skrivningar
              och formuleringar som måste bort. Jag skulle vilja veta vad som
              är regeringens linje i den frågan. Ser man till att ta bort till
              exempel den skrivning där det står att EU ska ha ett gemensamt
              försvar? Innan stod det kan ha, vilket är en stor skillnad.
            </seg>
          </u>
          <note type="speaker" n="f8b69b15">
            Anf. 30 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-4" n="96ee44e8">
            <seg n="bcb3c8b3">
              Herr talman! Vi tycker inte att den formuleringen är bra, och
              det har vi uttryckt. Viktigast är dock att se till att vi hamnar
              i ett läge då inte beslut kan tas inom unionen som gör att vissa
              länder kan gå vidare på egen hand och lämna andra vid sidan om.
              Enhälligheten är oerhört central när man kommer in på så stora
              frågor som försvarssamarbete.
            </seg>
            <seg n="8e902476">
              Jag har inte över huvud taget uttryckt någon uppfattning från
              regeringen i de konstitutionella frågor som rör maktdelningen,
              inte heller omkring frågan om en vald ordförande. Jag har sagt
              att vi kommer att komma tillbaka när vi vet var Sveriges riksdag
              står. Men min tolkning av stämningsläget är den som jag redovisade
              för riksdagen.
            </seg>
            <seg n="c5bfe1c3">
              Det här är nog en fråga som de allra flesta ute i Europa anser
              vara okontroversiell och byggd på ett synsätt som utgår från hur
              man ska lösa ordförandeskapet på ett praktiskt och rimligt sätt
              när man snart är kanske 30 medlemmar och den som är ordförande,
              om man behåller dagens princip, samtidigt förväntas fungera som
              premiärminister i sitt hemland. Jag tror att de allra flesta som
              har stött på den uppgiften och försökt sätta sig in i det från
              den utgångspunkten kommer till den slutsats som de allra flesta
              länder, för att inte säga alla, med något undantag, hittills har
              kommit fram till.
            </seg>
          </u>
          <note type="speaker" n="ea16b7de">
            Anf. 31 GUNNAR HÖKMARK (m):
          </note>
          <u who="unknown" xml:id="i-7dab334f54e6b5a8-5" n="b47c6c15">
            <seg n="d1c00993">
              Herr talman! Jag vill också be att få tacka statsministern för
              hans redogörelse och vill hålla med om att en man, under vissa
              extrema omständigheter, kan göra två saker samtidigt. Men man
              bör inte ha två olika uppfattningar samtidigt. Det är vad den
              fråga som Yvonne Ruwaida tog upp tidigare handlar om.
            </seg>
            <seg n="ae10a553">
              Jag hoppade till lite när statsministern sade att det visade
              sig att alla länder var för en vald ordförande. Det gjorde jag
              mot bakgrund av vad Yvonne Ruwaida har sagt, att det inte skulle
              vara några institutionella förhandlingar men också, vilket är
              ännu mer grundläggande, därför att den svenska uppfattningen inte
              är att vi ska ha en vald ordförande. Man kan ha olika uppfattningar
              sinsemellan om vad som är bäst. Göran Persson presenterade här
              sin syn.
            </seg>
            <seg n="df86ead9">
              Riksdagen började tidigt att diskutera konventet. Vi hade tre
              betänkanden i våras från det sammansatta utskottet där syftet
              var just att tidigt lägga fast en linje. Det tror jag är viktigt.
              Om vi ska kunna slutföra detta i en process där riksdagen i slutet
              kan godkänna ett fördrag krävs att man är mycket förtroendefull
              och ansvarsfull gentemot varandra.
            </seg>
            <seg n="d0680360">
              Jag hör ibland nu senast när vi hade ett sammanträde med det
              sammansatta utskottet att regeringsföreträdarna brukar säga att
              riksdagen tycker på ett sätt och regeringen på ett annat, det
              vill säga två olika budskap. Det är inte vägen till framgång i
              en förhandling. Det är heller inte vägen till framgång när det
              gäller att bygga upp ett förtroende mellan regering och riksdag,
              för att kunna slutföra det med den legitimitet som krävs för att
              det sedan ska kunna godkännas.
            </seg>
            <seg n="43ce7822">
              Jag ställer frågan också mot bakgrund av den artikel som fanns
              i Dagens Nyheter i dag, en krönika där krönikören menar att statsministern
              lever i uppfattningen att det inte spelar någon roll, därför att
              de Europavänliga partierna kommer att säga ja i slutändan. Men
              ett agerande där man inte tar hänsyn till vad som sägs i riksdagen
              riskerar att leda till att det förtroende som måste gälla för
              att en legitim behandling ska kunna ske i riksdagen vittrar sönder.
            </seg>
            <seg n="67dd3853">
              Jag vill därför ställa frågan till Göran Persson: Avser regeringen
              att redovisa två olika uppfattningar i de institutionella frågorna
              eller avser man att redovisa den uppfattning som utformas här
              i riksdagen?
            </seg>
          </u>
          <note type="speaker" n="b08493e0">
            Anf. 32 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-5" n="96ee44e8">
            <seg n="cfb8900f">
              Herr talman! Jag har redan svarat på den frågan. Det är alldeles
              uppenbart att vi inte kommer att förhandla med någonting som går
              emot riksdagen. Sedan kan jag göra en bedömning. Det tror jag
              att den här kammaren också kan göra. Om vi i slutändan befinner
              oss i det läget, vilket jag tror att det går mot, att övriga länder
              tycker att det här är en lämplig ordning, mer eller mindre entusiastiskt,
              bör naturligtvis Sveriges riksdag väga in den saken också i sitt
              ställningstagande, särskilt som vi uppenbarligen är rätt delade
              här i kammaren.
            </seg>
            <seg n="07848663">
              Jag har svårt att förstå det sätt som Gunnar Hökmark har drivit
              den här frågan på. Från början fanns det faktiskt stöd för den
              ståndpunkten, i dina systerpartier ute i Europa, framför allt
              bland de mindre och medelstora medlemsstaterna. Men det är borta
              i dag. Man måste se det också.
            </seg>
            <seg n="10882de6">
              Vi kan ha delade uppfattningar i sak. Vi redovisar vår uppfattning
              från regeringens sida. Ni kommer att redovisa riksdagens uppfattning.
              Den gäller naturligtvis. Men sedan ska vi förhandla, om vi ska
              försöka flytta fram de positioner vi kan flytta fram för att se
              till att fördraget blir bättre materiellt. Jag bedömer att den
              fråga som vi just nu talar om kommer att vara väldigt svår för
              oss att rucka på. Men låt oss komma tillbaka till den diskussionen
              sedan.
            </seg>
            <seg n="e1ec1600">
              Två uppfattningar kan man säkert ha, Gunnar Hökmark. Det har
              nog Hökmark haft en och annan gång här i livet. Att göra två saker
              samtidigt är inte på något sätt unikt. Jag kommer ihåg en partivän
              till Gunnar Hökmark i USA som till och med kunde cykla och vissla
              samtidigt.
            </seg>
          </u>
          <note type="speaker" n="7182bd2c">
            Anf. 33 GUNNAR HÖKMARK (m):
          </note>
          <u who="unknown" xml:id="i-7dab334f54e6b5a8-6" n="b47c6c15">
            <seg n="60fbf3b4">
              Herr talman! Jag ska inte föra den frågan vidare. Det är bara
              att gratulera statsministern till att han har kunnat visa sig
              vara i samma klass som den partivännen till mig.
            </seg>
            <seg n="1cd327c7">
              När det sedan gäller grundfrågan söker statsministern tillflykt
              i det som är hans uppfattning i sak. Ett skäl till att den här
              frågan har blivit så stor i riksdagen är just att vi har en minoritetsregering,
              dessutom en minoritetsregering som har fått ett mycket tydligt
              besked med sig i en sakfråga och väljer att antingen inte driva
              frågan eller att driva den i motsatt riktning eller också, som
              jag påpekade tidigare, driva två olika frågor.
            </seg>
            <seg n="70e57705">
              Nu senast var det uppenbarligen så att alla länder var för en
              vald ordförande. Jag tycker inte att statsministern har svarat
              på min fråga: Var det så att Sverige uttalade att man var för
              en vald ordförande och är det så att Sverige kommer att driva
              regeringens uppfattning parallellt med riksdagens? Den frågan
              tycker jag att vi kan få svar på, även om det kanske är två frågor
              samtidigt.
            </seg>
          </u>
          <note type="speaker" n="513b2637">
            Anf. 34 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-6" n="96ee44e8">
            <seg n="80f15eed">
              Herr talman! Jag tror att alla som har följt den här diskussionen
              har samma uppfattning som jag. Regeringen skulle vara mycket vårdslös
              om vi, efter den diskussion vi har haft, inte avvaktade riksdagens
              beslut. Det är klart att vi ska göra det. I avvaktan på det har
              jag inte, vid de två toppmöten som har varit hittills under italienskt
              ordförandeskap, drivit några sakfrågor i författningsdelen. Jag
              har efterlyst ett klargörande vad gäller principen om strikt rotation
              mellan kommissionärerna i en liten kommission. Det redovisade
              jag på senaste EU-nämnden att jag skulle göra.
            </seg>
            <seg n="dd6deb83">
              Nu väntar vi tills riksdagen har satt ned foten. Sedan kommer
              vi att ha en bilateral överläggning med det italienska ordförandeskapet.
              Då får vi också göra en prioritering från Sveriges sida av vilka
              frågor vi tycker är viktigast att driva. Det handlar om i vilka
              frågor som vi tror att vi kan få förändringar till stånd i den
              jättelika materia som konventsförslaget utgör.
            </seg>
            <seg n="891ff2c2">
              Nog har vi tagit intryck. Nog har vi visslat en och annan gång
              men aldrig lyckats cykla samtidigt. Det får andra göra.
            </seg>
          </u>
          <note type="speaker" n="de0e4ea6">
            Anf. 35 TOBIAS KRANTZ (fp):
          </note>
          <u who="tobias_krantz_23a8b2" xml:id="i-36eb61ae1351ac33-0" n="f080005f">
            <seg n="6e0a74f5">
              Herr talman! Jag ber att få tacka för statsministerns redogörelse
              i kammaren i dag.
            </seg>
            <seg n="72402fbe">
              I många delar är det förslag som konventet lagt fram väldigt
              bra då det leder Europasamarbetet framåt. Låt mig nämna ett par
              punkter. Det handlar om att man väldigt tydligt klargör var de
              olika frågorna ska ligga, alltså om det är på europeisk nivå eller
              på nationell nivå. Det är en kompetenskatalog som hittills saknats
              i EU-samarbetet. Det handlar också om att stärka demokratin när
              det gäller både de nationella parlamentens och Europaparlamentets
              roll. Det är mycket positivt.
            </seg>
            <seg n="c4e735d1">
              Men det finns också ett antal punkter där det finns skäl att
              vara kritisk mot det som konventet kommit fram till. Jag blir
              heller inte helt lugnad när jag lyssnar på statsministerns redogörelse
              för de punkterna. Det gäller det som flera andra talare redan
              varit inne på, det vill säga vald ordförande för Europeiska rådet.
              Där har riksdagen gång på gång slagit fast en viss uppfattning,
              och uppenbarligen har regeringen inte drivit den linjen i det
              europeiska samarbetet på det sätt som den borde ha gjort. Jag
              tycker att det sätt som statsministern bemöter de här frågorna
              på visar att vi har ett konstitutionellt bekymmer.
            </seg>
            <seg n="6a3e91a2">
              Det finns också en annan punkt som är viktig, och den gäller
              kommissionens sammansättning. Jag tror att det är viktigt att
              varje land har en egen kommissionär i kommissionen eftersom det
              handlar om kommissionens legitimitet och att människor känner
              förtroende för kommissionen.
            </seg>
            <seg n="36e079f0">
              Därför blir jag lite orolig över det som står i den skrivelse
              som regeringen lämnat till riksdagen, men också över uttalanden
              som statsministern gjort i medierna kring den här frågan. Statsministern
              har sagt att det kanske inte är så viktigt att varje land har
              en egen kommissionär. Därmed har regeringen och Sverige hamnat
              i ett lite konstigt läge i förhållande till andra länder inom
              EU.
            </seg>
            <seg n="b3a95827">
              Jag skulle vilja fråga statsministern huvudsakligen om dessa
              två punkter. För det första: Driver verkligen regeringen med full
              kraft riksdagens beslut om vald ordförande för Europeiska rådet?
              För det andra: Vilken är regeringens position i fråga om egen
              kommissionär för varje enskilt land?
            </seg>
          </u>
          <note type="speaker" n="a80127d3">
            Anf. 36 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-7" n="96ee44e8">
            <seg n="b8a7a384">
              Herr talman! Den första frågan tror jag att jag lämnar. Jag har
              redan svarat på den.
            </seg>
            <seg n="b4935491">
              Den andra frågan handlade om kommissionärerna. Vid det senaste
              EU-nämndssammanträdet redovisade jag att det finns förslag i konventet
              en idé om en jämlik och strikt rotation. Jag tycker att den idén
              är värd att testas innan man förkastar detta. Därför har jag begärt
              en förklaring till vad som menas med strikt och jämlik rotation.
            </seg>
            <seg n="9c59c5ae">
              Om jag gör en gissning skulle jag tro att man i slutändan egentligen
              inte kommer att bli överens om hur det ska gå till, och då gäller
              naturligtvis linjen ett land, en kommissionär.
            </seg>
            <seg n="7906c96e">
              För mig är det viktigt att också säga att det finns en inbyggd
              motsättning i detta jag tror att det var Lars Ohly som pekade
              på den i EU-nämnden nämligen att kommissionen är unionens organ.
              Ju större unionen blir, desto fler kommer att sitta i kommissionen.
              När man sitter i kommissionen representerar man inte sitt eget
              hemland, utan man representerar unionen. Det ligger en motsättning
              i att varje land ska vara representerat i kommissionen, och kommissionens
              uppgift ska vi inte blunda för.
            </seg>
            <seg n="ad2800a7">
              Dessutom har vi, enligt min uppfattning, all anledning att stärka
              kommissionens ställning. Då ska den också vara beslutskraftig,
              men inte till priset av att vi får en kommission som domineras
              av de stora medlemsländerna. I så fall är det bättre att vi håller
              oss till linjen ett land, en kommissionär. Det finns alltså en
              inbyggd ologisk tanke i detta.
            </seg>
          </u>
          <note type="speaker" n="f48f1a69">
            Anf. 37 TOBIAS KRANTZ (fp):
          </note>
          <u who="tobias_krantz_23a8b2" xml:id="i-36eb61ae1351ac33-1" n="f080005f">
            <seg n="c862fb71">
              Herr talman! Statsministern gissar och analyserar mycket i sitt
              svar till mig, men jag efterlyste fler konkreta besked från statsministern
              om vilken linje regeringen driver i de diskussioner som förs.
            </seg>
            <seg n="b850d442">
              Vi är nu inne i ett skede där de olika länderna slår fast sina
              positioner och talar om vilka frågor de driver och vilka frågor
              de vill driva i botten i regeringsförhandlingarna. Då tycker jag
              att vi kan kräva av statsministern att han redovisar sin uppfattning
              och talar om att de och de frågorna tänker han driva i de förhandlingar
              som nu pågår eller snart kommer in i ett ännu mer intensivt skede.
            </seg>
            <seg n="fcd03380">
              Just i fråga om kommissionär har Sverige hamnat lite olyckligt
              till eftersom vi hamnat i en position som många stora länder anslutit
              sig till, medan exempelvis länder som Finland och Österrike hamnat
              i det motsatta lägret, som klart och tydligt slår fast att varje
              land ska ha en egen kommissionär med fullvärdig rösträtt. Sverige
              har, som jag menar, hamnat i helt fel dike i den diskussionen.
              Vi borde tydligt ha tagit ställning för den linje som Finland
              och Österrike har haft.
            </seg>
            <seg n="4937bd4c">
              Hur kommenterar statsministern det faktum att vi hamnat så knepigt
              till i den diskussionen?
            </seg>
          </u>
          <note type="speaker" n="674e586d">
            Anf. 38 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-8" n="96ee44e8">
            <seg n="a6412cde">
              Herr talman! Jag måste påminna Tobias Krantz om att vi redovisat
              regeringens position för riksdagen. Den ligger här. Nu ska riksdagen
              värdera vad regeringen sagt, och det kommer den att göra den 20
              november. I avvaktan på den värderingen kan vi självklart inte
              driva någon förhandling. Allt annat vore mycket märkligt.
            </seg>
            <seg n="5fc3f4d1">
              Vi kan alltså inte nu starta om en diskussion eller börja en
              diskussion i förtid. Jag väntar på vad Tobias Krantz ska säga
              och hur han ska få ihop en majoritet för sina ståndpunkter i riksdagen
              eller, om han inte får det, att acceptera den skrivelse som regeringen
              lagt fram. Så ser ordningen ut, och den måste vi hålla oss till.
            </seg>
          </u>
          <note type="speaker" n="65f94dc0">
            Anf. 39 MARGARETA ANDERSSON (c):
          </note>
          <u who="margareta_andersson_5c141b" xml:id="i-bd56172049f83164-0" n="803151a3">
            <seg n="d83e2bcf">
              Herr talman! Jag vill tacka statsministern för denna information.
            </seg>
            <seg n="d8770af0">
              Först har jag en fråga som handlar om tillväxtinitiativet från
              det italienska ordförandeskapet. Finns det några konkreta förslag
              som gäller Östersjösamarbetet? Östersjön är ju väldigt viktig
              både att hålla ren och också att utnyttja för kommunikationer
              mellan framför allt de nya baltiska medlemsstaterna och Sverige.
              Finns det några förslag på det området som kan vara av värde?
            </seg>
            <seg n="6d3cf67e">
              För att sedan övergå till regeringskonferensen menar jag att
              den fråga om röstviktning som Spanien och Polen driver ser väldigt
              allvarlig ut. Vilken inställning intar den svenska regeringen
              i den frågan? Riskerar man att hamna i en konflikt som gör att
              hela regeringskonferensen kan spricka? Det kan medföra allvarliga
              konsekvenser för det nya samarbetet på det området inom unionen.
            </seg>
            <seg n="7cc7165b">
              Slutligen har jag en fråga om det försvarspolitiska samarbetet.
              Kan den linje som statsministern och Sveriges regering driver
              innebära att man kanske slipper den splittring som vi så tydligt
              såg i samband med Irakkonflikten, där Storbritannien och några
              andra stater gick på USA:s sida medan Frankrike, Tyskland och
              i stort sett hela det övriga EU hade en annan inriktning på sin
              inställning? Kan man komma närmare varandra så att vi får ett
              starkare EU på det sättet, eller hur ser det ut?
            </seg>
          </u>
          <note type="speaker" n="f36cb59f">
            Anf. 40 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-9" n="96ee44e8">
            <seg n="d9c3b089">
              Herr talman! Som svar på Margareta Anderssons fråga vill jag
              säga att det finns delprojekt i Baltikum på järnvägssidan, vilka
              rimligen ska bidra till en något bättre situation i Östersjöområdet.
              Vi har också Fehmarnbältbron, som rimligen kan bidra till att
              stärka järnvägstrafiken från Norden söderut i Europa. Den bör,
              åtminstone indirekt, bidra till en bättre Östersjömiljö. Det finns
              ingenting i projekten, såvitt jag kan erinra mig, som rör själva
              hanteringen i Östersjön i exempelvis hamnar och terminaler. Så
              är läget.
            </seg>
            <seg n="57331653">
              När det gäller frågan om Spanien och Polen ska den inte underskattas.
              Framför allt Polen nådde ju en framgång i Nice. Enligt resultatet
              i Nice, i det gällande fördraget, har det en ställning och en
              röststyrka som är näst intill lika stark som Tysklands och lika
              stark som Spaniens.
            </seg>
            <seg n="deb7b364">
              Vi var aktiva vid det tillfället och stödde polackerna så att
              de åtminstone skulle få samma behandling som Spanien. Det var
              viktigt att ett nytt medlemsland inte skulle behandlas sämre.
              Sedan har konventet viktat om detta och på så sätt gett Spanien
              och Polen en något svagare ställning. Jag kan mycket väl tänka
              mig att det i slutändan kan komma att bli en mycket tuff förhandlingsnöt
              att knäcka.
            </seg>
            <seg n="dea30c7f">
              För vår del är det inte avgörande vilken behandling Spanien och
              Polen får. För vår del får det ses i en helhet.
            </seg>
            <seg n="41e77748">
              Om en splittring av det slag vi såg kring Irakkriget kan undvikas
              i fortsättningen låter jag vara osagt. Det är andra motsättningar
              än bara sådana som finns representerade inom EU-strukturen. Här
              finns också olika synsätt på den transatlantiska relationen. Det
              går tillbaka långt i tiden. Det gäller särskilt det skilda synsättet
              mellan Frankrike och Storbritannien.
            </seg>
          </u>
          <note type="speaker" n="c487e753">
            Anf. 41 MARGARETA ANDERSSON (c):
          </note>
          <u who="margareta_andersson_5c141b" xml:id="i-bd56172049f83164-1" n="803151a3">
            <seg n="526c0134">
              Herr talman! Jag tackar för svaren. Jag tycker att de var upplysande.
              Jag hoppas bara att vi kan fortsätta att påverka från svensk sida
              så att framför allt försvarssamarbetet kommer att ske på ett för
              Sverige positivt sätt, eftersom vi inte är NATO-medlemmar utan
              ett alliansfritt land och hoppas kunna så förbli.
            </seg>
            <seg n="633803b0">
              Jag kan i det sammanhanget ställa en fråga. Hur ser statsministern
              på frågan om försvarsmaterielbyrån? Kommer den till stånd oavsett
              hur det går med de övriga förhandlingarna på försvarsområdet,
              eller hur ser det ut där?
            </seg>
          </u>
          <note type="speaker" n="149f39da">
            Anf. 42 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-10" n="96ee44e8">
            <seg n="87d9eb47">
              Herr talman! Man vet aldrig vad som följer i spåren på att ett
              projekt havererar, vilket humör som kommer att finnas och vilka
              ambitioner som finns på plats. Det är möjligt att då också försvarsmaterielbyrån
              faller. Men det finns ingen sådan logisk koppling.
            </seg>
            <seg n="c7786d40">
              Vi skulle gärna se att det arbetet utvecklades. Vi har en omfattande
              produktion av försvarsmateriel i Sverige. Vi har all anledning
              att söka internationellt samarbete för att kunna behålla den typen
              av kapacitet och kompetens.
            </seg>
            <seg n="2ade8e0a">
              Det är inte givet kopplat till de förslag som ligger om försvarssamarbete
              i konventet. Men den politiska stämningen kan mycket väl vara
              sådan att också detta blir svårare. Det kan inte uteslutas.
            </seg>
          </u>
          <note type="speaker" n="339ece01">
            Anf. 43 HOLGER GUSTAFSSON (kd):
          </note>
          <u who="holger_gustafsson_cb5978" xml:id="i-5567c87f0e38c914-0" n="5c578b31">
            <seg n="a5ae1f3f">
              Herr talman! Först vill jag tacka statsministern för informationen
              och möjligheten att ställa fördjupade frågor. Min fråga gäller
              de institutionella frågorna. Jag vill ställa en fråga om den så
              kallade passerellen, eller överbryggningsmekanismen. Det gäller
              rådets möjlighet att vid enstaka tillfällen gå från enhällighet
              till kvalificerade beslut.
            </seg>
            <seg n="c7a60e39">
              Vi gläder oss så här långt att regeringen är tveksam till den
              frågan. Man har gett uttryck för att man på något sätt går förbi
              de nationella parlamenten i sammanhanget. Men jag har också förstått
              att det skulle kunna finnas en möjlighet till kompromiss för regeringen
              om man kan vinna tid i processen så att det finns möjlighet att
              konsultera hemmaparlamentet, eller i vårt fall riksdagen.
            </seg>
            <seg n="d051be40">
              Min fråga till statsministern är: Hur skulle en sådan konsultation
              se ut? Handlar det fortfarande om en överläggning i EU-nämnden,
              eller kan svenska folket på något sätt komma in i bilden genom
              att man kan använda kammaren i en sådan information?
            </seg>
          </u>
          <note type="speaker" n="1bff38d6">
            Anf. 44 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-11" n="96ee44e8">
            <seg n="a9e573c8">
              Herr talman! Den så kallade passerellen är ett inslag som vi
              bör föra åt sidan. Jag tycker inte om den. Den har funnits förut
              och inte missbrukats. Men likafullt vet man aldrig hur den används
              i framtiden. Det är ett kraftfullt instrument som kan gå runt
              nationella parlament. Redan där reagerar jag.
            </seg>
            <seg n="10b44fa0">
              Hur det ska det göras om man vinner tid för att förankra? Om
              det ändå kommer till stånd, och man får en skrivning av slaget:
              innan denna mekanism utnyttjas ska de nationella parlamenten höras,
              hur ska det då gå till? Det är en bra fråga.
            </seg>
            <seg n="5d24be34">
              Jag har ingenting emot att gå till en kammare. Då handlar det
              om att man förskjuter någonting som är av stor kvalitet inom fördraget.
              Man går från ett sätt att fatta beslut till ett annat. När vi
              har gjort det tidigare har vi inte nöjt oss med att gå till ett
              nämndsammanträde utan gått till riksdagen.
            </seg>
            <seg n="3ff6612e">
              Logiken borde tala för något slags riksdagsbehandling. Jag har
              inte trängt in i det. Men så här tentativt när vi står och resonerar
              om det hamnar jag i den slutsatsen. Låt oss titta på det.
            </seg>
          </u>
          <note type="speaker" n="66824c41">
            Anf. 45 HOLGER GUSTAFSSON (kd):
          </note>
          <u who="holger_gustafsson_cb5978" xml:id="i-5567c87f0e38c914-1" n="5c578b31">
            <seg n="62bb7098">
              Herr talman! Låt mig bara ta tillfället i akt att ge uttryck
              för att det naturligtvis är intressant om vi här i Sverige kan
              hitta former för ökad öppenhet samtidigt som Europa med sin nya
              konstitution försöker skapa en sådan.
            </seg>
          </u>
          <note type="speaker" n="f3df1175">
            Anf. 46 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-12" n="96ee44e8">
            <seg n="20319c63">
              Herr talman! I detta kan vi förena oss.
            </seg>
          </u>
          <note type="speaker" n="ce0dd790">
            Anf. 47 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-5467f5d2b822fda0-2" n="ca2a7350">
            <seg n="a62757e0">
              Herr talman! Vi är alla medvetna om att medlemskapet i EU även
              om det i stort sett har fördelar för Sverige på ett viktigt område
              har inneburit nackdelar. Vår alkoholpolitik har urholkats. Vi
              dricker nu 30 % mer är tidigare, och skadorna har börjat att öka.
              En orsak till detta kan vara att folkhälsan har vägt lätt i jämförelse
              med de kommersiella intressena när de har kommit konflikt med
              varandra. Jag har varit inne på det tidigare här i kammaren.
            </seg>
            <seg n="f3bd4efe">
              Om man nu vill motverka en fortsatt utveckling i samma ogynnsamma
              riktning skulle det kunna ske genom att ange skydd för och främjande
              av folkhälsan som ett av de viktiga målen för unionen i inledningen
              av grundlagen, konstitutionen. Man ser att regeringen är inne
              på den tanken. Men till skillnad från andra mål sägs det med väldigt
              många reservationer: Om förutsättningar finns kan det även övervägas
              att föreslå att skyddet av människors fysiska och psykiska hälsa
              ska nämnas. Det är vad som står. Det är så svagt att det nästan
              inte går att urskilja från papperet bakom.
            </seg>
            <seg n="16bdbec4">
              Eftersom statsministern här efterlyste prioriteringar skulle
              jag vilja säga att detta är en fråga som regeringen bör prioritera.
              Det är särskilt mot bakgrund av att det är i stort sett den enda
              fråga där Sverige har haft nackdelar av medlemskapet fram till
              nu. Jag vill därför fråga statsministern om han är beredd, om
              han nu får stöd för detta i riksdagen, att prioritera frågan om
              att folkhälsa ska väga tyngre i jämförelse med de kommersiella
              intressena inom EU?
            </seg>
          </u>
          <note type="speaker" n="406e97c9">
            Anf. 48 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-13" n="96ee44e8">
            <seg n="f7011dfb">
              Herr talman! När det gäller alkoholhanteringen har jag i stort
              sett samma uppfattning som Gabriel Romanus. Vi är bland annat
              båda varma anhängare av Systembolaget och en restriktiv alkoholpolitik.
            </seg>
            <seg n="009b9600">
              Jag vill bara resa ett litet varningens finger. Jag ställer upp
              på det Gabriel Romanus säger, och jag gör det gärna. Men jag gör
              det inte till priset av att vi öppnar för mer av EU-dömande kring
              vår välfärdspolitik. Vi får se upp så att vi inte hamnar i en
              sådan fälla i stället. Det vill vi inte ha. Det är vårt eget ansvarsområde.
            </seg>
            <seg n="5611e70d">
              Däremot tycker jag att spritfloden gott kunde dämmas upp. Låt
              oss gärna samarbeta kring den saken om vi hittar en metod att
              göra det.
            </seg>
          </u>
          <note type="speaker" n="972498dc">
            Anf. 49 GABRIEL ROMANUS (fp):
          </note>
          <u who="gabriel_romanus_d7a92e" xml:id="i-5467f5d2b822fda0-3" n="ca2a7350">
            <seg n="dfaee0fd">
              Herr talman! Jag gläder mig självklart åt statsministerns och
              min gemensamma kärlek till Systembolaget. Det är inte så att jag
              menar att vi ska överlåta folkhälsopolitiken till EU. Det som
              har hänt är att folkhälsopolitiken kommer i konflikt med de kommersiella
              intressena. Det kan vi inte klara oss från genom att säga att
              folkhälsa är ett svensk åtagande. Det är när de kommer i konflikt
              som det vore bra att ha folkhälsan som ett överordnat mål för
              EU, även om sedan mycket av verkställigheten ligger på nationerna.
            </seg>
            <seg n="f53d631a">
              Jag tycker inte att regeringens formulering i skrivelsen andas
              något särskilt starkt engagemang. Men jag hoppas att det som statsministern
              nu har sagt kan uppmuntra riksdagens majoritet att ställa sig
              bakom yrkandet att folkhälsa ska vara ett viktigt mål för EU.
              Då kan det hända att vi slipper ytterligare bedrövelse när konflikten
              mellan kommersiella intressen och folkhälsointressen uppstår.
            </seg>
          </u>
          <note type="speaker" n="34289ad5">
            Anf. 50 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-14" n="96ee44e8">
            <seg n="d3660008">
              Herr talman! Jag har bara reservationen att vi måste se till
              att vi inte öppnar upp för någonting nytt vad gäller kompetens
              för unionen. Vi måste titta på detta, Gabriel Romanus. Den saken
              vill jag reservera mig för. I övrigt har jag inga svårigheter
              att vara med när det handlar om att stå för en restriktiv alkoholpolitik.
            </seg>
          </u>
          <note type="speaker" n="4268d14c">
            Anf. 51 LOTTA N HEDSTRÖM (mp):
          </note>
          <u who="lotta_hedstrom_852ee3" xml:id="i-7374dde49c4068d4-0" n="77c97966">
            <seg n="ee65859a">
              Herr talman! Jag vill tacka statsministern för att vi så här
              nästan på parkett har möjlighet att följa vad som händer i regeringsförhandlingarna.
            </seg>
            <seg n="c19dce22">
              Jag tänkte ta upp en fråga som jag också många med mig tycker
              är väldigt angelägen som rör asyl- och migrationsområdet. Det
              finns en stor oro för det vi ser i dag. Det finns en oro för de
              svaga skrivningar i konventet och också en oro för den som vi
              tycker defensiva hållning som regeringen hittills har aviserat
              på området.
            </seg>
            <seg n="e3642fdc">
              Jag har så sent som i dag lärt mig att det väsentliga det som
              man brukar kalla för det materiella innehållet egentligen kommer
              att bestämmas i sekundärrätten, som fastslås efter det att regeringskonferensen
              är färdig. Därför menar jag att det inte finns någon anledning
              att bara syssla med uppehållande verksamhet till den 20 november,
              när riksdagen har satt ned foten. Vi önskar att regeringen driver
              frågorna och vill få med sig andra. I första hand gäller det att
              få en mycket mer generös och humanitärt inriktad asylpolitik.
              I andra hand ska man slå fast möjligheten till minimistandarder
              och minimiregler som gör att enskilda länder kan gå före.
            </seg>
            <seg n="11d32e63">
              Jag skulle egentligen vilja höra statsministern lova att driva
              de här frågorna nu under hösten och fortsättningsvis.
            </seg>
          </u>
          <note type="speaker" n="77893d70">
            Anf. 52 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-15" n="96ee44e8">
            <seg n="16da3002">
              Herr talman! Fresta mig inte, Lotta N Hedström, att börja driva
              frågor innan vi har fått besked från riksdagen. Den första halvan
              av frågestunden får inte handla om att vi har gjort det och den
              andra om att vi inte har gjort det. Nu väntar vi på den 20 november.
            </seg>
            <seg n="d298eb56">
              I sak tycker jag att vi ska ha en flykting-, asyl- och migrationspolitik
              som är präglad av humanistiska ideal och värderingar och av solidaritet.
              Det är allt färre regeringar ute i Europa i dag som har en tydlig
              utgångspunkt här. Det är en kall vind som drar över vår kontinent.
              Senast såg vi de här sakerna spela en stor roll i det schweiziska
              valet. Sverige är ett av de få länder där vi inte har haft den
              här debatten som en starkt närvarande kraft i en valrörelse. Det
              kan vi känna oss gemensamt hedrade av.
            </seg>
            <seg n="206f5c33">
              Det återstår att se vilka förutsättningar vi har att vinna konventets
              gehör här, men vi ska kämpa. Jag tror att det här är viktigt,
              och det är oerhört angeläget att vi kan utveckla en Europapolitik
              som präglas av de här värderingarna. Det farligaste som finns
              är att vi hamnar i en situation där vi blir ensamma om en linje
              och om en nivå och det i sin tur resulterar i att vi får spänningar
              i vårt land. Det är en mycket svår balansgång att gå, men vi ska
              driva det här med den kraft som vi förmår utveckla utifrån de
              ideal som vi har. Men detta är inte den dominerande uppfattningen
              i Europa i dag.
            </seg>
          </u>
          <note type="speaker" n="15bbe6aa">
            Anf. 53 LOTTA N HEDSTRÖM (mp):
          </note>
          <u who="lotta_hedstrom_852ee3" xml:id="i-7374dde49c4068d4-1" n="77c97966">
            <seg n="86ad0b8c">
              Herr talman! Jag är relativt nöjd med svaret, dock inte helt.
              På det här området har regeringen och statsministern flertalet
              ledamöter i den svenska riksdagen bakom ryggen. Det gavs också
              uttryck för det i de tre betänkanden som vi lämnade som vägledning
              i våras för förhandlingarna. Att bara syssla med uppehållande
              verksamhet och vänta på att riksdagen ska ge hela receptet i november
              behövs alltså inte. Här är det grönt ljus jobba för detta! Så
              lyder budskapet.
            </seg>
            <seg n="e2bac37f">
              Min sista fråga är vilka bedömningar statsministern gör när det
              gäller att hitta allianser i detta något mörkare Europa i de här
              frågorna. Finns det länder och andra goda krafter som man skulle
              kunna ta under armen, och helt enkelt höja ribban i invandrings-
              och asylpolitiken?
            </seg>
          </u>
          <note type="speaker" n="9e030908">
            Anf. 54 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-16" n="96ee44e8">
            <seg n="e6b83743">
              Herr talman! Jag vill inte göra en bedömning av varje enskilt
              land. Det är svårt att göra det så här i en talarstol.
            </seg>
            <seg n="2f50d075">
              Vi har i en allians som inte sällan har varit FrankrikeSverige
              hittills kunnat stoppa en del förslag. Det har gällt det senaste
              året när det har kommit propåer som har gått åt fel håll. Senast
              gällde det förslaget om att byta illegalt återtagna invandrare
              mot kvoter för arbetskraftsinvandring. Då var det Sverige, Frankrike
              och ytterligare några länder. Men jag törs inte gissa nu vad som
              händer på regeringskonferensen.
            </seg>
          </u>
          <note type="speaker" n="56eb8658">
            Anf. 55 ULF HOLM (mp):
          </note>
          <u who="ulf_holm_0fcd2f" xml:id="i-f66e0a2f5e043046-0" n="03d177c9">
            <seg n="d0801a0f">
              Herr talman! Tack, herr statsminister, för redogörelsen! Jag
              ska börja med kemikalielagstiftningen. Jag tolkar statsministerns
              svar som att han erkänner att miljöarbetet tar ett steg tillbaka
              i och med omflyttningen från miljö- till konkurrensrådet. Det
              som jag blir mest förvånad över är att statsministern accepterade
              denna omläggning under toppmötet. Trots att det finns stora stater
              så skulle väl Sverige kunna agera mer högljutt. Detta betyder
              ju att industrin nu har tagit det första steget i riktning mot
              att krossa en radikal kemikalielagstiftning. Det är väl något
              som knappast varken jag eller statsministern önskar.
            </seg>
            <seg n="e9b6d387">
              Den andra frågan gäller regeringskonferensen. Det har pratats
              mycket här om huruvida den har börjat eller inte. Jag är nog mest
              intresserad av när den ska ta slut. Statsministern verkar ju ha
              gått med på stödet till ordförandeskapets uppläggning och tidsplan
              för regeringskonferensen. Tidsplanen är att den ska vara slut
              i december. I EU-nämnden har jag tidigare uppfattat att statsministern
              inte vill gå med på det, utan vill fortsätta till våren. Jag vill
              därför ha ett klargörande på den punkten.
            </seg>
            <seg n="4fd214fd">
              Min sista fråga gäller EU-kommissionen. Jag tror att statsministern
              ska läsa de motioner som riksdagspartierna har lämnat om EU-konventet.
              Där kommer han att finna att det inte finns stöd av riksdagens
              majoritet för den linje som statsministern i alla fall har uttalat
              inför medierna, men kanske inte på toppmötet. Det är lite svårt
              att veta var vi driver frågorna inne vid förhandlingsbordet eller
              utanför.
            </seg>
            <seg n="e368c1c1">
              Detta går också stick i stäv med statsministerns tidigare uttalanden
              om att EU-kommissionen är de små staternas bundsförvant. Jag håller
              kanske inte med om det, men i det sammanhanget är det trist att
              höra att statsministern vill släppa på kravet att varje land ska
              ha en EU-kommissionär med rösträtt. Det är ju det som är det viktiga
              i den konstellation som EU-kommissionen har just nu. Det finns
              såvitt jag vet ingen majoritet i riksdagen för den linje som statsministern
              ger uttryck för.
            </seg>
          </u>
          <note type="speaker" n="3f77ddd3">
            Anf. 56 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-17" n="96ee44e8">
            <seg n="83356410">
              Herr talman! Jag tar det sista först. Jag vet inte om Ulf Holm
              deltog i den senaste EU-nämnden. Det går ju att läsa protokollet,
              om inte annat. Där redogjorde jag för vad jag skulle göra på toppmötet,
              och det har jag också redogjort för här, nämligen att testa frågan
              om strikt rotation. Vad menar man med det när man säger den saken?
              Det är bra att få det utklarat. Det är det första.
            </seg>
            <seg n="2da38486">
              Det andra gäller att en stark kommission rimligen är de små staternas
              bästa vän. Det handlar om starka gemensamma institutioner. Men
              om vi går bakåt i tiden så är jag inte så säker på att vi upplever
              att kommissionen alltid har företrätt det unionsgemensamma och
              därmed behandlat små och stora stater jämlikt. Om man tittar på
              fördelningen av portföljer ser man att det finns en tydlig tendens
              att de större staterna har haft de tyngre portföljerna.
            </seg>
            <seg n="7d948796">
              Jag pekar då på den inbyggda motsättning som finns, nämligen
              att man sitter i kommissionen och på något sätt representerar
              sitt eget hemland. Därmed försvagar man, precis som vi sade på
              EU-nämnden, kommissionens karaktär av unionsgemensamt organ. Det
              resonemanget måste man kunna föra och pröva. Men om det sedan
              resulterar i att vi ska ha uppfattningen att vi ska gå på konventets
              förslag exempelvis är helt och hållet beroende av var riksdagen
              sätter ned foten.
            </seg>
            <seg n="9547b9cd">
              Om det är så att det som finns i konventets förslag står för
              en strikt rotation låt oss testa den saken! Jag tvivlar på det,
              men låt oss testa det. Om det inte står för en strikt rotation
              så är det naturligtvis linjen ett land en kommissionär med rösträtt
              som gäller. Skulle det stå för en strikt rotation jämlikt, så
              låt oss i så fall prata om den saken innan vi låser oss slutligt
              i förhandlingsarbetet.
            </seg>
            <seg n="f92b7da0">
              Tidsplanen har inte kommit upp förut. Den är enligt vår uppfattning
              att det ska vara klart i tid före Europaparlamentsvalet. Kvalitet
              går före snabb tidsplan. Vad som förvånade mig vid det här toppmötet
              var att man i försvarsfrågorna så snabbt förde åt sidan diskussionen
              om gemensamma försvarsgarantier och dessutom preciserade sig om
              att ett strukturerat samarbete ska omfatta alla. Det var en överraskning
              för mig att det gick så fort. Det gör att jag tror att det kan
              bli ett tryck i slutet på året för att slutförhandla detta. Då
              handlar det naturligtvis om vad vi kan få ut i stället.
            </seg>
          </u>
          <note type="speaker" n="b4379cec">
            Anf. 57 ULF HOLM (mp):
          </note>
          <u who="ulf_holm_0fcd2f" xml:id="i-f66e0a2f5e043046-1" n="03d177c9">
            <seg n="a08542fd">
              Herr talman! Jag kan hålla med om en del i resonemanget om EU-kommissionen.
              Jag är personligen inte någon vän av en jättestark EU-kommission
              en byråkratkloss, som det kan uttryckas i dag. Jag tror också
              att vi delar den uppfattningen.
            </seg>
            <seg n="2952754f">
              Men det är inte ointressant att det finns personer som kommer
              från Sverige där. Vi har fört en lång debatt i Sverige om att
              vi tycker att det är för få anställda i EU-kommissionen som kommer
              från Sverige just därför att det inte är ointressant vilken kulturell
              bakgrund man har, var man kommer i från och så vidare. Det gäller
              även det högsta beslutande organet, det vill säga EU-kommissionen.
              Det är därför jag tycker att det är viktigt att vi också måste
              värna att det finns en svensk med rösträtt där. Den är den bakgrunden
              som man måste ta till sig. Det är en öppen fråga, och det kommer
              vidare diskussioner längre fram. Men statsministern bör vara tydligare
              i den frågan.
            </seg>
            <seg n="b4a816af">
              Det som förvånar mig är tidsplanen. Uppenbarligen har statsministern
              gått med på att tidsplanen som italienarna har presenterat ska
              gälla. Där står december. Det förvånar mig, och jag ser med oro
              på den snabbhet som sker i diskussionerna inte minst med tanke
              på den tröga diskussion vi har i Sverige. I somras presenterades
              att bara 10 % av svenskarna visste om att det fördes en diskussion
              i frågorna. Om riksdagen känner sig överkörd kan du själv se hur
              svenska folket kan känna sig i diskussionen om var makten i EU
              ska ligga någonstans.
            </seg>
          </u>
          <note type="speaker" n="ae0d8c2b">
            Anf. 58 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-18" n="96ee44e8">
            <seg n="f08b31b7">
              Herr talman! Jag förstår inte Ulf Holms resonemang om tidsplanen.
              Jag har bara gjort en bedömning att jag tror att det italienska
              ordförandeskapet kan komma fram till ett läge i slutet av året
              då man vill och har underlag för att slutförhandla de konstitutionella
              frågorna. Jag har hela tiden sagt att vi föredrar en ordning där
              vi tar tid på oss. Men en överraskning var hur snabbt försvarsfrågorna
              hanterades vid sammanträdet och hur snabbt de släpptes. Det är
              en värdering och bedömning jag gör. Det innebär inte att jag har
              bytt uppfattning.
            </seg>
            <seg n="67c85574">
              Vi kan snart vara 35 medlemmar i Europaunionen. 35 medlemmar
              i en kommission med rösträtt måste organiseras. Efter vilka principer
              ska den organiseras? Hierarkiskt säger kommissionen själv med
              en ordförande som själv får bestämma hur den ska organiseras.
              Jag är inte så säker på att det är så attraktivt. Det finns nackdelar
              med båda modellerna. Låt oss pröva det, så att vi inte reflexmässigt
              tror att bara därför att man har en representant i kommission
              är man garanterad något slags nationell förankring. Det kan bli
              precis tvärtom. Jag har sett tillräckligt mycket av det för att
              vara lite mer reserverad.
            </seg>
          </u>
          <note type="speaker" n="5af8c50b">
            Anf. 59 ALICE ÅSTRÖM (v):
          </note>
          <u who="alice_astrom_5d697c" xml:id="i-4152771691514b75-0" n="dce8ee48">
            <seg n="530ab8be">
              Herr talman! Jag tackar också statsministern för föredragningen.
              När man kommer så här i slutet har redan många av de intressanta
              frågorna tagits upp.
            </seg>
            <seg n="9391f31b">
              Det är ändå två saker som inte har berörts. Den ena handlar om
              den gemensamma gränsbyrån förvaltningen, myndigheten som ska inrättas.
            </seg>
            <seg n="173537a5">
              Sverige har under de senaste åren varit stark motståndare till
              att få gemensamma gränsstyrkor. Det har funnits ett starkt tryck
              hos en del länder inom EU att nu ha gemensamma gränsstyrkor och
              att det inte ska vara en strikt nationell fråga. Jag kan se att
              den gemensamma gränsförvaltningsmyndigheten byrån är ett steg
              på vägen. Hur ser statsministern på detta, och är det fortfarande
              tydligt och klart att Sverige inte kommer att gå med på gemensamma
              gränsstyrkor?
            </seg>
            <seg n="4e1bb318">
              Den andra frågan jag vill ta upp är kanske lite större. Statsministern
              säger att man avvaktar riksdagens ställningstagande innan man
              går in i den direkta förhandlingen. Förslaget har varit ute på
              remiss, och det är bra. Det framgår av remissvaren och i debatten
              att konventsförslaget strider mot den svenska grundlagen. I normalfallet
              i lagstiftningsarbetet har vi i riksdagen alltid tillgång till
              att Lagrådet har granskat de stora lagstiftningsfrågorna, så att
              man får den tryggheten att detta är granskat med utgångspunkt
              i hur det här förhåller sig till den svenska grundlagen. Men det
              är inte gjort med det här förslaget. Hur ser statsministern på
              det? Det är olyckligt om det i efterhand skulle visa sig att det
              finns punkter som strider mot den svenska grundlagen och att vi
              inte har uppmärksammat frågorna tillräckligt tydligt i början
              av förhandlingsprocessen.
            </seg>
          </u>
          <note type="speaker" n="9142a6c5">
            Anf. 60 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-19" n="96ee44e8">
            <seg n="5135522f">
              Herr talman! Vi har i vår skrivelse till riksdagen noggrant gått
              igenom hur konventet står i relation till den svenska grundlagen.
              Det är en viktig fråga också för regeringen. Vi gör den bedömningen
              att detta icke på något sätt strider mot grundlagen. Därmed har
              vi också gjort bedömningen att vi inte behöver pröva detta i Lagrådet.
              Det är vår utgångspunkt.
            </seg>
            <seg n="97e597a0">
              I fråga om gränsstyrkor sade jag i mitt anförande att vi betraktar
              detta som en strikt mellanstatlig fråga. Om vi ska ha en gränsbyrå
              ska den syssla med metodutveckling, informationsutbyte, det vill
              säga den typ av verksamhet som inte inkräktar på varje stats suveräna
              rätt att själv bevaka sin gräns. Vi håller på den principen.
            </seg>
            <seg n="e65de123">
              Några stater som har kommit in som medlemmar i unionen har en
              lång yttre gräns, inte så sällan mot gamla kommuniststater med
              befolkningar som är hårt pressade i sitt dagliga liv exempelvis
              PolenVitryssland. Redan vid anslutningsförhandlingen för Polen
              i Köpenhamn fick man med 100 miljoner euro för att klara gränsskyddet.
              Det antyder att det har öppnats en princip för att stötta dem
              som har en lång yttre gräns men inte att ta över det nationella
              ansvaret för att sköta styrkorna. Det ligger hos varje medlemsland.
            </seg>
          </u>
          <note type="speaker" n="f8636916">
            Anf. 61 ALICE ÅSTRÖM (v):
          </note>
          <u who="alice_astrom_5d697c" xml:id="i-4152771691514b75-1" n="dce8ee48">
            <seg n="576e07e8">
              Herr talman! Jag tackar statsministern för det tydliga svaret
              att gränsstyrkor ska vara en strikt nationell fråga. Men det är
              viktigt att poängtera att de eventuella medel som kommer att användas
              för att hjälpa vissa länder kommer att hållas inom den befintliga
              budgeten. Det är oerhört viktigt att inte fortsätta att bygga
              upp ytterligare kostsamma utgifter och att inte öppna upp för
              att det blir mer och mer av en överstatlig fråga.
            </seg>
            <seg n="ac05d0ba">
              Sedan går jag över till frågan om grundlagen och regeringens
              skrivelse till riksdagen. Det är tydligt att det finns tunga instanser
              representerade bland remissvaren som inte delar regeringens ståndpunkt.
              Då borde det vara i regeringens intresse att faktiskt låta Lagrådet
              göra en oberoende granskning så att det blir klart och tydligt
              för alla.
            </seg>
          </u>
          <note type="speaker" n="53f27731">
            Anf. 62 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-20" n="96ee44e8">
            <seg n="353dd243">
              Herr talman! Bara för att det finns motstridiga synpunkter i
              ett remissförfarande går man inte automatiskt till Lagrådet. Det
              gör vi inte i andra sammanhang heller. Det är regeringens bedömning
              att detta ryms inom vår grundlag. Där har vi självklart gjort
              en noggrann beredning. Nu ligger detta hos riksdagen. Nu får riksdagen
              värdera vad regeringen säger. Jag har ingen anledning att nu komma
              med nya initiativ.
            </seg>
            <seg n="63d67ae7">
              Jag behöver inte tillägga mer vad gäller gränsstyrkorna. Vi tycks
              vara överens. Det är bra. Jag tror inte heller att vi är särskilt
              ensamma på den punkten. Det är en rätt bred uppfattning att detta
              bör vara en nationell angelägenhet.
            </seg>
          </u>
          <note type="speaker" n="a3f1245f">
            Anf. 63 ANNE LUDVIGSSON (s):
          </note>
          <u who="anne_ludvigsson_acd76c" xml:id="i-39570f2011cf06c1-0" n="2f459f8c">
            <seg n="fcb00e5d">
              Herr talman! Jag ska återkoppla till det som statsministern inledde
              med, nämligen det tillväxtinitiativ som har tagits. Min fråga
              handlar om värdet och vikten av att ta till vara alla människors
              kunskap och möjligheter i tillväxtarbetet. Bakom forskning och
              utbildning finns människor. Det är de som är kraften.
            </seg>
            <seg n="1156bf6c">
              Under Sveriges EU-ordförandeskap genomfördes en rad framgångsrika
              möten. Vid ett ministermöte i Norrköping fastställdes att jämställdhet
              är en förutsättning för ekonomisk tillväxt. Jag vet också att
              i Lissabonstrategin har detta följts upp med bland annat mål för
              barnomsorg infrastruktur på sitt sätt.
            </seg>
            <seg n="74876bb0">
              Finns jämställdhetsaspekten och jämställdheten med i de tillväxtdiskussioner
              som nu förs?
            </seg>
          </u>
          <note type="speaker" n="37560602">
            Anf. 64 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-21" n="96ee44e8">
            <seg n="3851c083">
              Herr talman! I det initiativ som kommissionen har tagit tillsammans
              med det italienska ordförandeskapet finns inte tillväxtaspekten
              med. Det var ett snävt perspektiv kopplat till synsättet att investeringar
              i infrastruktur får i gång ekonomisk tillväxt. Det kan vara så,
              men vi tycker att det är ålderdomligt. Det behöver antas ett bredare
              angreppssätt. Vi har sagt att det är Lissabonstrategin som ska
              användas om Europa ska bli en konkurrenskraftig världsdel och
              om vi ska ha en modernt framväxande ekonomi ekologiskt och socialt
              uthålligt. Där ingår naturligtvis ett jämställdhetsperspektiv
              det är oerhört centralt.
            </seg>
            <seg n="9c3e3546">
              Sedan finns det en tendens att blåsa upp de investeringar som
              görs, att göra dem större än vad de är. De är naturligtvis imponerande
              till sin storlek, om man sätter dem i relation exempelvis till
              den svenska ekonomin. Men satt i relation till hela den europeiska
              ekonomin blir de mindre imponerande.
            </seg>
            <seg n="0bd157f3">
              Om man sedan dessutom betänker att det ska ske under en tioårsperiod
              tror inte jag att det här på något sätt kommer att egentligen
              märkas i tillväxttakten i Europa, och definitivt inte i närtid.
              Det innebär inte att projekten ändå inte kan vara värdefulla självklart
              är de det. Men vi ska inte ha en överdriven tilltro till detta.
            </seg>
            <seg n="a58ffc72">
              Tillväxt får man när man lyckas kombinera en god politik, som
              bygger på människors trygghet och framtidstro, och samhälleliga
              insatser för att utveckla det vi kallar infrastruktur, utbildning
              och forskning.
            </seg>
          </u>
          <note type="speaker" n="75da11fd">
            Anf. 65 ANNE LUDVIGSSON (s):
          </note>
          <u who="anne_ludvigsson_acd76c" xml:id="i-39570f2011cf06c1-1" n="2f459f8c">
            <seg n="05b6aea8">
              Herr talman! Tack för svaret. Då är vi helt överens om detta.
              Investeringar i människor är av oerhörd vikt.
            </seg>
            <seg n="424af68d">
              Sverige har framgångsrikt drivit jämställdhetsfrågorna i EU,
              men man kan dock se att jämställdheten inte har den tyngd som
              jag anser att den borde ha, varken i EU eller i konventets förslag.
              Men genom att ändå visa på vikten av jämställdhet för ekonomisk
              tillväxt kanske vi också kan driva på jämställdhetsarbetet tillsammans
              inom EU och också få in bra skrivningar i framtidskonventet.
            </seg>
          </u>
          <note type="speaker" n="330dc9d6">
            Anf. 66 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-4027c7a74121140c-22" n="96ee44e8">
            <seg n="a676c8b7">
              Herr talman! Även om jag förut var lite dyster när jag tittade
              ut över Europa och den förskjutning av politisk tyngdpunkt som
              har skett, bort från mer progressiv politik över till nyliberal,
              konservativ politik, tror jag ändock att vi på ett område kommer
              att ha en uppbackning som är ganska bred över partigränserna.
              Det är just i jämställdhetsfrågan.
            </seg>
            <seg n="9f23f5f0">
              Jag tror att de flesta regeringar, oavsett partifärg, och särskilt
              de i södra Europa, begriper att de sitter i en oerhört problematisk
              demografisk situation. Det är svårt att i ett modernt samhälle
              kombinera familjeliv och professionell karriär, med det system
              som man i dag har uppbyggt. Just den demografiska frågan driver
              fram ett nytt sätt att se också på jämställdhetspolitiken.
            </seg>
            <seg n="324cea2b">
              Där känner jag mig lite mer optimistisk än vad jag gör när jag
              tittar på miljöfrågan, där ju lågkonjunkturen väldigt kraftigt
              påverkar många regeringars ängslan för att ställa för hårda miljökrav,
              därför att man slår vakt om gamla jobb i industrin som ju ändå
              kommer att fasas ut.
            </seg>
          </u>
          <note n="098d63c2">
            Överläggningen var härmed avslutad.
          </note>
          <note n="a19dfa1e">
            8 § Svar på interpellationerna 2003/04:11, 13 och 28 om Tullverket
            som en del av rättsväsendet
          </note>
          <note type="speaker" n="927946ab">
            Anf. 67 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-7dab334f54e6b5a8-7" n="6bf2afe7">
            <seg n="d612f04b">
              Herr talman! Ulf Sjösten har frågat mig vilka åtgärder jag är
              beredd att vidta för att Tullverkets brottsbekämpande verksamhet
              ska kunna prioriteras i enlighet med regeringens egen inriktning.
            </seg>
            <seg n="68a448d6">
              Torsten Lindström har frågat mig vilka åtgärder jag avser att
              vidta för att säkerställa en effektiv gränskontroll och god service
              till företagen i Västerås och övriga Mälardalen.
            </seg>
            <seg n="770efb41">
              Marietta de Pourbaix-Lundin har ställt tre frågor till justitieminister
              Thomas Bodström om Tullverkets möjligheter att medverka i brottsbekämpningen.
              Arbetet inom regeringen är så fördelat att det är jag som ska
              svara på dessa frågor.
            </seg>
            <seg n="5853f850">
              Jag har tidigare besvarat frågor och en interpellation med delvis
              samma inriktning. Svaret jag nu lämnar överensstämmer därför i
              grunden med tidigare svar.
            </seg>
            <seg n="544b7f94">
              Inledningsvis vill jag påpeka att det inte ankommer på regeringen
              att fastställa hur Tullverket organiserar sin verksamhet. Myndigheten
              ska själv avgöra var de resurser man förfogar över gör mest nytta
              för att uppfylla de mål för tullverksamheten som regeringen och
              riksdagen fastställer.
            </seg>
            <seg n="568c9827">
              Tullverket har tillsatt en intern utredning som arbetat fram
              ett förslag till hur verksamheten ska organiseras i framtiden.
              Anledningen är att den kommande utvidgningen av EU påverkar förutsättningarna
              för verksamheten och att myndigheten behöver säkerställa att den
              inte överskrider de resursramar som riksdagen fastställt. Syftet
              är att finna en lösning där myndigheten utnyttjar resurserna bättre.
              Den interna utredningen har bland annat föreslagit att tullkontoren
              på ett antal platser ska upphöra.
            </seg>
            <seg n="771bb356">
              Tullverket har meddelat mig att man kommer att kunna erbjuda
              näringslivet alternativa lösningar för tullärenden som innebär
              att servicen inte försämras. Näringslivet kommer också att informeras
              om dessa lösningar. Det kommer vidare att ske ett samråd med näringslivet
              innan förändringarna genomförs.
            </seg>
            <seg n="e50b30eb">
              Tullverket har självklart en viktig roll i den brottsbekämpande
              verksamheten, vilken kontinuerligt är under utveckling. Denna
              verksamhet kommer enligt Tullverkets förslag att, liksom i dag,
              täcka hela landet genom antingen rörliga eller fasta styrkor.
              Hur Tullverkets resurser fördelas inom landet prövas fortlöpande
              med utgångspunkt i trafikströmmar och hotbilder. Målet är naturligtvis
              att denna verksamhet löpande ska förbättras.
            </seg>
            <seg n="47d52191">
              Vidare vill jag påtala att Tullverket ännu inte fattat några
              beslut baserade på utredningens förslag.
            </seg>
            <seg n="025c5d3f">
              Jag har inte funnit någon anledning att ändra inställning i denna
              fråga. Jag anser således fortfarande att det inte föreligger något
              behov av att vidta några ytterligare åtgärder från regeringens
              sida utan att detta är en fråga för Tullverket.
            </seg>
          </u>
          <note type="speaker" n="0ec0a695">
            Anf. 68 ULF SJÖSTEN (m):
          </note>
          <u who="ulf_sjosten_98d3ff" xml:id="i-f8efab159477b69a-0" n="420f6b6c">
            <seg n="df1203b0">
              Herr talman! Smuggling av narkotika, dopningspreparat, alkohol
              och cigaretter till Sverige har ökat kraftigt. Det finns mycket
              stark anledning att tro att EU-utvidgningen kommer att innebära
              ett ännu större inflöde av narkotiska preparat till Sverige via
              Östeuropa. Den farhågan delas för övrigt av Tullverkets högsta
              ledning.
            </seg>
            <seg n="853bf44e">
              Ett mycket tydligt exempel är de stora mängder Rohypnol som sedan
              lång tid tillbaka väller in över Sveriges gränser. Tullens beslag
              har också ökat trots redan ansträngda resurser.
            </seg>
            <seg n="08ea234e">
              Sedan ett år tillbaka smugglas det in stora mängder av ett nytt
              ämne, Fentanyl, ett preparat som har stora likheter med heroin.
              Det ser ut som heroin men är så oerhört mycket starkare. Några
              små korn kan räcka för att beröva en människa livet. För närvarande
              misstänks tio drogrelaterade dödsfall i Sverige det senaste året
              bero på Fentanylintag. I går rapporterade polis och tull att det
              nu börjar komma in en ännu starkare variant av dödligt Fentanyl,
              just från östra Europa.
            </seg>
            <seg n="c2db1057">
              I utredningen Framtidens Tullverk föreslås omfattande och drastiska
              personalneddragningar hos tullen. Enligt tullpersonal och många
              andra innebär förslaget en stor fara för att verksamheten inte
              kan fullgöras på ett bra sätt och ytterst ett hot mot det svenska
              samhället.
            </seg>
            <seg n="25a97338">
              Som tidigare sagts kommer utvidgningen av EU med tio nya medlemsstater
              med stor sannolikhet att innebära att illegala varor, i varje
              fall inledningsvis, i större utsträckning kommer in till Sverige
              från dessa länder.
            </seg>
            <seg n="52591b4b">
              Herr talman! I Socialdemokraternas budgetproposition för 2004
              sägs följande: Inom gränsskyddets kontrollverksamhet skall narkotikakontrollen
              ges fortsatt högsta prioritet. Bekämpning av den organiserade
              narkotikasmugglingen skall därvid prioriteras. Hög prioritet skall
              också ges kontroller mot storskalig illegal införsel av sprit
              och tobak. Det är av speciell vikt att gränsskyddsverksamheten
              utvecklas och effektiviseras.
            </seg>
            <seg n="4b5e56cb">
              Anslagen till tullverksamheten, eller förslaget till anslag från
              den socialdemokratiska regeringen, står i skarp kontrast till
              ovanstående skrivning om politikens inriktning. Anslaget kommer
              att innebära en kraftig nedskärning av antalet tulltjänstemän.
              Personal som arbetar med klarering av legala varor i samspel med
              importföretag men även personal som arbetar med brottsbekämpning
              kommer att försvinna, bland annat genom förtida pensionering.
              Det kommer att minska tullens möjligheter till en bra reell och
              personell kontrollverksamhet. Därigenom minskar slagkraften i
              en viktig brottsbekämpande verksamhet, en brottsbekämpande verksamhet
              där behoven inte har minskat utan tvärtom ökat under flera år,
              och prognosen är att de kommer att öka de närmaste åren.
            </seg>
            <seg n="fc6dec97">
              Herr talman! Som svar på min interpellation säger finansministern
              att det inte finns skäl för regeringen att vidta några ytterligare
              åtgärder. Konsekvenserna blir allt tydligare dag för dag, och
              i dag är de ganska tydliga, enligt mitt sätt att se det. Därför
              ställer jag faktiskt återigen frågan till finansministern: Vilka
              åtgärder avser finansministern att vidta för att tullens brottsbekämpande
              verksamhet ska kunna prioriteras i enlighet med regeringens egna
              inriktningsdirektiv i budgetpropositionen för 2004?
            </seg>
          </u>
          <note type="speaker" n="4322020a">
            Anf. 69 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-5f637bb30eed2b84-0" n="339a4169">
            <seg n="5452e4c6">
              Herr talman! Jag vill börja med att tacka finansministern för
              svaret på min interpellation. Tyvärr är det inget svar som lugnar
              vare sig oroliga företagare eller medborgare. Finansministern
              tänker tydligen inte göra någonting för att garantera staten de
              intäkter som tullen ger och inte heller för att klara den brottsbekämpning
              som är så viktig för medborgarnas rättssäkerhet.
            </seg>
            <seg n="582dfd53">
              Företagsklimatet i Sveriges viktigaste tillväxtregion ska försämras,
              och Sveriges hjärta ska blottläggas för knark och brottslighet.
              Det är summan av Bosse Ringholms inlägg. Det rimmar illa med de
              ambitioner som regeringen påstår sig ha. Jag tror heller inte
              att de tullare som med stort intresse följer debatten är riktigt
              nöjda med ministerns inlägg.
            </seg>
            <seg n="735c8624">
              Enligt förslaget, framtidens tullverk, ska 430 personer i tullen
              i landet förlora jobbet. Tullen i Västerås och Västmanland läggs
              ned. I besparingsförslaget står det att tullens insatser ska koncentreras
              till brottsbekämpning, särskilt på trafik från tredjeländer. Men
              det är just det som finns i Mälaren. Varje vecka kommer tusen
              fartyg in i Mälaren, nästintill obevakat, rakt in i Sveriges hjärta.
            </seg>
            <seg n="633991cf">
              I Västerås och dess närhet finns två av Sveriges största insjöhamnar,
              Västerås och Köping, som båda har mycket omfattande trafik på
              en rad länder utanför Schengen. Den statliga Godstransportdelegationen
              konstaterade för en tid sedan att transportströmmarna genom Sverige
              möts i Västmanland. När det gäller transitströmmar kan knappast
              något län konkurrera med Västmanland.
            </seg>
            <seg n="25a8770a">
              Från Västerås flygplats går det flera dagliga turer till länder
              utanför Schengen. Om tullverksamheten försvinner riskerar man
              att få ett klart ökat inflöde av bland annat knark. Även annan
              brottslighet kan följa i smugglingens kölvatten. Det är inte acceptabelt.
            </seg>
            <seg n="304bc905">
              Vid tullen i Västerås finns också ett omfattande arbete riktat
              till företag. En mängd företag i Västmanlands län och norra Södermanland
              får service. Tullen är en inkomstkälla för statskassan. Andelen
              företag med export är större i Västmanland än i landet i övrigt.
              Företagen har nytta av att det finns tullpersonal i området som
              kan ge råd och stödja företag. Det sparar tid och pengar.
            </seg>
            <seg n="07721b86">
              Om verksamheten läggs ned tvingas tullens kunder att sköta sina
              tullärenden elektroniskt eller via andra tullkontor. Det blir
              både svårare och dyrare att driva företag. Det är inte acceptabelt
              att rikta det slaget mot Sveriges främsta tillväxtregion, Mälardalen,
              när regeringen samtidigt har mage att tala om behovet av en tillväxtpolitik.
            </seg>
            <seg n="8acf3545">
              Herr talman! Det är faktiskt inte försvarbart att lägga ned tullverksamheten
              i Västerås, men det är ett resultat av den socialdemokratiska
              politiken. För den politiken har finansminister Bosse Ringholm
              ansvaret.
            </seg>
            <seg n="bf35a4df">
              I Kristdemokraternas förslag till statsbudget för det kommande
              året anslås, tvärtemot regeringen och dess stödpartier, i stället
              mer pengar till tullen. Min följdfråga till finansministern blir
              därför: Vad tänker finansministern göra för att tullverksamheten
              i Mälardalen ska fungera på ett tillfredsställande sätt det gäller
              statskassans intäkter, tillväxtklimatet, brottsbekämpningen och
              människors trygghet? Inte tänker väl Bosse Ringholm bara sitta
              och rulla tummarna?
            </seg>
          </u>
          <note type="speaker" n="5f8195fa">
            Anf. 70 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-584c20bab1f710fe-0" n="c234dafd" next="i-d7e4151b07ccddb2-0">
            <seg n="240ea790">
              Herr talman! Jag har interpellerat justitieminister Thomas Bodström.
              Mycket förvånad blir jag då när jag får svaret av finansministern,
              eftersom min interpellation handlar om tullen och brottsbekämpningen.
              Men finansministern får kanske säga framöver att han inte bara
              är finansminister utan också justitieminister, i alla fall biträdande
              justitieminister.
            </seg>
            <seg n="cdd76259">
              Om regeringen ser tullen som en viktig del av rättsväsendet och
              brottsbekämpningen undrar jag vad som händer om tullnärvaron minskar
              och stora delar av Sveriges gränser blir utan tullare. Vilken
              signal ger detta till smugglare av narkotika, dopningsmedel, andra
              droger, vapen och människor? Tullen är trots allt oftast första
              utposten. Talesättet ingen kedja är starkare än sin svagaste länk
              illustrerar kanske vad den här debatten handlar om.
            </seg>
            <seg n="86700330">
              Vi hörde tidigare citat från regeringens egen budgetproposition
              där man säger att man ska prioritera brottsbekämpning inom tullen,
              men sedan agerar man helt annorlunda.
            </seg>
            <seg n="b8f59f38">
              Sedan kan man tänka på brottsbekämpningen i stort. Regeringen
              och justitieministern gör ett stort nummer av att man satsar extra
              pengar på just brottsbekämpningen. Då är min fråga till finansministern:
              Tycker finansministern att regeringens politik hänger ihop?
            </seg>
            <seg n="535f6236">
              Tullen gör väldigt stora beslag. Man har räknat ut att det handlar
              om ungefär 1,2 miljarder kronor i samhällsnytta, det vill säga
              att det är de kostnader som samhället skulle ha haft om narkotikan
              hade nått ut till missbrukarna. Tycker inte finansministern att
              denna insats är värd någonting?
            </seg>
            <seg n="09162320">
              Kan finansministern svara på frågan om brottsbekämpningen blir
              bättre eller sämre i Sverige om tullen måste dra ned på gränsskyddet,
              det vill säga sin del av brottsbekämpningen? Blir det internationella
              samarbetet, som Sverige deltar i, för att bekämpa den internationellt
              organiserade brottsligheten bättre eller sämre om tullen drar
              ned på sin del av brottsbekämpningen?
            </seg>
            <seg n="61469f0f">
              Finansministern skriver att tullen nu ska klara brottsbekämpningen
              och bevakningen genom att åka runt. Blir det bättre brottsbekämpning
              om tullarna en stor del av tiden måste sitta i en bil, åka båt
              eller flyga för att klara av sitt uppdrag? Det är så vi bekämpar
              brottsligheten längs gränserna. Anledningen till att jag drar
              in flyget i det hela är att det på Gotland till exempel inte kommer
              att finnas en enda tullare. Hur tar man sig snabbt till Gotland
              om det behövs?
            </seg>
            <seg n="a24dc542">
              Finansministern har kanske väldigt bra svar på alla de här frågorna.
              Jag förutsätter det, eftersom jag tycker att han svarar ganska
              nonchalant på våra frågor i det skriftliga svaret. Vi får möjlighet
              att ha debatt här igen klockan 18. Då kanske vi får riktigt bra
              svar från finansministern.
            </seg>
          </u>
          <note n="5c7146ff">
            Ajournering
          </note>
          <note n="434a1650">
            Kammaren beslutade kl. 16.29 på förslag av talmannen att ajournera
            förhandlingarna till kl. 18.00.
          </note>
          <u who="marietta_de_pourbaix-lundin_484d59" xml:id="i-d7e4151b07ccddb2-0" n="c234dafd" prev="i-584c20bab1f710fe-0">
            <seg n="94307047">
              Återupptagna förhandlingar
            </seg>
            <seg n="a6ad73b0">
              Fru talman! Eftersom det varit en tidigare debatt i kammaren
              vill jag skicka med statsministern en liten sak om en president
              i USA. Det sades här tidigare av statsministern att vederbörande
              både kunde cykla och vissla samtidigt. Det är ett minnesfel. Det
              gällde USA:s president Gerald Ford. Till hans förtjänster hörde
              att han både kunde gå och tugga tuggummi samtidigt. Jag hoppas
              att finansministern kan påpeka att det var på det sättet. Jag
              är angelägen om att det inte ska bli fel i riksdagens protokoll
              på den här punkten.
            </seg>
            <seg n="02fd241e">
              Nu ska vi diskutera den viktiga frågan om tullen. Chefen för
              Finansdepartementet och jag hade möjlighet att diskutera den alldeles
              nyligen. Sedan dess har åtminstone en sak inträffat. Skatteutskottet
              har haft en hearing med chefen för Tullverket. Då framgick någonting
              som inte framgår med önskvärd tydlighet i den utredning som jag
              utgår ifrån att både chefen för Finansdepartementet och jag nu
              har läst mer ordentligt. Frågan om hur underskottet i Tullverket
              har uppstått är ganska intressant. Jag förstår att man måste ha
              pengar till utvecklingsverksamhet. Men det har tillkommit en post
              som chefen för Tullverket var noga med att poängtera. Pensionskostnaderna
              hade kommit som en överraskning. Det rörde sig om 30 miljoner.
              Det är ganska lite pengar, men det gör mig bekymrad att en så
              pass stor post kan komma som en överraskning från det andra statliga
              verket.
            </seg>
            <seg n="c723cb5c">
              Jag vill fråga finansministern hur denna omständighet i sin tur
              kan tillåtas påverka hela tullens organisationsplan. Den tas som
              intäkt, och det framgick inte riktigt tydligt.
            </seg>
            <seg n="81c1fc3f">
              Marietta de Pourbaix-Lundins interpellation handlade om tullens
              befogenheter. Jag är också en smula förvånad. Regeringen fördelar
              sina uppgifter som man vill, men detta är en viktig fråga. Vi
              diskuterade inte den ordentligt sist. Nu har vi möjlighet att
              diskutera den. Vilka befogenheter ska Tullverkets personal ha?
              Det spelar en väldigt stor roll. Vi från Folkpartiet om jag nu
              ska tala om detta parti menar att Tullverkets personal måste få
              ökade befogenheter. Att inte använda tullens fulla potential vid
              bekämpningen av en ofta grov organiserad brottslighet är ett slöseri
              med resurser.
            </seg>
            <seg n="402247e2">
              Vi har skrivit en ganska omfattande motion om att tulltjänstemän
              måste få fler och bättre möjligheter att verka och att använda
              hela sin potential. Tullen har till exempel befogenhet att ingripa
              mot smuggling över hela landet. I Danmark, Frankrike och Tyskland
              har man valt en modell där man har gett tullmyndigheterna möjlighet
              att genomföra kontroll över hela territoriet medan Sverige och
              Storbritannien valt att genomföra kontroller vid gränsen. Detta
              är en viktig skillnad.
            </seg>
            <seg n="da2598e2">
              När vi nu har statsrådet och chefen för Finansdepartementet här
              är det viktigt att vi klarar ut detta. Vad är motiven till att
              svensk tullpersonal har mindre möjligheter än den i andra länder
              att ingripa? Jag har många andra förslag som jag skulle vilja
              diskutera, men tiden är alltför knapp. Jag skulle ändå vilja ha
              svar på de två frågorna, den första om hur pensionsvillkoren plötsligt
              tycks ha kommit in och påverkar hela tullens organisation och
              den andra om befogenheterna för tullpersonalen.
            </seg>
          </u>
          <note n="4d913035">
            Förhandlingarna återupptogs kl. 18.00.
          </note>
          <note n="e2aad237">
            8 § (forts.) Svar på interpellationerna 2003/04:11, 13 och 28
            om Tullverket som en del av rättsväsendet
          </note>
          <note n="51b780eb">
            Anf. 71 GUNNAR ANDRÉN (fp):
          </note>
          <note type="speaker" n="f64477b5">
            Anf. 72 KARIN GRANBOM (fp):
          </note>
          <u who="karin_granbom_66795b" xml:id="i-cd105e6369d9910e-0" n="96913806">
            <seg n="ea83cffa">
              Fru talman! Jag har anmält mig till den här debatten eftersom
              vi står inför det faktum att vi snart kanske inte har någon fast
              tull från Helsingfors ned till Karlshamn inklusive Öland och Gotland.
              Jag kommer från Östergötland, vilket är ett län som ligger i farozonen.
              Jag har följt medierna, och det är många med mig som är oroliga
              över vad som kan komma att hända i framtiden.
            </seg>
            <seg n="b130bcb2">
              Det här sparförslaget slår hårt, inte bara mot näringslivet utan
              kanske ännu allvarligare mot brottsbekämpningen. Vi vet att det
              kommer in narkotika genom Norrköpings hamn och Östergötlands flygplatser.
              Det handlar bland annat om amfetamin från Baltikum och heroin
              från Ryssland. Om sparförslaget går igenom står vi i Östergötland
              helt utan brottsbekämpande tullpersonal. Vem ska då kontrollera
              inkommande båtar och varor? Vem ska se till att det inte kommer
              in passagerare som inte är anmälda?
            </seg>
            <seg n="e56b9735">
              Jag vet att det har planerats för mobila styrkor, men jag är
              övertygad om att det behövs folk på plats för spaning. Den tullpersonal
              som jag har pratat med verkar trovärdig när de uttrycker att lokalkännedom
              är viktigt i kampen mot narkotikan.
            </seg>
            <seg n="8c4c82a4">
              Visst kan jag tänka mig att införseln av smuggelgods i dag är
              större i Malmö, Göteborg och Helsingfors, men smugglarna söker
              hela tiden nya vägar. Vad händer när beredskapen att hindra smugglare
              minskar på ostkusten? Det är inte särskilt långsökt att tro att
              införseln av olagliga varor, och kanske även av människor, då
              kommer att öka på just ostkusten. Förstår ministern att vi som
              bor på ostkusten ser problem och att vi är oroliga? Vill och kan
              ministern göra något för att dämpa oron?
            </seg>
          </u>
          <note type="speaker" n="b4b1bb64">
            Anf. 73 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-7dab334f54e6b5a8-8" n="6bf2afe7">
            <seg n="ae2b89ab">
              Fru talman! Vi har nyligen i kammaren haft en diskussion om precis
              samma ämne. Det blir kanske lite upprepningar. Må så vara.
            </seg>
            <seg n="23e858f6">
              Först vill jag säga att det här inte är någon debatt om nedskärning
              i Tullverkets resurser. Det är ingen debatt om något sparförslag.
              Det är en helt annan debatt. Tullverket har tillförts mer resurser
              de senaste åren. De ligger i storleksordningen 40 miljoner kronor
              plus särskilda resurser för exempelvis viss del av Arlandaverksamheten.
            </seg>
            <seg n="9a97fcf5">
              Det är en helt annan diskussion som är föranledd av något som
              ingen av interpellanterna eller frågeställarna i övrigt har brytt
              sig om att diskutera. Europeiska unionen håller på att ändra sina
              gränser. Det är det som är bakgrunden till att Tullverket har
              sett över sin organisation. Tullverket har gjort en organisationsutredning.
              Om man skulle anklaga Tullverket för någonting skulle det ha varit
              om de inte ens hade brytt sig om att ta vara på de förändrade
              förutsättningar som de har i och med att den europeiska unionen
              utvidgas från 15 till 25 stater, om de då inte skulle ha sett
              att det är nya förutsättningar för deras gränsskydd. Det är en
              skyldighet för en myndighet som Tullverket att försöka ställa
              om och se vilka förutsättningar de har i framtiden med tanke på
              EU:s utvidgning. Det har inte ens förekommit i diskussionen här.
              Det har inte framkommit bland dem som deltagit i debatten här
              att det är grunden för hela den här förändringen.
            </seg>
            <seg n="3bf28147">
              Jag har sagt i mina svar, och det får gärna upprepas, att varken
              regering eller riksdag i detalj ska fastställa Tullverkets organisation,
              om Tullverket ska finnas på 40, 35 eller 30 orter och om fördelningen
              av tjänsterna ska vara si eller så. Det ankommer på Tullverket
              självt att göra. Regering och riksdag har ställt upp ett antal
              mål, krav och ambitioner för Tullverket. Dem ska Tullverket självfallet
              uppfylla. Vi ska också i vårt vanliga uppföljningsarbete se till
              att Tullverket svarar mot de krav som vi har ställt på dem och
              som vi har rätt att ställa.
            </seg>
            <seg n="6af5f600">
              Jag kan säga till Gunnar Andrén för att vara väldigt tydlig att
              Tullverket inte har behandlat sina pensionskostnader på något
              annat sätt än någon annan myndighet. Alla myndigheter har skäl
              att avsätta resurser för sina pensionskostnader. En del har fått
              mindre, en del har fått mer pensionskostnader. Varje myndighet
              måste själv göra en värdering och hantera pensionskostnaderna.
              Det är inte något speciellt för Tullverket. Alla statliga myndigheter
              har pensionskostnader och har att göra sin bedömning av hur man
              hanterar dem. Det handlar om myndigheter som har miljardbudgetar.
              Om det handlar om några tiotals miljoner kronor åt det ena eller
              andra hållet som man kan få i ökade pensionskostnader måste man
              naturligtvis ha en beredskap och flexibilitet för att klara av
              det.
            </seg>
            <seg n="b314a6b4">
              Jag tycker också att man borde uppmärksamma att Tullverket under
              senare år har sett till att ändra sin organisation på ett sådant
              sätt att de kan klara den internationellt organiserade brottsligheten
              på ett mer effektivt sätt. Det handlar om att Tullverket naturligtvis
              måste ha en teknisk kompetens och teknisk utrustning, datasystem
              och allt vad det kan vara, av mycket hög kvalitet. Det är en omställning
              som också studeras i den organisationsutredning som Tullverket
              har gjort där man är mycket angelägen om att skapa hög beredskap.
            </seg>
            <seg n="b7418848">
              Min utgångspunkt är att det som Tullverket ska göra det är ju
              Tullverket som i sista hand har att besluta om sin organisation
              är att skapa en mer effektiv tullorganisation med ett mer effektivt
              arbete, både när det gäller den internationella brottsligheten
              och andra områden där tullen har att bedriva vanlig serviceverksamhet
              gentemot näringslivet. Jag har inget skäl att tro att inte Tullverket
              i det avseendet skulle kunna vara framgångsrika.
            </seg>
            <seg n="3c9ae640">
              Jag ska gärna återkomma med en redovisning av något som inte
              heller inte har förekommit i debatten, nämligen att Tullverket
              faktiskt har haft ganska stora ambitioner när det gällt att försöka
              regionalisera sin verksamhet. Inte minst den norra delen av landet
              har fått en del centrala funktioner under de senaste åren.
            </seg>
          </u>
          <note type="speaker" n="50bfa934">
            Anf. 74 ULF SJÖSTEN (m):
          </note>
          <u who="ulf_sjosten_98d3ff" xml:id="i-f8efab159477b69a-1" n="420f6b6c">
            <seg n="92a9e3c7">
              Fru talman! Man kan konstatera att jag och finansministern är
              överens om en sak, och det är att tullens organisation i första
              hand är en fråga för Tullverket. Men prioriteringsområdena pekas
              ut i den socialdemokratiska budgetpropositionen. Jag läste upp
              dem tidigare i den första delen av debatten. Och tullens förmåga
              att leva upp till regeringens mål styrs, i varje fall delvis,
              av hur mycket pengar denna riksdag beslutar sig för att anslå
              till Tullverket. Så hänger det ihop.
            </seg>
            <seg n="f88f6900">
              Tillgången på narkotika och narkotikarelaterade preparat är tyvärr
              mycket god i Sverige i dag. I en narkotikarazzia som nyligen genomfördes
              i min hembygd, Borås och Sjuhäradsbygden, testades drygt 70 ungdomar,
              de yngsta 15 år, positivt för bruk av narkotika i olika former
              drygt 70 under en helgnatt.
            </seg>
            <seg n="72e95657">
              Huvuddelen, förmodligen det allra mesta, av denna narkotika produceras
              inte i Sverige utan kommer hit från andra länder, inte minst från
              Östeuropa.
            </seg>
            <seg n="376b2514">
              Arbetet mot narkotika inom landets gränser är mycket viktigt.
              Det finns också en stor politisk enighet om en restriktiv narkotikapolitik
              i vårt land. Men arbetet med att stoppa narkotikan vid gränsen
              borde ha högsta prioritet.
            </seg>
            <seg n="408fc9be">
              Moderaterna och många fler i denna kammare, vilket inte minst
              debatten i dag illustrerar, har varslat denna fara. Moderaterna
              satsar på Tullverket i sitt alternativa budgetförslag. Vi ger
              Tullverket en reell möjlighet att utveckla den brottsbekämpande
              verksamheten, något som vi är övertygade om kommer att behövas
              för att Sverige ska kunna leva upp till sina narkotikapolitiska
              mål och för att vi effektivt ska kunna bekämpa annan grov brottslighet
              som är relaterad till inflödet av narkotika.
            </seg>
            <seg n="74e0af5e">
              Man kan konstatera att interpellanterna målar upp en dyster och
              oroväckande bild av Tullverkets framtid om det socialdemokratiska
              budgetförslaget får riksdagens gillande. Är vi alltför dystra,
              Bosse Ringholm? Överdriver vi faran med ett ökat inflöde av narkotika
              till Sverige efter EU-utvidgningen? Är detta orsaken till att
              man från er sida inte vill satsa på Tullverket och den brottsbekämpande
              verksamheten? Det är min fråga.
            </seg>
          </u>
          <note type="speaker" n="7c9e8bfb">
            Anf. 75 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-5f637bb30eed2b84-1" n="339a4169">
            <seg n="2e245091">
              Fru talman! Finansministern har ännu inte berört den fråga som
              jag ställt när det gäller konsekvenserna för Mälardalen konsekvenserna
              för företagandet och tillväxten och konsekvenserna i fråga om
              brottsbekämpningen av detta förslag som gäller att spara pengar,
              att avskeda människor och att lägga ned tullverksamheten helt
              i Västerås i Västmanland.
            </seg>
            <seg n="e7a1a75a">
              Finansministern hänvisar återkommande till att Tullverket ska
              vara en självständig myndighet. Det behöver finansministern inte
              ens säga, för det vet vi alla. Myndigheter är självständiga. Men
              även finansministern måste medge att en myndighet har att rätta
              sig efter riksdagens och regeringens beslut och direktiv. Därmed
              blir det ju så att när Tullverket ska klara av sin ekonomi utifrån
              de ramar som myndigheten har fått av den socialdemokratiska regeringen
              och dess stödpartier hamnar det yttersta ansvaret åter i finansministerns
              knä.
            </seg>
            <seg n="4d0362fb">
              Det är därför, fru talman, jag efterfrågar insatser, svar och
              klarlägganden från finansministern så att vi här i kammaren och
              människorna i Mälardalen får besked om hur finansministern ser
              på de förändringar och försämringar som är föreslagna.
            </seg>
            <seg n="2092676b">
              Det finns i dag en massiv oro ute bland människor när det gäller
              förslaget att ta bort den brottsbekämpande verksamheten, att ta
              bort gränskontrollen. Jag vill göra en jämförelse med de förändringar,
              försämringar och besparingar som drabbat polisen de senaste åren.
              Där har det talats om att nya metoder ska leda fram till en mer
              effektiv verksamhet. Det har vi tvivlat på från kristdemokratiskt
              håll. Vi har velat ha fler poliser. Nu ser vi konsekvenserna:
              Fler och fler människor upplever en otrygghet i samhället när
              polisstation efter polisstation läggs ned med den nuvarande regeringens
              politik.
            </seg>
            <seg n="c355ab6d">
              Tror Bosse Ringholm verkligen att det blir mindre knark och mindre
              brottslighet i Mälardalen när tullen försvinner från två av Sveriges
              största insjöhamnar så att tusen fartyg i veckan kan glida rakt
              in i Sveriges inre näst intill obevakat och okontrollerat? Tror
              verkligen finansministern det?
            </seg>
            <seg n="802438bd">
              Regeringen brukar också tala väldigt mycket om tillväxt. Åtminstone
              började regeringen göra det i sin regeringsförklaring, även om
              de konkreta åtgärderna som vanligt lyser med sin frånvaro. Här
              kan jag konstatera att företagarna, handelskammaren, länsstyrelsen,
              ja, alla aktörer i Mälardalen och Västmanland är oerhört bekymrade
              över det här förslagets konsekvenser för tillväxten. Det blir
              ett slag i luften att tala om tillväxt om den egna praktiska politiken
              leder till någonting helt annat.
            </seg>
            <seg n="2f8c2e58">
              Många småföretagare är i dag oerhört bekymrade över de kostnader
              och konsekvenser som de kommer att drabbas av om tullservicen
              försvinner i Västmanland. Vad har finansministern för besked att
              ge till de företagarna? Vad tänker finansministern göra för att
              tillväxten i Mälardalen ska stimuleras och utvecklas?
            </seg>
            <seg n="245f0200">
              Sedan, fru talman, ska ju de resurser som ges till tullen räcka
              till så mycket som möjligt. Redan i dag är det en massa mobila
              grupper som far omkring i Mälardalen. Tror finansministern att
              det blir billigare och mer effektivt med fler mobila grupper och
              färre stationerade tullare på plats där fartygen och flygplanen
              från länder utanför Schengenområdet kommer rakt in i Sveriges
              inre?
            </seg>
          </u>
          <note type="speaker" n="cdde3f6a">
            Anf. 76 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-584c20bab1f710fe-1" n="c234dafd" next="i-d7e4151b07ccddb2-1">
            <seg n="e1119847">
              Fru talman! Det är nu uppenbart att jag får svar av fel minister.
              Jag hade ju interpellerat justitieministern, och det är uppenbart
              att finansministern inte vill diskutera detta med brottsligheten
              och brottsbekämpningen. Jag fick inte svar på en enda av de frågor
              jag ställde före pausen. Jag vet inte om det beror på att Bosse
              Ringholm var på väg från kammaren medan jag pratade så att han
              inte kunde notera frågorna eller på just det faktum att det är
              fel minister jag debatterar med.
            </seg>
            <seg n="9c5d1589">
              Jag upprepar nu mina frågor.
            </seg>
            <seg n="0ef63518">
              Tycker finansministern att Socialdemokraternas politik hänger
              ihop när man pratar om att öka satsningen på brottsbekämpning
              och ändå gör det omöjligt för tullen att ha kvar sin brottsbekämpande
              del?
            </seg>
            <seg n="7fef415b">
              Blir det bättre eller sämre möjligheter att ha en bra brottsbekämpning
              i Sverige om tullen försvinner i stora delar längs gränsen?
            </seg>
            <seg n="4a7a3e4e">
              Blir det bättre eller sämre för det internationella samarbetet
              mot den organiserade internationella brottsligheten om tullen
              försvinner?
            </seg>
            <seg n="5401d935">
              Jag frågade om finansministern möjligtvis såg att tullen gjorde
              någon samhällsnytta och talade om på vilket sätt de gjorde det.
            </seg>
            <seg n="80dc5803">
              Jag frågade också finansministern om han tyckte att det var bra
              brottsbekämpning att ha större delen i en bil, en båt, ett tåg
              eller ett flygplan. Det är nämligen vad som kommer att hända nu
              när tulltjänstemännen får fara runt.
            </seg>
            <seg n="619875ba">
              Jag fick inte svar på en enda av dessa frågor.
            </seg>
            <seg n="30c2a3a7">
              Jag sitter i Tullverkets styrelse, en styrelse som inte kan besluta
              speciellt mycket, så jag vet att tullen håller på med gränsskydd
              och effektiv handel. Det är de två bitar tullen håller på med.
              Man har fått bra ny teknisk utrustning, röntgenmaskiner och skanningsmaskiner,
              och det är jättebra. Men om man ska kunna utföra den bekämpning
              av brottslighet som tullen också är inne på, alltså gränsskyddet,
              behöver man underrättelse. Hur kan man få underrättelse om man
              inte har någon tullnärvaro? Det är faktiskt med tullnärvaron man
              samlar ihop uppgifter bland annat. Det finansministern säger håller
              inte.
            </seg>
            <seg n="09753515">
              Jag har en annan konkret fråga. Det sägs ofta att tullen ska
              samarbeta med polisen och kustbevakningen. Men hur kan man samarbeta
              om en part inte finns där, i det här fallet polisen? Då tänker
              jag på Gotland, som har ett samarbete. Om nu tullen drar sig ur
              helt och hållet, hur ska man kunna samarbeta? Polisen kan inte
              överta tullens uppgifter. Det har man inte lagliga möjligheter
              till, och man har inte heller resurser att göra detta. Hur ska
              detta samarbete över huvud taget kunna fungera?
            </seg>
            <seg n="60e662f4">
              Jag måste till slut ändå ställa frågan: Vill regeringen över
              huvud taget ha kvar tullen?
            </seg>
          </u>
          <note n="4a130237">
            Anf. 77 GUNNAR ANDRÉN (fp):
          </note>
          <u who="marietta_de_pourbaix-lundin_484d59" xml:id="i-d7e4151b07ccddb2-1" n="c234dafd" prev="i-584c20bab1f710fe-1">
            <seg n="6a009eed">
              Fru talman! Jag lade också märke till att det var väldigt klent
              med besked när det gällde just befogenhetsfrågan. Det kan hända
              att det ändå inte är chefen för Finansdepartementets speciella
              område, så jag kan möjligen förstå det. I så fall får vi vänta
              med den fråga som Marietta de Pourbaix Lundin och jag gärna vill
              ha besked om. Annars skulle jag ställt frågan men jag tror att
              den är svår för chefen för Finansdepartementet att svara på hur
              ministern ser på att vi skulle begära att tulltjänstemän får befogenhet
              att fordra legitimation vid tullkontroll. Det är en mycket intressant
              fråga. Men jag förstår att den kan vara svår att svara på för
              chefen för Finansdepartementet, för jag uppfattar att den hör
              hemma någon annanstans.
            </seg>
            <seg n="df660853">
              Nu går jag tillbaka till ekonomin. Det är alldeles rätt som Bosse
              Ringholm säger, att alla myndigheter ska klara sina pensionsåtaganden.
              Men Bosse Ringholm vet också att de administrativa rutinerna är
              lite olika. Det föranledde just Bosse Ringholms regering att ganska
              nyligen ge Ekonomistyrningsverket i uppdrag att se över hur man
              skulle klara pensionsvillkoren vid mindre myndigheter. Nu är Tullverket
              ingen mindre myndighet, men problemet är att man har upplevt det
              som en överraskning att man fått ett stort pensionskrav på sig
              som man inte hade räknat med.
            </seg>
            <seg n="58c561be">
              Sedan har Bosse Ringholm alldeles rätt i att vi inte har tagit
              upp alla förutsättningar. Jag vill säga att det finns tre förutsättningar
              för utredningen. Att jag inte nämnde dem beklagar jag. Det kanske
              jag borde ha gjort. De nya länderna kommer den 1 maj. Det är den
              första förutsättningen. Det underskott som Tullverket hade är
              den andra. Och det tredje som jag frågade om var det som kom fram
              under själva utredningen, överskridandet med 30 miljoner. För
              den här myndigheten är det ett motiv för de ganska kraftiga personalnedskärningarna.
              Det framgår om man läser noga. Det har tillkommit under själva
              utredningen som de själva har tillsatt. Det är alldeles riktigt.
              Men jag undrar: Är det rimligt att en sådan här överraskande sak
              ska få sådana väldiga konsekvenser?
            </seg>
          </u>
          <note type="speaker" n="a4c2a9e7">
            Anf. 78 KARIN GRANBOM (fp):
          </note>
          <u who="karin_granbom_66795b" xml:id="i-cd105e6369d9910e-1" n="96913806">
            <seg n="72a933c1">
              Fru talman! Jag tror inte att behovet av tullverksamhet blir
              särskilt mycket mindre i framtiden. Att förklara att man tar bort
              stora delar av tullen med att till exempel Baltikum går med i
              EU är inte tillräckligt och tillfredsställande.
            </seg>
            <seg n="9b75077f">
              Vad gäller Norrköping har jag förstått att mer än 90 % av jobbet
              kommer att kvarstå, trots att vi får tio nya medlemsstater i EU.
              I dag har tullpersonalen fullt upp. Med det nya förslaget måste
              nästan alla gå. Men 90 % av jobbet kvarstår. Det är svårt att
              få den ekvationen att gå ihop.
            </seg>
            <seg n="7b981db9">
              Vad gäller narkotikainflödet och trycket på Sverige befarar jag
              att vi har en svårare situation än dagens framför oss. Vad jag
              har förstått kommer det att dröja innan Baltikum har byggt upp
              en lika bra gränsskyddsbevakning österut som den vi har i Sverige
              i dag. Detta innebär att vi i Sverige måste ha en minst lika bra
              narkotikabevakning som dagens.
            </seg>
            <seg n="4f909790">
              Jag vill avsluta med argumentet om vikten av att stoppa narkotikan
              så tidigt som möjligt. Jag har flera gånger besökt svensk kriminalvård
              och vet hur mycket mänskligt lidande och vilka enorma kostnader
              rent ekonomiskt som narkotikan kan medföra om man avstår från
              att bekämpa den till dess det är absolut omöjligt att låta bli.
            </seg>
            <seg n="8d064302">
              Visst måste väl ministern kunna medge att det vore effektivast
              att stoppa narkotikan redan vid landgränsen, det vill säga redan
              innan den har hunnit orsaka stora skador. Det är just det som
              är tullens uppgift. Så varför inte ge dem förutsättningar att
              göra ett gott jobb som senare kommer att löna sig i alla möjliga
              olika budgetar, inte minst inom rättsväsendet och inom behandlingsverksamheten
              mot missbruk?
            </seg>
          </u>
          <note type="speaker" n="80a7f69a">
            Anf. 79 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-7dab334f54e6b5a8-9" n="6bf2afe7">
            <seg n="f57959a7">
              Fru talman! Tullverket gör ett utomordentligt gott arbete i dagsläget.
              Tullverket har en väl utbildad personal som också gör oerhört
              effektiva insatser.
            </seg>
            <seg n="c99306fa">
              Tullverkets förutsättningar förändras naturligtvis när Europeiska
              unionen utvidgas från 15 till 25 stater. Det förefaller som om
              Torsten Lindström och Karin Granbom inte riktigt har tagit till
              sig det. Jag antar att de inte har varit motståndare till EU:s
              utvidgning, men de borde rimligen inse att det är nya förutsättningar.
              Som jag sade tidigare, om Tullverket skulle ha låtsats som om
              ingenting hade hänt och fortsatt med samma organisation och samma
              inriktning hade Tullverket varit lika ovetande om utvidgningen
              som Karin Granbom och Torsten Lindström uppenbarligen är.
            </seg>
            <seg n="86bbe69b">
              Jag tycker att det är värdefullt att Tullverket har agerat tidigt,
              gjort en organisationsutredning och sett över hur man kan lösa
              sina uppgifter på ett bättre sätt. Tullverket är effektivt men
              kan naturligtvis alltid bli mer effektivt, framför allt måste
              man ställa om när det blir nya förutsättningar. Tullverket har
              både en viktig uppgift när det gäller att ge en bra service till
              svenska företag för tullklarering och att som ett led i den internationella
              brottsbekämpningen se till att vi har ett effektivt gränsskydd
              och att man kan inskrida på andra områden.
            </seg>
            <seg n="2badfe86">
              Jag vill gärna framhålla att den organisationsförändring som
              nu diskuteras och som Tullverket i sista hand har att själv besluta
              om alltid är en fråga om avvägning av hur mycket resurser man
              använder till personal, teknik, lokaler och andra insatser. Jag
              utgår från att det är Tullverkets lednings ambitioner att få ut
              mesta möjliga av de pengar som man har fått och som har vuxit
              under senare år. Alla diskussioner om att det här är sparförslag
              och nedskärningar vill jag bestämt tillbakavisa därför att Tullverket
              inte har fått mindre resurser.
            </seg>
            <seg n="71a62016">
              Jag kan på en punkt kommentera det som Gunnar Andrén tog upp
              när det gällde pensionerna. Jag sade förut att det gällde alla
              statliga myndigheter. De måste ha en beredskap för att klara en
              sådan situation. Jag är samtidigt medveten om att det nyligen
              har kommit, efter ett uppdrag från Finansdepartementet, ett utredningsförslag
              om att hantera pensionskostnader på ett lite annorlunda sätt i
              fortsättningen. Framför allt ges myndigheterna mer tid att ställa
              om för att klara pensionskostnaderna. Efter vanlig behandling
              av det förslaget får vi se hur det i fortsättningen kan underlätta
              processen när det gäller myndigheternas pensionskostnader.
            </seg>
            <seg n="4d575d22">
              Jag vill också understryka att det faktiskt har tagits stora
              hänsyn till de regionala aspekterna i sammanhanget. Tullverket
              har under senare tid exempelvis flyttat ut sin rikssambandscentral
              till Kiruna. Man har flyttat tullskolan till Norrtälje. Man har
              sett till att Tullverkets IT-avdelning finns i Luleå. Och i det
              senaste organisationsförslaget vill man att den interna administrationen
              ska lokaliseras till Sundsvall. Så jag tycker att Tullverket väl
              uppfyller de krav som regering och riksdag har på organisationen
              av myndigheten, men man har också varit mycket lyhörd för allt
              det som en myndighet har att väga in när det gäller effektivitet,
              lokaliserings- och regionalpolitiska aspekter och annat.
            </seg>
            <seg n="64376fd5">
              Jag är övertygad om att Tullverket också mycket noga lyssnar
              på de synpunkter som kommer från näringslivet, från kommunalpolitiker
              och alla andra berörda. Men Tullverket ska naturligtvis väga av
              sina resurser så att det blir största möjliga effekt av insatserna
              i perspektivet av Schengenavtalet och i perspektivet av de nya
              medlemsstaterna.
            </seg>
            <seg n="cb65e664">
              Jag tycker att den diskussion som har förts här har varit bra.
              Även om det har varit lite upprepningar tycker jag att det är
              värdefullt att Ulf Sjösten, Torsten Lindström, Gunnar Andrén och
              Karin Granbom tar upp ett stort antal frågor som jag är säker
              på att Tullverket också vill lyssna till och sedan komma till
              slutsatser. Sedan är det ytterst myndigheten som har att hantera
              situationen. Vi får på vanligt sätt göra en värdering när de har
              åstadkommit sitt resultat vid ett senare tillfälle.
            </seg>
          </u>
          <note type="speaker" n="25e1784d">
            Anf. 80 ULF SJÖSTEN (m):
          </note>
          <u who="ulf_sjosten_98d3ff" xml:id="i-f8efab159477b69a-2" n="420f6b6c">
            <seg n="b8403a24">
              Fru talman! Omvärldsförändringar ska givetvis påverka organisationen
              i statliga verk. Därom är jag och finansministern helt och hållet
              överens. Men här handlar det faktiskt om att man monterar ned
              delar av den brottsbekämpande verksamheten i en tid då vi skulle
              behöva göra precis tvärtom, satsa mer på den brottsbekämpande
              verksamheten inom Tullverket. Det är det som det handlar om. Det
              är det hela min debatt har handlat om.
            </seg>
            <seg n="a7407337">
              Det smugglas också in alkohol till Sverige i mycket stora mängder.
              Man kan diskutera orsakerna, men en orsak är givetvis att vi har
              dyr alkohol i Sverige. En annan är att det finns människor som
              kan tjäna väldigt mycket pengar på att smuggla in den här alkoholen
              till vårt land. Det rör sig både om småskalig och storskalig smuggling.
              Den gemensamma nämnaren är att den har ökat oerhört kraftigt de
              senaste åren.
            </seg>
            <seg n="0a408c94">
              Denna smuggling har också inneburit en stor mängd följdbrottslighet,
              till exempel export som aldrig lämnar landet, kapade distributionsbilar
              och organiserade ligor som med alkohol och cigaretter som bas
              försörjer sig väl genom att föra in allehanda illegala produkter
              till Sverige. Det är en organiserad verksamhet, och enligt uppgift
              börjar den bli ganska stor och ganska svår att hantera för de
              rättsvårdande myndigheterna.
            </seg>
            <seg n="f305ef67">
              Fru talman! Finansministern säger i sitt interpellationssvar
              till mig att målet är att tullens brottsbekämpande verksamhet
              löpande ska förbättras. Jag delar givetvis den uppfattningen.
              Det är oerhört viktigt. Det finns tyvärr inget som tyder på att
              det socialdemokratiska budgetförslaget för Tullverket kommer att
              bidra till att infria finansministerns målsättning. Det kan jag
              mycket tydligt konstatera.
            </seg>
          </u>
          <note type="speaker" n="ca76e4e5">
            Anf. 81 TORSTEN LINDSTRÖM (kd):
          </note>
          <u who="torsten_lindstrom_120c0b" xml:id="i-5f637bb30eed2b84-2" n="339a4169">
            <seg n="91dd1926">
              Fru talman! 430 människor ska förlora jobbet. Vad är det, finansministern,
              om inte en nedskärning?
            </seg>
            <seg n="14e70fea">
              Sedan talar finansministern om det förändrade Europa. Jag talade
              med Lettlands justitieminister för en liten tid sedan. Jag kan
              försäkra ministern om att efter det samtalet och en hel del andra
              samtal har jag inte blivit övertygad om att EU:s utvidgning, som
              är så bra, så viktig och så angelägen, kommer att leda till att
              det blir mindre smuggling till Sverige av droger, alkohol och
              annat som vi inte vill ha här.
            </seg>
            <seg n="e3e6f3be">
              Det är därför det blir så graverande när den socialdemokratiska
              regeringens politik leder till ett förslag där stora delar av
              Sveriges inre läggs vidöppet för smuggling och annan typ av brottslighet
              som följer i smugglingens kölvatten. Det är oerhört graverande.
            </seg>
            <seg n="3ebf0fa4">
              Fru talman! Oavsett EU-utvidgning och annat, kommer Västerås
              flygplats att finnas kvar. Där har man trafik till och från icke-Schengenländer
              flera gånger varje dag. Menar finansministern att det är tillfredsställande
              att den punkten också läggs öppen, det vill säga inte bara de
              1 000 fartyg som kommer in i Mälaren utan också flygplatsen ska
              ligga vidöppen för den som har ett intresse av att smuggla in
              sådant som vi inte vill ha i Sverige? Är det verkligen finansministerns
              uppfattning? Västmanland är det område i Sverige som har mest
              transitströmmar och mest gods. Ska verkligen detta inre av Sverige
              läggas vidöppet?
            </seg>
            <seg n="05dc8497">
              Fru talman! Finansministern talar ju om tillväxt i många andra
              sammanhang. Nu vore det intressant att höra vad finansministern
              säger om hur det här förslaget ska gynna företagandet i Sveriges
              viktigaste tillväxtregion, Mälardalen.
            </seg>
          </u>
          <note type="speaker" n="84ce3210">
            Anf. 82 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-6fccb28ecc0e75ce-2" n="c234dafd">
            <seg n="dda8bcd1">
              Fru talman! Jag tror aldrig att jag har blivit så nonchalant
              bemött någon gång här i Sveriges riksdag som jag har blivit bemött
              i dag av finansministern. Han har inte svarat på en enda av mina
              frågor. Det kan ju bero på att det är fel minister som svarar
              på frågorna, men det var inte jag som bestämde att det var finansministern
              som skulle besvara min interpellation. Jag hade gladeligen haft
              en debatt med Thomas Bodström i stället eftersom det var brottsligheten
              som jag ville debattera. Nu blev det finansministern som tog på
              sig detta, och då tycker jag att han kan bemöda sig om att svara
              på åtminstone någon av mina frågor. Det har han inte gjort. Det
              verkar som om jag inte existerar över huvud taget i den här interpellationsdebatten.
            </seg>
            <seg n="98706af2">
              Nu försöker finansministern försvara sig med att det som håller
              på att ske inom Tullverket hänger ihop med EU-utvidgningen. Det
              är inte riktigt sant, som flera interpellanter har sagt. Det finns
              fortfarande en hotbild. Det säger faktiskt Tullverket självt.
              Men man står inför ett ekonomiskt faktum. Det här går inte ihop
              längre, och man måste göra någonting.
            </seg>
            <seg n="1d916406">
              Jag har inte velat diskutera ekonomi, men jag kan säga att vi
              moderater vill satsa 75 miljoner mer än regeringen på Tullverket
              just för att vi vill att bland annat den brottsbekämpande delen
              ska finnas kvar. Jag tycker att det är beklämmande att regeringen
              säger en sak, man säger att man satsar på brottsbekämpning, men
              konsekvensen av er politik blir precis den motsatta. Ni satsar
              inte på brottsbekämpningen. Ni öppnar faktiskt gränserna i stället
              och ger signalen till brottslingarna att det är fritt fram att
              komma in i Sverige.
            </seg>
            <seg n="2d9212ad">
              Eftersom finansministern inte vill svara på mina frågor får jag
              kanske svara på dem själv. Jag har frågat om brottsbekämpningen
              blir bättre med mindre tullnärvaro och färre tullare. Mitt svar
              är: Nej.
            </seg>
            <seg n="dfc957c3">
              Finansministern har nu chansen att svara på några av mina frågor
              i det sista inlägget. Men det verkar som om snålheten bedrar visheten
              i det här fallet.
            </seg>
          </u>
          <note type="speaker" n="f9ebe2d1">
            Anf. 83 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-7dab334f54e6b5a8-10" n="6bf2afe7">
            <seg n="935bfa56">
              Fru talman! De uppgifter som Tullverket har handlar både om en
              service mot näringslivet och företagen och gränsskydd och brottsbekämpning.
              Tullverket ska naturligtvis organisera sin verksamhet på ett sådant
              sätt att de kan tillvarata de nya förutsättningar som finns i
              det utvidgade EU med tio nya länder. Jag får ett intryck av att
              några av interpellanterna inte riktigt vill ta till sig att det
              håller på att ske en förändring i Europeiska unionen. Allt ska
              vara som det har varit förut. Har det varit fyra personer på ett
              ställe, ska det vara kvar fyra personer på samma ställe. Har det
              varit 18 personer på ett ställe, ska det vara 18 personer på samma
              ställe i fortsättningen. Har man den uppfattningen att ingenting
              ska ändras, oavsett vad som händer i omvärlden, får man väl se
              förfallet och ineffektiviteten växa runtomkring sig.
            </seg>
            <seg n="bf455ef5">
              Jag tycker att Tullverket föredömligt tidigt har analyserat vad
              som kommer att hända i den nya EU-situationen och försökt att
              anpassa sin verksamhet till de nya förutsättningarna. Man kan
              alltid diskutera hur man gör avvägningar och hur mycket resurser
              man lägger på personal och hur mycket man lägger på teknik av
              olika slag. Inte minst den väldigt effektiva datorisering som
              Tullverket genomgått sedan många år tillbaka har lett till ett
              ökat antal ingripanden och beslag av smugglade varor. På det viset
              har man varit framgångsrik. Hade man levt kvar enligt det mönster
              som några av interpellanterna förespråkar, det vill säga att man
              skulle haft exakt samma personalsammansättning och samma fördelning
              mellan teknik och personal som tidigare, hade man inte varit så
              framgångsrik som man är. Därför är jag något förvånad över att
              flera av interpellanterna tycks leva kvar i det förgångna och
              inte inser att vi är på väg in i ett nytt Europa. Klockan kan
              inte stå still hur länge som helst även om man tillhör ett konservativt
              parti.
            </seg>
          </u>
          <note n="098d63c2">
            Överläggningen var härmed avslutad.
          </note>
          <note n="4b7948d5">
            9 § Svar på interpellation 2003/04:15 om regelbördan för företag
          </note>
          <note type="speaker" n="30b68f20">
            Anf. 84 Näringsminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-7dab334f54e6b5a8-11" n="65868092">
            <seg n="1db66825">
              Fru talman! Henrik von Sydow har frågat mig vilka åtgärder jag
              tänker vidta för att inte svika svenska entreprenörer ytterligare
              och hur jag ska se till att regelbördan för företagare lättar.
            </seg>
            <seg n="be4d4de3">
              Jag vill börja med att säga att jag, lika lite som interpellanten,
              har någon förkärlek för regler eller blanketter. Företagaren ska
              kunna ägna sin tid åt att utveckla sina tjänster och produkter
              och åt att skaffa kunder, inte åt onödig administration. Samtidigt
              har samhället i stort behov av regler, till exempel regler till
              skydd för salmonellasmitta eller konkurrensregler för att en enskild
              marknad ska fungera.
            </seg>
            <seg n="0f287ddf">
              Regeringen har en hög ambitionsnivå i sitt arbete att minska
              den administrativa bördan för företagen. Vi ser ett enkelt och
              effektivt svenskt regelverk som ett sätt att stärka svenska företags
              konkurrenskraft. Vår ambition har också gett resultat i internationella
              jämförelser. Världsbanken har i rapporten Doing Business 2004
              placerat oss i toppen bland 130 jämförda länder vad gäller regelverk
              för företagande.
            </seg>
            <seg n="f995d9dd">
              Sedan några år tillbaka granskas alla förslag till nya eller
              ändrade regler i Regeringskansliet ur ett småföretagsperspektiv,
              det så kallade Simplexarbetet. Till dags dato har fler än 350
              tjänstemän på myndigheter och i Regeringskansliet utbildats för
              att få in småföretagsperspektivet där det behövs bäst, nämligen
              redan vid själva upprättandet av regelförslag.
            </seg>
            <seg n="63dd7fc6">
              Vi ökar nu takten i arbetet med det befintliga regelverket.
            </seg>
            <seg n="a8d0d64c">
              Alla departement och 45 myndigheter har fått i uppdrag att gå
              igenom alla regler som rör företag och ta fram åtgärder för att
              minska företagens administrativa börda. Åtgärderna ska sedan redovisas
              samlat nästa höst i ett brett och konkret handlingsprogram. Många
              myndigheter har redan vidtagit bra åtgärder. Ett utomordentligt
              kraftfullt exempel är Tullverkets servicetrappa.
            </seg>
            <seg n="912e5b84">
              För att kunna sätta ett kvantitativt mål för minskningen av bördan,
              måste bördan kunna mätas. Kan vi mäta bördan, kan vi också prioritera
              åtgärder mot de regelverk som ger mest börda. På begäran av regeringen
              har Institutet för tillväxtpolitiska studier tagit fram ett förslag
              på mätmetod som nu ska vidareutvecklas tillsammans med näringslivets
              organisationer. En provmätning ska påbörjas i slutet på det här
              året, och sedan ska regelbundna mätningar ske.
            </seg>
            <seg n="a7f0dec4">
              Jag bekämpar byråkrati oavsett ursprung. Sverige är pådrivande
              för bättre och enklare regler i EU-arbetet och har konsekvent
              arbetat för att kommissionens förslag ska bli bättre, till exempel
              genom systematisk användning av konsekvensanalyser och bättre
              samråd med berörda aktörer.
            </seg>
            <seg n="6513e680">
              Som minister för inremarknadsfrågor är jag pådrivande i arbetet
              på att förenkla de befintliga europeiska regelverken. Sverige
              driver även konsekvent ett förenklingsperspektiv av WTO:s regler
              för den internationella handeln.
            </seg>
          </u>
          <note type="speaker" n="d391357c">
            Anf. 85 HENRIK VON SYDOW (m):
          </note>
          <u who="henrik_von_sydow_8da056" xml:id="i-ad021ef6237c2ae1-0" n="c8624a42">
            <seg n="f8505f93">
              Fru talman! Tack för svaret, näringsministern! Det säger en hel
              del att när näringsministern kommer till riksdagen och ska visa
              upp åtgärderna mot en växande regelmassa, mot krångel och byråkrati
              är han konkret på en punkt, med ett exempel som jag förstår att
              han är särskilt stolt över, och det är Tullverkets servicetrappa.
              Vi är nu inte kvar i den vidare debatt som vi här förde om Tullverket.
            </seg>
            <seg n="f3474682">
              Jag vill med all respekt för det arbetet säga att det nog inte
              är något som på ett överdrivet sätt imponerar på de småföretagare
              som för ett år sedan samlades utanför Rosenbad och i en vecka,
              dag ut och dag in, läste högt ur de regelverk som reglerar svenska
              företags vardag. De stod där i en vecka, och de hann inte ens
              läsa upp hälften.
            </seg>
            <seg n="3a2b03f4">
              Jag tycker också att det är talande att näringsministern nu här
              säger det som vi redan visste, att alla departement och 45 myndigheter
              har fått i uppdrag att gå igenom de regler som berör företagens
              börda för att nästa höst redovisa åtgärder. Jag ställer mig faktiskt
              frågan: Om nu arbetet med att förenkla och avskaffa regler är
              så prioriterat som näringsministern säger, varför kommer då detta
              först nu? Näringsministern har varit ansvarigt statsråd för regelförenklingar
              i över ett år. Det här är ett uppdrag som med enkelhet kunde ha
              lagts ut dag 1 när näringsministern tillträdde. Varför kommer
              detta alltså först nu?
            </seg>
            <seg n="e603daa3">
              Dessvärre och det är verkligen tråkigt blir näringsministerns
              korta svar ytterligare ett bevis på att regeringens arbete med
              regelförenklingar går i snigelfart och tyvärr utan entusiasm.
              Det finns dessutom väldigt lite som talar för att takten ska höjas
              i arbetet, som näringsministern säger. Det uppdrag som näringsministern
              stolt refererar till om att ge 45 myndigheter uppdraget att se
              över detta och återkomma nästa höst ges helt utan ett kvantitativt
              mått och helt utan ett mål för myndigheterna och departementen
              att sikta in sig mot.
            </seg>
            <seg n="ff0385a6">
              Man kan säga att det är myndigheterna mer än näringsministern
              som sätter takten, som bestämmer och som leder arbetet, och det
              måste vara bekymmersamt för näringsministerns ledarskap. Gör en
              myndighet lite på det här området passerar det förbi. Det enda
              som gäller är att de här åtgärderna ska presenteras för riksdagen
              nästa höst. Anser riksdagen då att det är otillräckligt måste
              myndigheterna göra om arbetet, och så går det ytterligare ett
              år utan att någonting händer i arbetet på att avskaffa och förenkla
              lagar, regler och förordningar.
            </seg>
            <seg n="ef0b538a">
              Samtidigt, och det är det beklagliga, ser vi å andra sidan hur
              regelverken växer, regelbördan blir tyngre, krånglet ökar, byråkratin
              blir värre. Vi ser just den politiska logiken alltför ofta i det
              här huset. På det här området är regeringen och riksdagens ledamöter
              i allians med byråkrater väldigt produktiva och kreativa när det
              gäller att foga regel till regel, att lägga krav till krav och
              förordning till förordning.
            </seg>
            <seg n="cc17cfab">
              Sammantaget bildar det här ett nät som fjättrar den enskilda
              människans kreativitet och företagsamhet. Den politiska logiken
              är därför ett problem för oss alla.
            </seg>
            <seg n="d12a572a">
              Jag tror, fru talman, att riksdagen i december förra året beslutade
              att regeringen måste intensifiera regelförenklingsarbetet redan
              under det här året, 2003. Ett mål ska fastställas, en mätmetod
              ska tas fram och sedan användas under 2003. Nu är det oktober,
              och det är anmärkningsvärt att näringsministern inte klart vill
              redogöra för hur det uppdraget från riksdagen ska hanteras.
            </seg>
            <seg n="6a247399">
              Därför vill jag fråga näringsministern vilka åtgärder regeringen
              kommer att vidta för att leva upp till riksdagens beslut vad gäller
              mål för att avskaffa och förenkla regler. När, Leif Pagrotsky,
              sätts det upp ett mål för arbetet med att förenkla och avskaffa
              reglerna?
            </seg>
          </u>
          <note type="speaker" n="c3320b84">
            Anf. 86 Näringsminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-7dab334f54e6b5a8-12" n="65868092">
            <seg n="132ab5fc">
              Fru talman! Ytterligare en av dessa totalt onyanserade svartmålande
              beskrivningar av allt elände som råder i kungariket. Enligt de
              internationella och mer distanserade och opartiska studier som
              görs ligger Sverige bland de bästa när det gäller den här typen
              av aspekter. Få andra länder har mindre krångel. Få andra länder
              har regler som är mindre betungande för de mindre företagen. Det
              är det perspektiv som vi startar ifrån. Det räcker inte för oss.
              Vi måste hela tiden bli bättre. Vi måste utnyttja ny teknik konsekvent
              varje dag för att röra oss framåt, och det ska vi göra. Men det
              underlättas inte av en debatt som är så totalt utan kontakt med
              verkligheten, så totalt utan proportioner.
            </seg>
            <seg n="d2541745">
              Henrik von Sydow säger att ingenting händer och att allting går
              i stå. Nu ställde Henrik von Sydow faktiskt en fråga till mig
              om vad som kommer att ske, och jag har redovisat vad som kommer
              att ske. Hade Henrik von Sydow frågat mig vad som har skett under
              året som har gått, hade jag svarat på vad som har skett under
              året som har gått. Men om jag nu kommer hit och svarar rakt och
              tydligt på den fråga som han har ställt, förväntar jag mig något
              annat än en utskällning för att jag svarat på den fråga som han
              har ställt och inte väljer att prata om något helt annat.
            </seg>
            <seg n="1c745d2f">
              Jag är helt övertygad om att ett sådant här arbete om det ska
              få seriösa resultat måste bedrivas med systematik och ordning.
              Institutet för tillväxtpolitiska studier har arbetat hela det
              här året med att ta fram ett bra mätinstrument. Det finns nu framme.
              Vi diskuterar nu med de berörda, nämligen näringslivsorganisationer,
              hur det här ska göras konkret användbart i de enskilda företagen
              och på de enskilda institutionerna. Det arbetet förtjänar respekt,
              inte förakt. Det tycker jag att Henrik von Sydow ska tänka på
              i den fortsatta diskussionen.
            </seg>
            <seg n="41c53f3d">
              Jag kan berätta att vi gör väldigt mycket på det konkreta planet
              som förändrar vardagen för Sveriges företag. Henrik von Sydow
              viftar föraktfullt bort det som tullen gör och menar att det väl
              inte betyder någonting. Tusentals svenska företag handlar med
              utlandet, inte minst små företag som har agenturer och annat och
              som representerar utländska producenter eller som exporterar.
              65 % av all svensk industriproduktion säljs på export.
            </seg>
            <seg n="9cbab737">
              Det går inte att bara fnysa åt att knappt någon företagare längre
              behöver besöka ett tullkontor, att i stort sett varenda tullhandling
              som man förr behövde lämna in har ersatts av enkel kommunikation
              mellan olika datorer via Internet och att tullbesöken i stort
              sett är ett minne blott. Vi går nu vidare offensivt. Jag kan berätta
              för Henrik von Sydow, även om han kanske inte vill höra något
              om tullen, att vi nu arbetar på ett förslag som inom mycket kort
              tid kommer att innebära att en tullbehandling kan räcka för flera
              länder på en gång.
            </seg>
            <seg n="7a5db80e">
              Om till exempel ett företag säljer från Småland till Italien,
              ska det inte behöva ha att göra med både det svenska och det italienska
              tullverket, utan det svenska tullverket ska kunna ta hand om tullklarering
              för båda länderna. Eller om man köper från Italien och leverantören
              har fixat med sin tullmyndighet ska det räcka. I ett slag halverar
              vi då ytterligare en gång det lilla arbete som vi redan i utgångsläget
              har pressat ned det här till. Alla de människor som bedrivit ett
              hängivet arbetet för att förbättra servicen för de mindre företagen
              i våra myndigheter och i våra departement förtjänar respekt och
              beröm för detta, inte den fnysning som Henrik von Sydow består
              dem med.
            </seg>
            <seg n="64e51caa">
              Jag skulle vilja avsluta med en uppmaning. I regeringen gör vi
              nu så att alla förslag som kommer till riksdagen ska vara försedda
              med en beskrivning av hur de påverkar administrationen för mindre
              företag, vilka sådana kostnadseffekter de har. Kan Henrik von
              Sydow här säga till mig att också ni moderater tänker göra det
              från och med nu i alla era motioner eller att Henrik von Sydow
              åtminstone tänker arbeta för det i den moderata riksdagsgruppen?
              Då kunde vi föra debatten på mer jämställd fot.
            </seg>
          </u>
          <note type="speaker" n="b0a16abb">
            Anf. 87 HENRIK VON SYDOW (m):
          </note>
          <u who="henrik_von_sydow_8da056" xml:id="i-ad021ef6237c2ae1-1" n="c8624a42">
            <seg n="a74f0d22">
              Fru talman! Näringsministern svarar inte på min fråga. Frågan
              var när vi kommer att få ett mål som sätter upp ambitionsnivån
              för regelförenklingarna. Det var frågan. Det är en central frågeställning
              för det arbete som ska ske framöver. Den frågan får jag ställa
              till näringsministern en gång till.
            </seg>
            <seg n="5fcd9a0b">
              Näringsministern pratar om svartmålning. De referenser näringsministern
              gör till ett fåtal utländska undersökningar ställer inte svenska
              företagare upp på. De känner inte igen sig i den verklighetsbilden,
              i det politiska språket. Om vi ska prata om den största internationella
              undersökning som har gjorts vad gäller företagarklimatet hamnar
              Sverige på en föga hedrande 31:a plats av de 37 undersökta. Näringsministern
              känner säkert till den undersökningen, GEM-undersökningen.
            </seg>
            <seg n="7c98fe00">
              Jag vill stryka under att näringsministern måste sätta upp ett
              mål, en ambition för hur mycket regelmassan ska minska. Visst
              går det att börja med att sätta målet. Precis som näringsministern
              säger är en mätmetod presenterad och håller på att diskuteras.
              Men när regeringen har slagit fast alla sina andra mål som man
              omger sig med har det inte hindrats av att man inte hade någon
              exakt mätmetod.
            </seg>
            <seg n="d9d36e0a">
              På det här stadiet gäller det för näringsministern att visa på
              ett politiskt ledarskap, vad som är ambitionen, riktningen och
              målet, för att på allvar kunna sätta press på myndigheter, på
              byråkrater och på de generaldirektörer som näringsministern ska
              ha seminarium med. Det är väldigt viktigt.
            </seg>
            <seg n="769fccea">
              Jag sade att jag har respekt för de förenklingar som har gjorts.
              Men de är för få. Det stora uppdraget är att minska den totala
              regelmängden. Den blir en snårskog som ökar rättsosäkerheten och
              otryggheten. Problemet är sällan att en enskild regel är krånglig
              eller svår. Det är när regel adderas till regel, när förordning
              adderas till förordning som det blir just en snårskog som det
              är omöjligt att överblicka, även om de enskilda reglerna i sig
              inte är speciellt svåra att begripa. Därför är ett mål för regelförenklingsarbetet
              essentiellt. Där måste näringsministern komma med ett svar: När
              kommer detta mål?
            </seg>
            <seg n="0e454b11">
              Det finns nu många länder som går före när det gäller politiska
              målsättningar och ambitioner att minska företagens regelbörda.
              I Nederländerna har parlamentet beslutat att minska regelbördan
              med 25 %. Redan under den första mandatperioden märkte man att
              regelbördan för företagen minskade med 10 %. Både Danmark och
              Belgien har nu satt upp samma ambition som Nederländerna. De har
              börjat arbetet med att förenkla och avskaffa regler. Varför, näringsministern,
              ska vi komma efter? Varför ska vi vara sämre?
            </seg>
            <seg n="6477f2cf">
              Milt uttryckt tror jag att det finns en stor potential för att
              minska regelbördan här i landet. Det är 75 myndigheter som utfärdar
              sammanlagt 1 150 blanketter där man kräver in uppgifter från människor
              som försöker förverkliga sina idéer och framtidsdrömmar i företagandets
              form. Vi kan räkna med att ungefär 13 000 heltidsjobb varje år
              går åt enbart till att fylla i blanketter, så en potential finns.
            </seg>
            <seg n="813a9a0e">
              Förra veckan lanserade de fyra borgerliga partierna en motion
              där ambitionen var tydlig: att minska regelkrånglet med 25 % till
              2010. En enkel fråga till näringsministern: Delar han den ambitionen
              eller inte?
            </seg>
          </u>
          <note type="speaker" n="81fc5956">
            Anf. 88 Näringsminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-7dab334f54e6b5a8-13" n="65868092">
            <seg n="678382bc">
              Fru talman! Nu har Henrik von Sydow talat i åtta minuter. Jag
              nöjde mig med att ställa en kort fråga. Inte med ett andetag kom
              Henrik von Sydow ens i närheten av den. Jag beklagar det och upprepar
              frågan. Han har ändå två minuter kvar. Frågan går ganska snabbt
              att besvara det räcker med ett ja eller ett nej.
            </seg>
            <seg n="da058612">
              Vi från regeringens sida förser alla de förslag vi lägger på
              riksdagens bord med en bedömning av hur de påverkar företagens
              krångel om de innebär administrativa kostnader eller inte. Vi
              kan få kritik för att utredningarna ibland inte är tillräckligt
              vetenskapliga eller tillräckligt långa doktorsavhandlingar som
              bygger under de bedömningar som görs. Vi arbetar med detta och
              gör dem allt bättre och mer ambitiösa. Det är en viktig fråga
              för oss att foga detta till de olika förslag som läggs fram för
              riksdagen.
            </seg>
            <seg n="634a97cd">
              Min enkla fråga var: Kan vi skaka hand, Henrik von Sydow, på
              att också Moderaterna sent omsider börjar att, precis som vi,
              förse sina förslag med en krångeldeklaration när de läggs på riksdagens
              bord? Det gäller hur mycket nytt krångel de innebär, hur mycket
              det kostar och om det är värt besväret.
            </seg>
            <seg n="d94f5035">
              Jag har läst den motion som Henrik von Sydow beskriver. Där står
              det hur man ska göra, att man ska göra det mera och man klagar
              på att regeringen inte gör tillräckligt. Men det står inte ett
              ord om hur de förslag som ni lägger fram för riksdagens beslut
              ska hanteras. Svara mig nu: Tänker åtminstone Henrik von Sydow
              verka för att det egna partiet ska börja med det?
            </seg>
            <seg n="12ddd0ca">
              Sedan till frågan om mål för krångelminskningen. Det är enkelt
              för ett litet oppositionsparti att kräva mål och i allmän demagogisk
              och populistisk anda säga att vi ska öka eller minska något. Men
              om det ska vara någon mening med det måste det mål man utformar
              vara kopplat till någonting som går att mäta.
            </seg>
            <seg n="4c61562e">
              För en stund sedan fick jag kritik för att vi lägger tid på att
              utveckla en mätmetod. Det är klart att jag kan säga att vi ska
              minska krånglet om jag inte säger i vilket avseende eller hur
              det ska utvärderas. Vi jobbar ambitiöst tillsammans med näringslivet
              på att utforma en effektiv mätmetod baserad på den metod man använder
              i Holland. Man har problem i Holland med den, och vi vill vidareutveckla
              den. Det är det vi jobbar med. När den finns framme kan vi diskutera
              hur det målet ska formuleras. Men att börja med det i dag, utan
              att vara intresserad av mätmetoden och kanske till och med kritisera
              att vi mäter, är inte seriöst, Henrik von Sydow.
            </seg>
          </u>
          <note type="speaker" n="836ffe39">
            Anf. 89 HENRIK VON SYDOW (m):
          </note>
          <u who="henrik_von_sydow_8da056" xml:id="i-ad021ef6237c2ae1-2" n="c8624a42">
            <seg n="4510a596">
              Fru talman! Näringsministern får ta chansen i sitt sista inlägg
              att faktiskt besvara min fråga tydligare. Budet är givet. Det
              var jag som började ställa frågor, Leif Pagrotsky. Att inte besvara
              den är faktiskt ett hån mot riksdagsbeslutet som är taget i december
              2003. Framför allt är det ett hån mot de företagare som varje
              dag kämpar för att hålla sig flytande i ett hav av paragrafer.
              Det är inte bara en debatt mellan dig och mig, näringsministern,
              utan det är fler som är intresserade av ett seriöst svar på frågan.
            </seg>
            <seg n="abd5f119">
              Leif Pagrotsky ställer också en fråga. Det är en väsentlig skillnad
              mellan att vara i majoritetsställning och att sitta i opposition.
              Om vi hade varit i regeringsställning hade vi definitivt verkat
              för hårdare och tuffare konsekvensanalyser av bättre kvalitet
              från regeringen. Det kan jag säga utan att darra på manschetten.
            </seg>
            <seg n="aad12916">
              Regeringen skriver i sin senaste skrivelse, som vi delvis har
              kommenterat här, att en stor del av arbetet handlar om perspektiv-
              och attitydförändringar när man tar fram nya regler. Men debatten
              här och det år som har varit med näringsministern visar att det
              stora attitydproblemet i mångt och mycket verkar ligga hos näringsministern
              själv eller på Näringsdepartementet. Så särskilt mycket har vi
              inte sett. Om vi blickar framåt får vi heller inga besked om när
              det kommer ett mål.
            </seg>
            <seg n="fedd332e">
              Jag ställer frågan en gång till. Det är sista chansen för näringsministern
              att svara. Vad säger näringsministern om det bud som ligger från
              fyra borgerliga partier? Stöder han ambitionen att sätta upp ett
              mål för att minska krånglet, byråkratin och regelbördan med 25
              %, en fjärdedel, till 2010?
            </seg>
          </u>
          <note type="speaker" n="e9f0390d">
            Anf. 90 LARS BÄCKSTRÖM (v):
          </note>
          <u who="lars_backstrom_06e975" xml:id="i-89cba0c927816c7f-0" n="7cdf455a">
            <seg n="e80cdec6">
              Fru talman! Jag satt på mitt rum och lyssnade på debatten. Vi
              kan ju göra så, om vi inte är i kammaren. Ni ska veta att det
              finns trägna lyssnare vid apparaterna.
            </seg>
            <seg n="fe556aa1">
              Jag hörde interpellantens fråga, som är väl tänkt, och ministerns
              svar. Då slog det mig: Har vi något ansvar för det här? Ja, det
              har vi. Vi har varit med regeringen och diskuterat företagsamhetens
              villkor. Vi måste ha fler arbetade timmar, speciellt i de arbeten
              som inte finansieras via skatter, om vi ska kunna ha en rejäl
              skattefinansierad sektor. Då måste vi ha fler mindre företag.
              Då är regelförenklingen oerhört viktig.
            </seg>
            <seg n="eb9b7fba">
              Jag minns mina vänner och släktingar i Uddevalla, som miste arbetet
              på varvet. De startade egna företag och satt och kämpade med blanketter
              och regler.
            </seg>
            <seg n="047a5767">
              Det måste bli enklare. Därför, fru talman, skrev vi i Vänsterpartiet
              jag gjorde det själv i juni till Svenskt Näringsliv och Företagarnas
              Riksorganisation och bad att få förslag. Vi bad inte om några
              procentsatser utan om konkreta förslag till regeländringar som
              vi kan göra.
            </seg>
            <seg n="8bacd16c">
              Om jag säger till mina morbröder och farbröder att vi har minskat
              reglerna med 10 % så säger de: Så bra, men det är just den här
              krångliga regeln vi har problem med.
            </seg>
            <seg n="b513a736">
              Procent gör ingen företagare glad. I stället är det regelförenklingar
              som gäller. Därför säger jag till ministern Pagrotsky och min
              vän Henrik von Sydow eftersom vi säkert är vänner i den här ambitionen
              att låt oss inte tala om procent, utan låt oss tala konkret.
            </seg>
            <seg n="b524cbbd">
              Vilken regel vill von Sydow ta bort? Ge exempel på tre konkreta
              regler i stället för att ange procentsatser. Låt oss tala konkret
              för företagens skull. I den sovjetiska planekonomin sade man att
              man skulle slå planen med 80 %. Däremot är det ingen konstruktiv
              marknadsekonomi att tala om procentsatser. Tala om konkreta förslag
              i stället.
            </seg>
            <seg n="6137b51e">
              Det tog tid för näringslivets organisationer att svara mig. Jag
              fick svaret från Företagarna den 23 september. De tog hela sommaren
              på sig. Nu sitter vi och analyserar deras idéer. Låt oss alltså
              tala i konkreta termer och inte i procentsatser. Jag tror att
              det är vad regeringen försöker göra att tala konkret.
            </seg>
            <seg n="2c3ea314">
              Varför inte bjuda över och säga: Hundra procent av alla onödiga
              regler ska bort! Däremot ska ingen regel som behövs för att skydda
              hälsa, liv eller miljö bort. Många regler som i förstone verkar
              vara onödiga är till för att skydda hälsa och miljö och för rättvisa
              företagsvillkor. Det är väl viktigt, von Sydow? von Sydow kan
              väl ange tre förenklingar som han vill göra så kanske vi kan tala
              konkret och slipper luddigt tal om procentsatser.
            </seg>
          </u>
          <note type="speaker" n="f24977e9">
            Anf. 91 Näringsminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-7dab334f54e6b5a8-14" n="65868092">
            <seg n="8a873675">
              Fru talman! Jag tackar Lars Bäckström för inlägget. Även jag
              tycker att det är de konkreta enskilda reglerna som är de viktiga.
              Här har vi haft en diskussion om målsättningar i ganska demagogiska
              och populistiska termer, vilket är en flykt från det krav som
              vi politiker borde ha på oss, nämligen att vara konkreta.
            </seg>
            <seg n="6fc87ca8">
              Jag har läst den borgerliga motionen. Där finns inte ett enda
              konkret förenklingsförslag. Vad vill man förenkla bort? Är det
              salmonellakontrollen, hälsokontrollen av korv, arbetsmiljöregler
              eller arbetsrättsregler? Ingenstans nämns att man vill göra en
              annan avvägning mellan skydd för allmänna intressen och viljan
              att förenkla på de områden som har omfattande regelverk.
            </seg>
            <seg n="3e31383d">
              Jag anstränger mig att hitta former för att kunna tillämpa viktiga
              regler på ett sätt som blir mindre krångligt. Jag återkommer till
              frågan om tullen. Det är inte ett unikt men ett tydligt exempel.
              Det har de senaste tio åren skett en revolution kring hur enskilda
              småföretagare måste ägna tid åt krångel i sin vardag om de handlar
              med utlandet. Vi går vidare steg för steg, och vi gör det med
              de mycket kraftfulla förslag som jag beskrev för en liten stund
              sedan. Det arbetet förtjänar bättre respekt än den svartmålning
              som Henrik von Sydow ger.
            </seg>
            <seg n="ac8e1026">
              Även jag är bedrövad över den brist på konkretion som man ibland
              hör i den allmänna debatten där det anges ett antal tusen sidor
              som måste förenklas, men däremot ges inga konkreta förslag. Man
              får lätt intrycket, och frestas att tro, att detta är en flykt
              från kravet att själv behöva göra svåra avvägningar och peka ut
              vilka regler man inte vill ha kvar, i stället för att gripa sig
              an de svåra uppgifterna.
            </seg>
            <seg n="6799ae14">
              Vi som sitter i regeringsställning, och även Vänsterpartiet som
              deltar i att utforma en politik som påverkar människor och företag
              i Sverige, har kravet på oss att veta vad vi gör och vad vi pratar
              om. Vi kan inte nöja oss med luftigt snack.
            </seg>
            <seg n="4a5741c4">
              Jag vill än en gång upprepa det som jag sagt flera gånger tidigare:
              När det finns en bra mätmetod då kan man diskutera mål. Vi är
              snart där tack vare det arbete vi bedriver och som Moderaterna
              bara fnyser åt.
            </seg>
          </u>
          <note type="speaker" n="94d9bc7a">
            Anf. 92 HENRIK VON SYDOW (m):
          </note>
          <u who="henrik_von_sydow_8da056" xml:id="i-ad021ef6237c2ae1-3" n="c8624a42">
            <seg n="0ed3ae05">
              Fru talman! Det är uppenbart, Leif Pagrotsky och Lars Bäckström,
              att vi inte får låta sökandet och behovet av tydligare regler
              eller tydliga mål bli en ursäkt för att fördröja arbetet med att
              avskaffa eller förenkla regler.
            </seg>
            <seg n="0fa48a77">
              Ni får inte ta fel på detta. Det är ju inte så att det råder
              brist på fält där man kan börja arbetet med att förenkla reglerna.
              Det finns förslag på regler som regeringen skulle kunna avskaffa
              i morgon eller övermorgon om den tog kontakt med de borgerliga
              partierna. Det gäller bara att läsa förslagen noggrannare. Läs
              de borgerliga partiernas motion noggrannare!
            </seg>
            <seg n="07248bee">
              Vi kan börja med att avskaffa de statistiska totalundersökningar
              som myndigheter i dag ägnar sig åt. Vi kan införa enhetliga beräkningsunderlag
              för ersättningar från de allmänna försäkringarna. Vi kan avskaffa
              lagen om obligatorisk platsanmälan. Vi kan förenkla semesterlagen.
              Näringsministern kan ge tilläggsdirektiv till Miljökommittén att
              se över miljöbalken.
            </seg>
            <seg n="7544d033">
              Det finns en uppsjö förslag. Man skulle kunna ge en lista på
              lagar som är möjliga att avskaffa, och som det också finns en
              majoritet för i kammaren. Det är inte bristen på förslag om att
              avskaffa regler som är problemet utan bristen på politisk vilja.
              Den politiska viljan och den politiska makten i den här frågan
              har näringsminister Leif Pagrotsky. Han har för lite vilja och
              för mycket makt, vilket är ett problem för svenska företagare.
            </seg>
          </u>
          <note type="speaker" n="c4148267">
            Anf. 93 LARS BÄCKSTRÖM (v):
          </note>
          <u who="lars_backstrom_06e975" xml:id="i-89cba0c927816c7f-1" n="7cdf455a">
            <seg n="61027b2d">
              Fru talman! Näringsminister Pagrotsky ska naturligtvis svara
              för sig själv. Jag talar för mig. Det finns ingen brist på vilja
              hos mig eller mitt parti att gripa oss an regelförenklingarna.
              Däremot finns det brist på konkreta förslag framför allt från
              de borgerliga partierna och från näringslivsorganisationer.
            </seg>
            <seg n="6821a21c">
              De förslag som finns handlar om allmänna tilläggsdirektiv. Just
              det tillsätt en utredning! I många av dessa fall handlar det om
              svepande formuleringar som Gör någonting och Bli bättre.
            </seg>
            <seg n="6b43ee1d">
              Jag skickade en förfrågan till Företagarna i början av juni och
              fick svar den 23 september. När jag läser deras svar ser jag inget
              konkret, utan det handlar om idéer kring vad man kan göra som
              i sin tur kräver utredningar och beredningar.
            </seg>
            <seg n="2d18d694">
              Det är just det som är det belysande. Jag har inte fått tre konkreta
              förslag från Företagarna utan idéer och uppslag som i och för
              sig kan vara bra men som kräver beredning. Poängen med Simplexgruppen
              är just att man går igenom regel för regel i samråd med näringslivets
              organisationer och diskuterar med dem.
            </seg>
            <seg n="3d67bd05">
              Det är den svenska modellen som gäller inte yxhuggsmodellen.
              Ni får ursäkta mig, men ett parti som försvann från kammaren brukade
              säga: Ta bort all onödig byråkrati! Så sade Ian och Bert. Men
              det höll inte i längden. Varken vänster-, höger- eller näringslivspopulism
              slår den svenska politiska modellen.
            </seg>
            <seg n="11149440">
              När det exempelvis sägs att man ska minska antalet tillfälliga
              anställningsformer i lagen om anställningsskydd det var det första
              Företagarna skrev till mig undrar jag hur detta ska gå till. Vilket
              antal handlar det om? De skrev också att man ska behålla provanställningen.
              Mig veterligen finns provanställningen. Vidare föreslogs att man
              skulle införa överenskommen visstidsanställning och ytterligare
              någon form. Ja, det var ju konkret så det förslog! Någon form!
              Det är här vi får sätta oss ned och diskutera. Det går inte fort
              om man jobbar seriöst.
            </seg>
            <seg n="7cf3fe13">
              Min mormor sade en gång: Fort och väl följs inte alltid åt. Min
              mormor var en klok företagare som drev ett jordbruksföretag. Det
              är bra om ni på den borgerliga kanten blir lika kloka politiker
              som min mormor var. Vi ska förenkla och göra saker och ting bättre,
              och vi ska göra det noggrant och bli konkreta.
            </seg>
          </u>
          <note type="speaker" n="58b41167">
            Anf. 94 Näringsminister LEIF PAGROTSKY (s):
          </note>
          <u who="leif_pagrotsky_minister_2002" xml:id="i-7dab334f54e6b5a8-15" n="65868092">
            <seg n="4af583e6">
              Fru talman! Eftersom jag är siste talare ska jag inte ställa
              några nya frågor. Jag har noterat att den enda fråga som under
              denna nästan timslånga debatt ställts blivit hängande i luften.
            </seg>
            <seg n="a27194cd">
              Jag konstaterar att Henrik von Sydow inte tycker att de förslag
              som Moderaterna lägger på riksdagens bord behöver ha en beskrivning
              av konsekvenserna i administrativt och byråkratiskt hänseende.
              Han nöjer sig med att klaga på regeringens konsekvensanalyser
              som är de enda som kommer fram och anser att de bör bli bättre.
              De duger inte.
            </seg>
            <seg n="847e5c0e">
              Min enkla uppmaning, som jag inte gör i form av en fråga utan
              i form av en rekommendation, är: Sopa framför den egna dörren
              först, Henrik von Sydow!
            </seg>
            <seg n="52bedb2c">
              Sedan hade han ett antal konkreta förslag. Vi ska ge tilläggsdirektiv
              till en utredning om plan- och bygglagen. Det var ett kraftfullt
              förslag. Jag kan berätta att vi gav tilläggsdirektiv till utredningen
              i vintras. Jag föredrar att inte tala så mycket om utredningsdirektiv
              och sådant som vi redan har gett. Jag väntar tills förslagen kommer,
              så kan vi tala konkret om hur det ska bli snabbare och enklare
              att klara miljöprövningen utan att sänka ambitionen vad gäller
              miljön.
            </seg>
            <seg n="71ebc721">
              Vad gäller det oerhört kraftfulla förslaget om den obligatoriska
              platsanmälan handlar det om en enkel information per Internet
              om vakanta tjänster som man skickar till arbetsmarknadsmyndigheterna.
              Det kan väl diskuteras om det skulle göras annorlunda. Men någon
              grundläggande revolution i företagandets villkor i Sverige tror
              jag inte det är.
            </seg>
            <seg n="a359429b">
              Jag vill addera till Lars Bäckströms reflexion om det diffusa
              i de förslag som ofta ställs. Jag ställde frågan till en mycket
              hög företrädare för svenskt näringsliv hur han prioriterade bland
              alla de förslag till förenklingar som fanns. Jag fick ett svar
              som var ungefär som det Lars Bäckström fick: Jo, jag prioriterar
              de 24 000 sidorna. Det sade han. Tack för debatten.
            </seg>
          </u>
          <note n="098d63c2">
            Överläggningen var härmed avslutad.
          </note>
          <note n="00c799f5">
            10 § Svar på interpellation 2003/04:12 om valutaspekulation
          </note>
          <note type="speaker" n="c0ac588e">
            Anf. 95 Statsrådet GUNNAR LUND (s):
          </note>
          <u who="gunnar_lund_minister_2002" xml:id="i-7dab334f54e6b5a8-16" n="7e5ab6b4">
            <seg n="40d6c184">
              Fru talman! Roger Tiefensee har frågat vilka åtgärder jag avser
              att vidta för att se till att uttalanden från svenska statsråd
              inte orsakar spekulation mot kronan.
            </seg>
            <seg n="f441c78c">
              Låt mig först klara ut hur ansvarsförhållandet i valutapolitiken
              ser ut. Enligt lagen om valutapolitik är det regeringen som beslutar
              om vilket system Sverige ska ha för att fastställa kronans värde
              i förhållande till utländska valutor, det vill säga om vi ska
              ha fast eller flytande växelkurs. Riksbanken ansvarar därefter
              för den praktiska tillämpningen av valutapolitiken. Sedan november
              1992 har Sverige som bekant ett system med flytande växelkurs
              för kronan. Riksbanken ansvarar för tillämpningen av det system
              som valts och beslutar självständigt i frågor som rör denna tillämpning.
            </seg>
            <seg n="d0f96291">
              Vid flytande växelkurs bestäms kronans kurs i förhållande till
              andra valutor på valutamarknaden. Utvecklingen hos en växelkurs
              påverkas av en rad faktorer, såsom ekonomiska nyheter, kapital-
              och handelsflöden, skillnader i tillväxt, räntenivå och inflation
              i Sverige respektive omvärlden. En växelkurs är priset på en valuta
              uttryckt i en eller flera andra valutor, varför kursen påverkas
              både av inhemska och utländska faktorer. Under den period av dryga
              tio år som Sverige haft ett system med flytande växelkurs har
              vi stundtals sett betydande rörelser i den svenska kronans värde
              mot andra valutor. Detta har under senare år inträffat till följd
              av händelser i vår omvärld, som påverkat valutamarknaden, till
              exempel Rysslandskrisen hösten 1998 och terrorattackerna den 11
              september 2001. Kronan har också naturligtvis påverkats av utvecklingen
              på den inhemska marknaden.
            </seg>
            <seg n="0ed55f2a">
              Regeringen och dess företrädare uttalar sig som regel inte om
              vad som skulle vara en önskvärd kurs för den svenska kronan. Däremot
              redovisar regeringen två gånger per år prognoser för den svenska
              ekonomin, och i dessa prognoser görs antaganden om kronans växelkurs
              mot euron och dollarn och för det svenska handelsviktade så kallade
              TCW-indexet.
            </seg>
            <seg n="c4c7a61c">
              I samband med en debatt som organiserats av Nationalekonomiska
              föreningen den 24 september i år svarade finansministern på en
              fråga om kronans utveckling. Det är det uttalandet som interpellanten
              syftar på när han i sin interpellation resonerar om eventuella
              spekulationer till följd av ministeruttalanden. Finansministern
              kommenterade vid tillfället kronans utveckling i förhållande till
              den prognos för växelkursen som lämnats i budgetpropositionen
              den 22 september. Finansministern konstaterade att de kursrörelser
              som ägt rum under den föregående tiodagarsperioden inte föranledde
              några ändringar i den växelkursprognosen. Uttalandet av finansministern
              måste betraktas som odramatiskt och torde ha haft liten om någon
              alls påverkan på den svenska kronans kurs.
            </seg>
            <seg n="70ece4ee">
              Det är på sin plats att understryka att det givetvis står regeringen
              och dess företrädare fritt att vid varje given tidpunkt kommentera
              den svenska och den internationella ekonomins utveckling, inklusive
              utvecklingen av räntor och växelkurser. Det faktum att Riksbanken
              tilldelats uppgiften att självständigt fatta beslut om penningpolitik
              och i frågor som rör tillämpningen av en given växelkursregim,
              innebär inte att regeringen eller andra politiska företrädare
              belagts med munkavle och är förhindrade att uttala sig i dessa
              frågor. I vårt land liksom i andra länder är det inte ovanligt
              att politiska företrädare i den allmänna debatten framför synpunkter
              på ränte- och växelkursutvecklingen. Det menar jag är både naturligt
              och välkommet i ett öppet demokratiskt samhälle.
            </seg>
            <seg n="2db25638">
              Att regeringen enligt lag är förhindrad att utfärda instruktioner
              till Riksbanken för så är fallet innebär således inte att den
              måste avstå från att lägga synpunkter på penning- och valutapolitikens
              frågor. Så sker i själva verket från tid till annan i Sverige
              liksom i andra länder. Det har till exempel på senare år förekommit
              att EU:s stats- och regeringschefer gemensamt uttalat sig om den
              europeiska centralbankens räntepolitik i lägen där regeringarna
              har ansett att utrymme funnits för penningpolitiska lättnader
              och har önskat offentligt förmedla dessa synpunkter till den gemensamma
              centralbanken. Jag ser i detta ingenting vare sig uppseendeväckande
              eller förgripligt.
            </seg>
            <seg n="7fa9225d">
              För övrigt kan man notera att varken Riksbanken eller andra centralbanker
              avhåller sig från att uttala synpunkter på den ekonomiska politiken
              i allmänhet och finanspolitiken i synnerhet. Så sent som i förra
              veckan uttalade sig vår egen riksbankschef om den ekonomiska politikens
              inriktning, något som jag finner vara alltigenom välkommet och
              berikande för den ekonomisk-politiska debatten i vårt land.
            </seg>
            <seg n="dbf32820">
              I det internationella valutapolitiska samarbetet är det inte
              heller ovanligt att regeringar uttalar sig om växelkursutvecklingen,
              ibland i uttalat syfte att påverka kursrörelserna. När till exempel
              G5-ländernas finansministrar 1985 i New York uttalade sig om dollarns
              rörelse gentemot andra viktiga valutor var syftet att framkalla
              en försvagning av dollarn. Deras uttalande blev också inledningen
              till en längre tids dollarförsvagning. För några veckor sedan
              i Dubai gjorde G7-ländernas finansministrar ett uttalande vars
              syfte också var att påverka kursutvecklingen för världens viktigaste
              valutor. Avsedd effekt nåddes också när dollarn snabbt försvagades
              som en reaktion på uttalandet. Huruvida den här typen av försök
              att genom uttalanden påverka växelkursernas utveckling varit effektiva,
              därom kan olika meningar råda. Att det står regeringen fritt att
              så agera, därom torde knappast några delade meningar råda.
            </seg>
            <seg n="c4bb80dd">
              Svenska regeringen och dess företrädare har icke desto mindre
              valt att iaktta relativt stor återhållsamhet när det gäller att
              uttala sig om ränte- och växelkursutvecklingen. Så har skett i
              en insikt om att dylika uttalanden kan få stor tyngd och genomslagskraft
              i förhållande till marknadens aktörer.
            </seg>
          </u>
          <note type="speaker" n="078cde98">
            Anf. 96 ROGER TIEFENSEE (c):
          </note>
          <u who="roger_tiefensee_178395" xml:id="i-64bcbf24a2a96fac-0" n="91943b71">
            <seg n="4663fed8">
              Fru talman! Jag vill tacka Gunnar Lund för svaret. Det var mycket
              mer intressant än vad jag hade förväntat mig. Det gläder mig särskilt
              att Gunnar Lund understryker att varken regeringen eller andra
              politiska företrädare har belagts med munkavle utan har möjligheter
              att uttala sig om frågor som rör penningpolitiken trots att det
              är Riksbanken som har till uppgift att fatta besluten. För mig
              som centerpartist är det främmande med munkavle i någon som helst
              fråga. Jag bejakar ett öppet debattklimat och tycker att det är
              en välkommen insikt från den socialdemokratiska ministern.
            </seg>
            <seg n="1b632bff">
              I sitt svar talar sig Gunnar Lund varm för rätten att kommentera
              men också att påverka valutakursen genom uttalanden. För mig som
              centerpartist går det en viktig skiljelinje mellan att kommentera
              och att försöka påverka valutakursen genom uttalanden. Det var
              precis så jag uppfattade finansminister Bosse Ringholms uttalande
              vid Nationalekonomiska föreningens debatt.
            </seg>
            <seg n="3815aef0">
              Fru talman! Gunnar Lund menar att finansministerns uttalande
              inte kunde betraktas som dramatiskt. Det var odramatiskt eftersom
              det bara var att han höll fast vid en prognos. Men prognosen hade
              vid det tillfället visat sig vara helt felaktig.
            </seg>
            <seg n="3e27ea28">
              Därmed kan knappast uttalandet ha varit odramatiskt. Kronan hade
              ju stärkts så pass mycket efter nej:et i folkomröstningen att
              den inte hade varit så stark sedan i början av 2001. Det var ju
              en helt ny och oväntad situation. Jag uppfattar att regeringens
              prognos i budgetpropositionen byggde på antagandena av att det
              antingen blir ett nej och då räknade man med en sänkt kronkurs
              eller ett ja och då skulle vi ha relativt svag knytkurs. Nu blev
              det ett nej, och det visade sig att kronan har stärkts efter nej:et.
              Det var oväntat för alla. Det var oväntat också för mig, som röstade
              nej i folkomröstningen. Ja-sidan lyfte fram hot om att kronkursen
              skulle sjunka efter ett nej. Det blev tvärtom.
            </seg>
            <seg n="13f59393">
              Det rimliga uttalandet från finansminister Bosse Ringholm vid
              det här tillfället hade varit att han erkände att det var en prognosmiss
              som var gjord i finansplanen. I stället försökte han med detta
              uttalande att sänka den svenska kronan för att uppfylla sin egen
              prognos.
            </seg>
            <seg n="6a73e7b5">
              Fru talman! Efter det att kronan stärktes efter nej:et i folkomröstningen
              så kunde man ändå köpa en euro för under 9 kr. Nu har kronan försvagats
              något, och en euro kostar lite drygt 9 kr.
            </seg>
            <seg n="9f9a30d1">
              Min fråga till Gunnar Lund är om han är nöjd med den utveckling
              av kronkursen som vi har sett efter finansministerns uttalande
              och efter budgetpropositionens presentation.
            </seg>
          </u>
          <note type="speaker" n="e1f13828">
            Anf. 97 Statsrådet GUNNAR LUND (s):
          </note>
          <u who="gunnar_lund_minister_2002" xml:id="i-7dab334f54e6b5a8-17" n="7e5ab6b4">
            <seg n="23dcc518">
              Fru talman! Till att börja med vill jag tacka för komplimangen
              om det nu var det för att svaret var intressantare än väntat.
              Det beror ju onekligen på vad man har för förväntningar, men jag
              noterar detta.
            </seg>
            <seg n="1172a74b">
              Jag konstaterar också att Roger Tiefensee verkligen behärskar
              konsten att göra en höna av en fjäder för det tycker jag att det
              handlar om i det här fallet. Roger Tiefensee försöker hävda att
              finansministerns uttalande vid det här tillfället hade ett stort
              och betydande inflytande på växelkursutvecklingen. Det var vid
              det här tillfället definitivt inte finansministerns avsikt, och
              det var inte heller vad som skedde. Det tycker jag är ganska uppenbart.
            </seg>
            <seg n="55b1807a">
              Finansministerns uttalande gick helt enkelt ut på att konstatera
              att en prognos hade gjorts för en relativt lång period och att
              man inte kan springa och ändra sin växelkursprognos var och varannan
              dag för att rörelser äger rum i kursen och på valutamarknaden.
              Han sade vilket jag tycker är ett rimligt påstående att vi hade
              sett en rörelse uppåt och att vi kunde se en rörelse nedåt och
              upp igen. Det föranleder inte några förändringar på nuvarande
              stadium i vår prognos, sade han också. Det tycker jag alltså var
              fullt rimligt, och jag tror inte heller att det nämnvärt påverkade
              kursrörelserna.
            </seg>
            <seg n="93349523">
              Jag kan inte hålla med om att den förstärkning som vi har sett
              av kronan efter folkomröstningen kommer som någon komplett överraskning.
              Det var ju en allmän bedömning som gjordes av de flesta observatörer
              att kronan hade ett lågt värde, inte minst under den tid som föregick
              folkomröstningen. Det berodde på den osäkerhet och nervositet
              som rådde. De flesta på marknaden, som det heter, räknade med
              ett värde för kronan som skulle återspegla tillståndet i den svenska
              ekonomin och som rimligen låg högre. Det skulle också komma att
              ligga högre vare sig man fick ett ja eller ett nej. Det är möjligt
              att förstärkningen kom något tidigare än vad de flesta hade räknat
              med, men det var ändå en förstärkning som var väntad.
            </seg>
            <seg n="28e97d95">
              Här står nu Roger Tiefensee upptagen med problemen med spekulation
              omkring valutan och kronan. Jag kan bara konstatera att om vi
              hade fått ett ja i folkomröstningen något som Centerpartiet bekämpade
              så hade vi över huvud taget inte behövt stå här och föra den här
              diskussionen. Det är ju ingen tvekan om att ifall vi hade trätt
              in i eurosamarbetet så hade vi inte behövt oroa oss i någon större
              utsträckning för några mer betydande spekulationer. Det är en
              stor, stark och trygg valuta som inte kommer att röra sig med
              så häftiga rörelser som vi redan har sett vid ett antal tillfällen
              för kronan och som vi nog dessvärre måste räkna med även i framtiden.
              Så förhåller det sig, och jag kan bara beklaga att detta blir
              vår lott under de år som kommer. Därför måste vi nog fortsätta
              att resonera om vad vi gör vid sådana tillfällen då betydande
              spekulationer uppstår mot vår valuta.
            </seg>
          </u>
          <note type="speaker" n="90250ba9">
            Anf. 98 ROGER TIEFENSEE (c):
          </note>
          <u who="roger_tiefensee_178395" xml:id="i-64bcbf24a2a96fac-1" n="91943b71">
            <seg n="2602f58b">
              Fru talman! Gunnar Lund framför att det inte var någon överraskning
              att kronan skulle stärkas vid ett nej i folkomröstningen just
              på grund av osäkerheten oavsett ja eller nej bara folkomröstningen
              var klar. Då skulle osäkerheten minska. Så tolkar jag Gunnar Lund.
            </seg>
            <seg n="611da37d">
              Men frågan är om kunskapen om att det inte var någon överraskning
              att kronan skulle stärkas var inlagd i regeringens prognos. Så
              uppfattade jag inte var fallet, utan jag uppfattade att prognosen
              byggde på att kronan skulle ha en relativt svag ställning oavsett
              ja eller nej. Det är tydligt att efter folkomröstningsresultatet
              har inte kronan dragits ned av spekulationer kring en relativt
              låg knytkurs. Det är det som har resulterat i att kronan har stärkts.
              Spekulationer kring en knytkurs som skulle gynna exportindustrin
              är inte någon realitet längre, utan då kan kronan värderas efter
              internationell ekonomi och bedömningen av svensk ekonomi, inflation
              och annat, som biträdande finansministern mycket bra redogör för
              i sitt interpellationssvar.
            </seg>
            <seg n="b597b04b">
              Vi återgår till det här med att uttala sig och inte erkänna prognosmissen,
              för det är egentligen det som jag tycker att Bosse Ringholm borde
              ha gjort. Jag uppfattar det som att det är en tydlig prognosmiss
              och att han försöker uppfylla sin egen prognos genom att säga
              att kronan kommer att sjunka.
            </seg>
            <seg n="df31e26d">
              Jag antar att Finansdepartementet har någon tanke om att en lägre
              värderad valuta skulle bidra till lite bättre konkurrensförhållanden
              för exportindustrin och därmed till högre tillväxt. Men jag tycker
              att det är lite synd att man på så sätt försöker påverka en sak
              som man egentligen inte har ansvar för i stället för att ta det
              ansvar som Finansdepartementet har och borde ta, nämligen att
              lägga fram förslag som gynnar tillväxt. Det kan till exempel vara
              att avskaffa den tredje sjuklöneveckan eller att reformera beskattningen
              för småföretag och fåmansföretag. Det är just reformer som riktar
              sig till småföretagen, som har en hög tillväxtpotential, som behövs
              för att stärka tillväxten i stället för att man försöker stärka
              tillväxten genom en lågt värderad valuta.
            </seg>
            <seg n="f6b1ed76">
              Jag är glad över att nej:et i folkomröstningen gör att vi kan
              jobba långsiktigt med svensk ekonomi och långsiktigt använda de
              goda förutsättningar som vi har. Men det förutsätter också att
              Finansdepartementet och regeringens företrädare tar tillfället
              i akt och lägger fram tillväxtinriktade förslag.
            </seg>
            <seg n="b1a46333">
              Min fråga till Gunnar Lund är nu: Kan vi vänta oss tillväxtbefrämjande
              åtgärder från Finansdepartementet, till exempel inriktade på att
              ta bort den tredje sjuklöneveckan och att reformera fåmansföretagens
              beskattningsregler? Eller ska vi fortsätta att förvänta oss att
              inriktningen på att förbättra konkurrenskraften är att försöka
              bibehålla en lågt värderad valuta?
            </seg>
          </u>
          <note type="speaker" n="273eab1d">
            Anf. 99 Statsrådet GUNNAR LUND (s):
          </note>
          <u who="gunnar_lund_minister_2002" xml:id="i-7dab334f54e6b5a8-18" n="7e5ab6b4">
            <seg n="f9c19392">
              Fru talman! Roger Tiefensee får ursäkta ordleken, men nu tror
              jag att han ger sig ut på djupt vatten när han vill väcka en diskusson
              om tillväxtpolitik och villkoren för småföretagande i Sverige.
              Centerpartiet har just verksamt bidragit till att vi har fått
              ett nej i folkomröstningen om euron, som bland annat innebär att
              våra småföretagare handikappas när de ska försöka hävda sig på
              den stora europeiska marknaden. De har nämligen hela tiden att
              ta hänsyn till en valutarisk i sina affärer med omvärlden som
              resten av de europeiska företagarna inte har. Det är en föga tillväxtvänlig
              attityd från Centerpartiet. Jag kan garantera Roger Tiefensee
              att vi har en uppsjö förslag från regeringens sida, senast illustrerade
              i regeringsdeklarationen och i budgetpropositionen, när det gäller
              att främja tillväxt, handel och företagande under åren framöver.
            </seg>
            <seg n="12606925">
              Vi kanske inte ska komma bort helt och hållet från valutaspekulation
              och uttalanden från regeringens företrädare. Roger Tiefensee säger
              att det handlade om en prognosmiss. Jag får verkligen hoppas att
              Roger Tiefensee inte vill se oss göra ständigt nya prognoser för
              växelkurserna. Att ändra på prognoserna från dag till annan beroende
              på vad det är för nyheter som flyter in vore en helt orimlig hållning.
            </seg>
            <seg n="8d2bc42b">
              Jag vill också understryka att vi räknade med i prognosen att
              en förstärkning av kronan skulle komma att äga rum. Vi hade en
              krona som under lång tid före folkomröstningen låg på 9:20, till
              och med upp mot 9:25. Vår prognos lydde på 9 kr. I den meningen
              var det ingen prognosmiss, och det fanns ingen anledning att ändra
              någonting i det läget.
            </seg>
            <seg n="dea28dec">
              Jag vill återigen understryka att det är ett viktigt ämne att
              diskutera spekulation och spekulation mot vår valuta i det läge
              vi befinner oss i efter EMU-omröstningen. Vi kan nöja oss med
              att se hur kronan har rört sig under senare år. Vi vet, tyvärr,
              att när det händer saker i vår omvärld ruskar det om ordentligt
              ute på valutamarknaden. Då är det inte minst de små och sårbara
              valutorna som blir lidande. Vi har sett många exempel på hur kronan
              har hoppat upp och ned vid sådana tillfällen, till exempel Rysslandskrisen
              och den 11 september. Det är naturligtvis en olycka för oss och
              skapar osäkerhet och nervositet och inte alls bra betingelser
              för de företag som Roger Tiefensee tycks värna om.
            </seg>
            <seg n="5109f3ce">
              Vi ska ha en annan sak klar för oss, nämligen att valutan och
              växelkurserna allt mindre återspeglar den reala ekonomins och
              handelns utveckling i alla lägen utan alltmer påverkas av lättrörliga
              finansiella flöden. Det är ett stort handikapp. Det innebär att
              man många gånger kan leva med en växelkurs som alldeles uppenbart
              är övervärderad eller undervärderad. Det är då jag menar att det
              också är fullt rimligt och motiverat även för regeringens företrädare
              att kanske kommentera växelkursens utveckling och till och med
              kommentera den i syfte att få upp människors ögon för att den
              är fel värderad och att man borde ha ett annat värde på kronan.
              Det är fullt legitimt.
            </seg>
          </u>
          <note type="speaker" n="501a606b">
            Anf. 100 ROGER TIEFENSEE (c):
          </note>
          <u who="roger_tiefensee_178395" xml:id="i-64bcbf24a2a96fac-2" n="91943b71">
            <seg n="0090ebcb">
              Fru talman! Det var en intressant avslutning. Apropå komplimanger
              vara den allvarligt menad vad gäller innehållet i svaret.
            </seg>
            <seg n="cac27242">
              Gunnar Lund säger och det är helt vedertaget att lättrörliga
              finansiella flöden påverkar värderingen av en valuta och att det
              inte alltid är makroekonomiska fundamenta som påverkar. Därmed
              säger Gunnar Lund att det alltid finns en möjlighet att påpeka
              att det kanske inte är rätt marknadsvärdering. Jag ser det som
              ett erkännande att regeringens företrädare kommer att ta sig den
              rätten att försöka påverka kronans värdering. Det är lite synd
              när man som regeringsföreträdare i stället borde inrikta sig på
              att påverka de makroekonomiska fundamenta, det vill säga få ohälsan
              att minska, få ett bättre företagsklimat och över huvud taget
              möjlighet för människor och företag i landet att växa.
            </seg>
            <seg n="58eb2f01">
              Sedan var det frågan om nej:et i folkomröstningen. Okej, jag
              erkänner valutarisken och det problem som den utgör för små företag.
              Men det var inget jämfört med den diskussion om ökade överskott
              och framför allt den reglering som uppgörelsen mellan Socialdemokraterna
              och LO syftade till. Den skulle ha inneburit en mycket mindre
              flexibel ekonomi och framför allt risk att företagen i slutändan
              hade fått betala ett ökat överskott.
            </seg>
          </u>
          <note type="speaker" n="80a115b9">
            Anf. 101 Statsrådet GUNNAR LUND (s):
          </note>
          <u who="gunnar_lund_minister_2002" xml:id="i-7df5b188287ec8b4-2" n="7e5ab6b4" next="i-90e208684a973eba-2">
            <seg n="e89daebe">
              Fru talman! Jag gör gärna klart om det kan vara en hjälp för
              Roger Tiefensee att regeringen självklart inte uppfattar det som
              sin huvudsakliga uppgift att leverera kommentarer och uttalanden
              kring penning- och valutapolitik. Detta är Riksbankens uppgift
              och ska så vara. Det är utmärkt när Riksbanken sköter den uppgiften
              väl och det är till fromma för vår ekonomis utveckling. Det är
              alldeles utmärkt att man har den typen av arbetsfördelning, det
              vill säga att penning- och valutapolitik faller på Riksbanken
              och att ansvaret för ekonomiska politiken i stort inklusive finanspolitiken
              är det primära ansvaret för regeringen tillsammans med riksdagen.
              Så ska vi ha det även i fortsättningen.
            </seg>
            <seg n="dc2a3452">
              Regeringen ser det som en helt central uppgift att med hjälp
              av finanspolitiska medel åstadkomma en stabil, förutsägbar och
              tillväxtbefrämjande allmän ekonomisk politik. Jag påpekade i mitt
              interpellationssvar, och det vill jag understryka igen, att det
              står självklart en regering och dess företrädare fritt att kommentera
              både ränteutveckling och växelkursutveckling. Det kan ha en positiv
              roll i vissa lägen, i synnerhet i den ekonomi och på den valutamarknad
              där vi numera fungerar. Det inträffar ofta att växelkurserna hamnar
              på sniskan i förhållande till den reala ekonomin och inte återspeglar
              den till fullo på grund av att den i så hög grad påverkas av snabbrörliga
              finansiella flöden. Då kan det vara på sin plats att regeringen
              tar den rollen på sig som snarast är till hjälp för Riksbanken.
            </seg>
          </u>
          <note n="098d63c2">
            Överläggningen var härmed avslutad.
          </note>
          <note n="9b067f1b">
            11 § Anmälan om inkommen faktapromemoria om förslag från Europeiska
            kommissionen
          </note>
          <note n="10fe6744">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="gunnar_lund_minister_2002" xml:id="i-90e208684a973eba-2" n="7e5ab6b4" prev="i-7df5b188287ec8b4-2">
            <seg n="2d80f9cc">
              KOM(2003)403
            </seg>
          </u>
          <note n="a43a841d">
            12 § Anmälan om inkomna uppteckningar från EU-nämndssammanträden
          </note>
          <note n="7799ee91">
            Andre vice talmannen anmälde att uppteckningar från EU-nämndens
            sammanträden torsdagen den 18 och fredagen den 26 september inkommit.
          </note>
          <note n="a7375686">
            13 § Förnyad bordläggning
          </note>
          <note n="2f0e825a">
            Föredrogs och bordlades åter
          </note>
          <note n="cdee62d9">
            14 § Bordläggning
          </note>
          <note n="5a3669fb">
            Anmäldes och bordlades
          </note>
          <note n="da9b12c9">
            15 § Anmälan om interpellationer
          </note>
          <note n="6b167661">
            Anmäldes att följande interpellationer framställts
          </note>
          <note n="e915e906">
            den 21 oktober
          </note>
          <note n="68fc00ae">
            Birgitta Sellén
          </note>
          <note n="3d5ac5c8">
            Gunilla Tjernberg
          </note>
          <note n="a674e17e">
            Cecilia Wikström
          </note>
          <note n="a674e17e">
            Cecilia Wikström
          </note>
          <note n="07f949b3">
            Interpellationerna redovisas i bilaga som fogats till riksdagens
            snabbprotokoll tisdagen den 28 oktober.
          </note>
          <note n="e5ed2cfe">
            16 § Anmälan om frågor för skriftliga svar
          </note>
          <note n="8d7a8776">
            Anmäldes att följande frågor för skriftliga svar framställts
          </note>
          <note n="e915e906">
            den 21 oktober
          </note>
          <note n="7f922290">
            Carina Hägg
          </note>
          <note n="2ed43e6a">
            Åsa Domeij
          </note>
          <note n="cd617260">
            Anita Sidén
          </note>
          <note n="eccf7271">
            Ulrik Lindgren
          </note>
          <note n="c9b96111">
            Frågorna redovisas i bilaga som fogats till riksdagens snabbprotokoll
            tisdagen den 28 oktober.
          </note>
          <note n="1921b82c">
            17 § Anmälan om skriftliga svar på frågor
          </note>
          <note n="c1cb5875">
            Anmäldes att skriftliga svar på följande frågor inkommit
          </note>
          <note n="17f85b73">
            den 15 oktober
          </note>
          <note n="b0d26577">
            Marietta de Pourbaix-Lundin
          </note>
          <note n="7cd768a6">
            den 16 oktober
          </note>
          <note n="047bef25">
            Veronica Palm
          </note>
          <note n="e48c470c">
            den 17 oktober
          </note>
          <note n="3ecf6330">
            Magdalena Andersson
          </note>
          <note n="4bb3e60a">
            Johan Pehrson
          </note>
          <note n="fc6da148">
            Svaret på fråga 2003/04:54 redovisas i bilaga som fogats till
            riksdagens snabbprotokoll tisdagen den 21 oktober.
          </note>
          <note n="a3d3fe02">
            Övriga svar redovisas i bilaga som fogats till riksdagens snabbprotokoll
            tisdagen den 28 oktober.
          </note>
          <note n="9a9b9000">
            18 § Kammaren åtskildes kl. 19.39.
          </note>
          <note n="db463d46">
            Förhandlingarna leddes
          </note>
          <note n="aaf570e4">
            /Monica Gustafson
          </note>
        </div>
      </body>
    </text>
  </TEI>
</teiCorpus>
