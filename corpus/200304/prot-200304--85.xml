<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--85</head>
          <docDate when="2003-03-18">2003-03-18</docDate>
        </div>
      </front>
      <body>
        <div>
          <note n="771dcc15">
            ﻿
          </note>
          <note n="164420a2">
            Riksdagens protokoll
          </note>
          <note n="9959f6a5">
            2003/04:85
          </note>
          <note type="date" n="b3d53b06">
            Torsdagen den 18 mars
          </note>
          <note n="079e60f8">
            Kl. 12:00 - 19:13
          </note>
          <note n="f8953459">
            1 § Justering av protokoll
          </note>
          <note n="21ffc59e">
            Justerades protokollet för den 12 mars.
          </note>
          <note n="e0c1d265">
            2 § Anmälan om fördröjda svar på interpellationer
          </note>
          <note n="3ce0bace">
            Till riksdagen hade inkommit följande skrivelser:
          </note>
          <note n="66e1a95e">
            Interpellation 2003/04:328
          </note>
          <note n="3dc0f217">
            Interpellation 2003/04:328 av Håkan Larsson (c) om statens ansvar
            för Inlandsbanan
          </note>
          <note n="0d288735">
            Interpellationen kommer att besvaras den 30 mars 2004.
          </note>
          <note n="a3db0708">
            Skälet till dröjsmålet är tjänsteresa.
          </note>
          <note n="df36ae7b">
            Dag Ekman
          </note>
          <note n="428aac02">
            Interpellation 2003/04:330
          </note>
          <note n="eac016f0">
            Interpellation 2003/04:330 av Rigmor Stenmark om husbyggen i
            Knivsta kommer att besvaras tisdagen den 30 mars.
          </note>
          <note n="3230ca06">
            Skälet till dröjsmålet är tjänsteresor.
          </note>
          <note n="4c0add55">
            Lars-Erik Lövdén
          </note>
          <note n="b7c4fe81">
            Interpellation 2003/04:334
          </note>
          <note n="d3fac472">
            Interpellation 2003/04:334 av Stefan Attefall (kd) om jämställda
            pensioner
          </note>
          <note n="0c3178b8">
            Interpellationen kommer att besvaras fredag den 26 mars 2004.
          </note>
          <note n="f9a8128f">
            Skälet till dröjsmålet är sedan tidigare inbokade engagemang.
          </note>
          <note n="28e3efaf">
            Erna Zelmin
          </note>
          <note n="2d687205">
            Interpellation 2003/04:336
          </note>
          <note n="fc302f97">
            Interpellation 2003/04:336 av Linnéa Darell (fp) om situationen
            för familjer som har barn med funktionshinder
          </note>
          <note n="0c3178b8">
            Interpellationen kommer att besvaras fredag den 26 mars 2004.
          </note>
          <note n="f9a8128f">
            Skälet till dröjsmålet är sedan tidigare inbokade engagemang.
          </note>
          <note n="28e3efaf">
            Erna Zelmin
          </note>
          <note n="1347528f">
            Interpellation 2003/04:346
          </note>
          <note n="8a89173a">
            Interpellation 2003/04:346 av Nina Lundström om kvinnor i byggbranschen
            kommer att besvaras tisdagen den 30 mars.
          </note>
          <note n="3230ca06">
            Skälet till dröjsmålet är tjänsteresor.
          </note>
          <note n="4c0add55">
            Lars-Erik Lövdén
          </note>
          <note n="0672d0ba">
            3 § Anmälan om inkomna faktapromemorior om förslag från Europeiska
            kommissionen
          </note>
          <note n="526ba6cb">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="45dccd5b">
            KOM(2003)797
          </note>
          <note n="54892c9a">
            KOM(2004)74
          </note>
          <note n="be7e320b">
            KOM(2004)101
          </note>
          <note n="ab2d8b82">
            4 § Hänvisning av ärenden till utskott
          </note>
          <note n="958a0c6b">
            Föredrogs och hänvisades
          </note>
          <note n="d33847b8">
            5 § Beslut om ärenden som slutdebatterats den 17 mars
          </note>
          <note n="4ea2282d">
            Punkt 1
          </note>
          <note n="f1ec4ddd">
            Punkt 2
          </note>
          <note n="7828d556">
            Punkt 10
          </note>
          <note n="d79d90b6">
            Punkt 13
          </note>
          <note n="b0843051">
            Övriga punkter
          </note>
          <note n="4ea2282d">
            Punkt 1
          </note>
          <note n="f1ec4ddd">
            Punkt 2
          </note>
          <note n="09408cee">
            Punkt 4
          </note>
          <note n="0e4e90e4">
            Punkt 8
          </note>
          <note n="8d926169">
            Punkt 9
          </note>
          <note n="b0843051">
            Övriga punkter
          </note>
          <note n="cbf14e2e">
            Punkt 3
          </note>
          <note n="fd4bc514">
            Punkt 6
          </note>
          <note n="8d926169">
            Punkt 9
          </note>
          <note n="7828d556">
            Punkt 10
          </note>
          <note n="c4aa76e5">
            Punkt 11
          </note>
          <note n="93194427">
            Punkt 17
          </note>
          <note n="b0843051">
            Övriga punkter
          </note>
          <note n="cbf14e2e">
            Punkt 3
          </note>
          <note n="09408cee">
            Punkt 4
          </note>
          <note n="1e20753a">
            Punkt 7
          </note>
          <note n="0e4e90e4">
            Punkt 8
          </note>
          <note n="b0843051">
            Övriga punkter
          </note>
          <note n="943af122">
            6 § Konsumentfrågor
          </note>
          <note type="speaker" n="421b997e">
            Anf. 1 HILLEVI LARSSON (s):
          </note>
          <u who="hillevi_larsson_b1be97" xml:id="i-659474da102eef13-0" n="96d48d1e">
            <seg n="6fa7a5b8">
              Fru talman! Det här utskottsbetänkandet behandlar konsumentfrågor
              och heter LU8. Det handlar om 60 motionsyrkanden som har väckts
              på det här området, och de har resulterat i 21 reservationer och
              två särskilda yttranden.
            </seg>
            <seg n="57b87270">
              Det här är ett område som har ökat i betydelse, och det visar
              ju också alla dessa motioner. Det arbete som har bedrivits politiskt
              har visat sig öka i omfattning hela tiden, ända sedan 1972, när
              riksdagen för första gången tog upp det här området. Sedan dess
              har det tillkommit fem mål för konsumentpolitiken, och nu även
              delmål för att uppnå dessa mål.
            </seg>
            <seg n="4e1ca963">
              Man kan se att det bedrivs ett intensivt arbete även inom EU.
              Detta berör oss på två sätt, dels eftersom vi är EU-medlemmar
              och självklart ska följa EU:s regler, dels på grund av den stora
              gränsöverskridande handel som vi har, med eller utan EU-medlemskapet,
              med övriga Europa.
            </seg>
            <seg n="a962e494">
              Det man i EU hittills har tagit initiativ till är en del gemensamma
              regler just för att komma till rätta med den gränsöverskridande
              handeln och även tillsyn, som givetvis ska gälla över gränserna,
              och inflytande för konsumenterna. Man skriver att konsumenters
              hälsa, säkerhet och ekonomiska intressen ska skyddas. Konsumenterna
              ska även få rätt till information och utbildning och möjlighet
              att organisera sig. Det pågår för närvarande mycket arbete inom
              EU. Ett exempel är ett förbud mot vilseledande och aggressiva
              affärsmetoder.
            </seg>
            <seg n="db5c1077">
              Den lagstiftning som har tillkommit gäller skydd för konsumenters
              enskilda intressen i förhållande till näringsidkare, men även
              konsumenters kollektiva rättigheter. Näringslivet har också tagit
              initiativ till åtgärder för att skydda konsumenterna. Det handlar
              om att lösa och förebygga problem.
            </seg>
            <seg n="c7f9f5e4">
              Motionsyrkandena är många och går in på många olika områden,
              men jag kan nämna några. Det handlar om konsumentpolitikens mål,
              som det finns delade meningar om, det handlar om hur vi ska bedriva
              arbetet inom EU, till exempel om det framför allt är harmonisering
              eller minimiregler som ska gälla, det gäller om konsumenträtten
              även ska gå in på området offentlig sektor och gälla där, det
              handlar om säker e-handel, det vill säga e-posthandel, och det
              handlar om marknadsföring och märkning, speciellt könsdiskriminerande
              reklam, reklam riktad till barn och märkning av manipulerade bilder.
              Det sistnämnda är någonting nytt. Tanken är att om man på något
              sätt har manipulerat en bild efter att man har tagit den ska det
              också synas eftersom det är omöjligt för en konsument att veta
              vad som är äkta och vad som är manipulerat.
            </seg>
            <seg n="0ced4ae1">
              Det finns också en diskussion om hur mycket resurser man ska
              lägga på den offentliga konsumentrådgivningen i förhållande till
              fristående konsumentorganisationer. Det finns motioner om att
              man ska kunna lösa fler tvister utanför domstol. Slutligen finns
              det också motioner om funktionshindrades möjligheter och skydd
              för funktionshindrade.
            </seg>
            <seg n="b0c24eb8">
              Det här var ett litet axplock av alla de motionsyrkanden som
              har kommit.
            </seg>
          </u>
          <note type="speaker" n="d8d00a32">
            Anf. 2 HENRIK VON SYDOW (m):
          </note>
          <u who="Q5716610" xml:id="i-ff08b1cc12a4a63c-0" n="1651d23e">
            <seg n="0434fce6">
              Fru talman! Vi silar mygg och vi sväljer kameler. Hantverkare,
              radiohandlare och livsmedelsbutiker hålls efter med ångerveckor
              och möjlighet att reklamera och få pengarna tillbaka. Om konsumentskydd
              i offentlig sektor talar man tyst. Där sväljer man och biter ihop.
            </seg>
            <seg n="150f0655">
              Det här är sorgligt av flera skäl. Man behöver inte vara ett
              geni i samhällskunskap för att se var i samhället konsumentmakt
              och bred konkurrens är som allra klenast och allra mest eftersatt.
            </seg>
            <seg n="43b63a5b">
              Offentliga sektorn nämns inte i konsumentsammanhang. Där finns
              det inga konsumenter. Där behövs det tydligen ingen konsumentmakt.
              Det är sorgligt, för det handlar just om de mycket viktiga tjänster
              som utförs i vården, i skolan och i omsorgen. Det är viktiga tjänster
              i alla människors liv, men det är de tjänsterna som är allra mest
              skyddade från de höga krav som varje enskild medborgare kan ställa
              på hantverkare, radiohandlare och livsmedelsbutiker.
            </seg>
            <seg n="dff84d28">
              Det är paradoxalt, för tecknen på bristerna i den offentliga
              sjukvården, omsorgen och skolan blir allt tydligare. Läs reportagen
              på nyhetsplats i tidningarna! Läs folkets reaktioner på insändarplats!
              Känslan av vanmakt är utbredd. Om jag frågade en konsumentrådgivare,
              för sådana finns ju i offentlig regi, om anhöriga skulle kunna
              rikta en reklamation mot de ansvariga för brister och missgrepp
              i vården, omsorgen och skolan skulle det sannolikt bli tyst i
              luren. Reklamera fel och brister i offentlig sektor kan man inte
              göra. Några pengar tillbaka blir det inte tal om. Varken konsumentköplag
              eller konsumenttjänstlag gäller där. Anhöriga och andra engagerade
              hänvisas till just det samma politiker som är ansvariga för bristerna
              och missgreppen eller de byråkrater som dessa politiker har anställt.
            </seg>
            <seg n="230bec99">
              Fru talman! Det är i den totalreglerade ekonomin som konkurrensproblemen
              är som störst och konsumentmakten som minst. Det hoppfulla är
              att vi kan göra något åt detta om vi vill. Men då är det mer av
              öppenhet, mer av konkurrens, mer av rättvisa spelregler som är
              det angelägna. Sila de stora kamelerna, vård, skola och omsorg,
              i stället för att lägga så gott som all kraft på att jaga myggor
              med kanoner.
            </seg>
            <seg n="638f49a0">
              Samtidigt som konsumentens makt är som minst i kontakter med
              den offentliga sektorn har vi det senaste årtiondet sett hur konsumentpolitiken
              växer och regelverken för näringslivet blir allt större. Många
              av de här lagarna är bra, nyttiga och angelägna. Men när reglering
              läggs till reglering ökar till sist kostnaderna, priserna för
              produkterna. Och det är konsumenterna som får betala för det här.
              Det är konsumenterna som får stå för notan. Det här rymmer en
              inneboende orättvisa.
            </seg>
            <seg n="a7db3693">
              Vi måste öka uppmärksamheten på vilka människor som de här växande
              konsumentpolitiska regelverken genomförs mot. Alltsomoftast är
              det nämligen de människor som har sämst möjligheter att göra sina
              röster hörda. Regleringar kostar. Alltför rigida påbud ovanifrån
              om hur varor och tjänster ska se ut eller utföras och vilka garantier
              de ska behäftas med kostar pengar. Det kommer alltid att vara
              någon som får betala. En del svarar då att det är företagen som
              får betala. Men varifrån får företagen sina pengar? Till syvende
              och sist kommer det alltid att vara konsumenterna som får stå
              för notan. Lagar och regleringar kostar.
            </seg>
            <seg n="dbabf0d2">
              Är det någon grupp som missgynnas av omfattande och höga krav
              på varor och tjänster så är det de med lägre löner. Är det så
              att en medborgare har knappa marginaler i sin hushållskassa, och
              det är dessvärre många som har det i vårt land, men kanske i stället
              relativt gott om tid att välja mellan olika varor och tjänster,
              finns det en stor risk att hon eller han egentligen föredrar produkter
              eller villkor som har tagits bort just genom alltför omfattande
              riktlinjer från riksdagshuset, från centralt håll.
            </seg>
            <seg n="095407d3">
              Den grupp som troligen gynnas är i stället den arbetande, och
              kanske inte sällan stressade, höginkomsttagaren, ungefär som riksdagsledamöter,
              med lite tid men mycket pengar. I dag tillgodoser konsumentpolitiken
              höginkomsttagarnas villkor genom att förbättra möjligheterna att
              snabbt välja varor av hög kvalitet där priset inte spelar så stor
              roll. Men, fru talman, detta kan väl inte vara syftet med att
              skydda det breda konsumentintresset? Detta är en politik som rymmer
              en inneboende orättvisa och som slår mot dem med de allra lägsta
              inkomsterna. Därför måste vi nu utreda och ta reda på vilka konsekvenser
              den växande konsumentpolitiken har för prisnivåerna i det här
              landet.
            </seg>
            <seg n="b86108e1">
              Det finns alternativ. Alternativet till dagens alltmer centralstyrda
              konsumentpolitik är den fria ekonomin och den goda konkurrensen.
              Det är bara med god konkurrens som konsumentmakten får ett verkligt
              genomslag. Det ska vara enkelt att utmana det etablerade, det
              dominerande och det konservativa. Där ligger makten inte hos någon
              överhet, varken i näringslivet eller i politiken, utan det är
              människors verkliga efterfrågan och behov som styr vad som ska
              finnas på hyllorna i butiken och i vilken kostym välfärdstjänsterna
              ska sys.
            </seg>
          </u>
          <note n="9c4ea87d">
            Därför, fru talman, vill jag yrka bifall till reservationerna
            1 och 6.
          </note>
          <note type="speaker" n="f36c2d25">
            Anf. 3 MARTIN ANDREASSON (fp):
          </note>
          <u who="Q5556512" xml:id="i-fc2f5aaf7c3203b4-0" n="674972fc">
            <seg n="4613113f">
              Fru talman! Konsumentmakt och marknadsekonomi går hand i hand.
              Starka konsumenter kan bara finnas inom en fungerande marknadsekonomi
              med god konkurrens där det är lätt för nya aktörer att träda till,
              där det är lätt för den enskilde att välja och där det är lätt
              att välja bort.
            </seg>
            <seg n="73339c76">
              Grunden för den konsumentpolitik som Folkpartiet liberalerna
              står för är att värna marknadsekonomin och värna möjligheten till
              konkurrens, valfrihet för den enskilde och mångfald i utbudet.
              Det gynnar den enskilde både genom effektivisering och nytänkande
              och genom att makten läggs i den enskildes händer, makten att
              välja vilken typ av varor, produkter och tjänster man efterfrågar.
            </seg>
            <seg n="e0c123de">
              Grunden för den liberala konsumentpolitiken är därför att vårda
              marknadsekonomin och att se till att den enskilde hela tiden behåller
              så stor beslutandemakt som möjligt över vilka olika val man ska
              träffa. I dag är stora delar av det svenska samhället reglerat
              på olika områden. Det handlar framför allt om att den offentligt
              finansierade sektorn är styrd av ett regelverk som till stora
              delar skiljer sig från det regelverk som gäller på marknadens
              område. För konsumentens, den enskilde medborgarens, del betyder
              det sämre möjligheter att hävda sin rätt, sämre möjligheter att
              kunna klaga och få ersättning för fel i de tjänster som man har
              rätt att förvänta sig när det handlar om produkter och tjänster
              inom den offentligt finansierade sektorn.
            </seg>
            <seg n="3e38c46b">
              Därför, fru talman, är en av de punkter som vi vill trycka på
              i våra reservationer i det här betänkandet att det är dags att
              göra en samlad genomlysning av den konsumenträttsliga lagstiftningen
              för att se hur man kan utsträcka den till de sektorer som den
              i dag inte täcker på den offentligt finansierade sektorns område.
              På så sätt kan man stärka den enskildes möjligheter att veta vilka
              rättigheter man har när man beställer en tjänst, eller efterlyser
              en tjänst, från den delen av samhället.
            </seg>
            <seg n="db827ece">
              Det handlar om att se över konsumenttjänstlagen. Det handlar
              om att se över konsumentköplagen. Men det handlar också om att
              se över annan konsumenträttsligt relaterad lagstiftning såsom
              produktsäkerhetslagen. Av den orsaken står även vi bakom reservation
              6, som handlar om konsumenträtt inom den offentliga verksamheten.
            </seg>
            <seg n="72b29bbd">
              Fru talman! Eftersom grunden för konsumentpolitiken är att stärka
              möjligheterna att välja och välja bort handlar det också om att
              den enskilde ska vara säker på att det finns ett regelverk som
              tar emot ifall något går fel och ifall den vara eller tjänst som
              man beställer inte uppfyller de krav som man kan ställa.
            </seg>
            <seg n="0daf2857">
              Av den anledningen anser vi att det är centralt att det regelverket
              blir så gemensamt som möjligt inte bara för Sverige utan också
              för de europeiska länderna i allmänhet. Sverige är sedan nästan
              tio år tillbaka medlem i den europeiska unionen, och fortfarande
              haltar regelverket mellan de olika länderna på ett sätt som gör
              att den enskilde konsumenten inte känner trygghet.
            </seg>
            <seg n="9b6b8d87">
              Den europeiska kommissionen har redovisat att konsumenter inom
              EU känner en väsentligt lägre grad av trygghet när de handlar
              över gränserna inom EU än vad de gör när de handlar inom det egna
              landet. 56 % vilket i sig är en anmärkningsvärt låg andel känner
              sig trygga över att det finns ett regelverk som ger den enskilde
              konsumenten stöd när denne handlar inom det egna landet. Endast
              31 % känner sig trygga över att det finns ett motsvarande regelverk
              för handel över gränserna inom EU. Det är alltså inte mer än ungefär
              hälften så många som känner trygghet vid handel över gränserna.
            </seg>
            <seg n="cc475ee0">
              Vår övertygelse är att det finns starka skäl att få en så tydlig
              och långtgående harmonisering som möjligt inom den europeiska
              unionen på det här området. Det är bara så som den fria rörligheten
              för tjänster, kapital och varor blir en möjlighet inte bara för
              företag och andra som har goda möjligheter att bevaka juridiska
              intressen i olika regelsystem utan också för den enskilde konsumenten.
              Den fria rörligheten för varor, tjänster och kapital ska kunna
              komma den enskilde till gagn på samma sätt som för företag.
            </seg>
            <seg n="7a7c2246">
              Här finns en stor skillnad mellan Folkpartiet och regeringen
              och för den delen också andra partier. Vi tror att det är viktigt
              att Sverige visar en tydlig viljeinriktning att det är dags att
              ha en harmonisering på en hög och gemensam nivå av det konsumenträttsliga
              regelverket i EU. Vi vet att det förekommer ett omfattande arbete
              både på EU-nivå och inom många av de nuvarande EU-länderna. Sverige
              var tidigt ute med en konsumenträttslig lagstiftning. I dag hinner
              de övriga länderna i kapp oss i snabb takt. I det läget är det
              kanske inte längre alltid nivån på konsumentskyddet som varierar
              utan det är detaljutformningen. Men bara det faktum att man har
              skilda regler i olika länder, även om de i sig kan ge ett nöjaktigt
              skydd, skapar en otrygghet som gör att man inte som enskild konsument
              kan ta till vara de möjligheter som den fria marknaden erbjuder.
            </seg>
            <seg n="f619f7c7">
              Fru talman! Avslutningsvis vill jag säga några ord om finansieringen
              av resegarantisystemet, som har tillkommit för att trygga den
              enskildes intressen i de fall där resor som man har beställt inte
              visar sig kunna genomföras på det sätt som man hade förväntat.
              Det finns en lagstiftning som tryggar den enskildes möjligheter,
              men den gör det inte på ett konkurrensneutralt sätt. Finansieringen
              av resegarantisystemet är i dag utformat på ett sätt som innebär
              en kraftigt ökad börda för de mindre researrangörerna i förhållande
              till de större.
            </seg>
            <seg n="9528b643">
              Det kan inte, fru talman, ligga i samhällets intresse att genomföra
              en konsumenträttslig lagstiftning på ett sätt som försvårar konkurrensen
              på resemarknaden och som hindrar tillträdet för nya aktörer, de
              små uppstickarna, de nya entreprenörerna, de som vi behöver fler
              av i samhället i stället för färre.
            </seg>
            <seg n="d84a51f6">
              Av det skälet anser vi att det är hög tid att nu göra en fullständig
              utvärdering av det regelsystem som finns i dag och att det sätts
              i gång ett lagstiftningsarbete för att ta fram en alternativ modell,
              där man bättre tillgodoser de små reseföretagens intressen samtidigt
              som man bevarar konsumenternas rätt till skydd.
            </seg>
          </u>
          <note n="74c99116">
            Av det skälet, fru talman, yrkar jag avslutningsvis bifall till
            reservation nr 8.
          </note>
          <note type="speaker" n="45442e58">
            Anf. 4 YVONNE ANDERSSON (kd):
          </note>
          <u who="Q4935945" xml:id="i-2df511ac1c8abc08-0" n="46f9683a">
            <seg n="afbad575">
              Fru talman! Jag måste hålla med min kamrat Henrik von Sydow i
              hans inledande konstaterande i hans inlägg i det här ärendet:
              att regeringen silar myggen men sväljer kamelerna. Också jag vill
              uppehålla mig vid problemet att konsumenträtten och produktsäkerhetslagen
              inte gäller de offentliga tjänsterna. Detta är egentligen märkvärdigt.
              Det skulle ju egentligen vara tvärtom, att de offentliga tjänsterna
              skulle kunna svara mot högre krav än övrig verksamhet och att
              det offentliga skulle kunna ge ett större konsumentskydd vad gäller
              varor och tjänster.
            </seg>
            <seg n="a4c06c8b">
              De som är beroende av de offentliga tjänsterna är ju faktiskt
              de små människorna, de som oftast inte kan ha alternativ att välja.
              De har inga eller små chanser att vare sig utnyttja konsumenträtten
              eller få en alternativ producent.
            </seg>
            <seg n="2c459e23">
              När regeringen svarar på detta uppehåller den sig vid diffusa
              begrepp som kund, brukare och medborgare. Låt mig citera följande
              från s. 27 i betänkandet: Detta fick dock inte, menade regeringen,
              leda till att medborgarperspektivet i den politiska diskussionen
              gick förlorat. Det vore således olyckligt med en utveckling som
              betonar konsumentrollen på bekostnad av rollen som medborgare.
            </seg>
            <seg n="1cef0c33">
              Men inte är det så att man är mindre medborgare för att man är
              konsument, fru talman. Det skulle ju vara märkligt. Det är naturligtvis
              inget försvarbart motiv. Jag tänker här på min far som gick ur
              tiden för ett tag sedan. Han vårdades i mammas och pappas hem
              av ett stort antal personer. Hemtjänsten kunde ställa upp med
              ungefär 30 anställda som gjorde insatser vid olika tillfällen
              under en månad. Mor och far ville egentligen ha några bestämda
              personer som kom och hjälpte till i hemmet, men det gick ju inte
              att klaga på offentlig hemtjänst. Vi hade klagat om hemtjänsten
              hade varit privat eller om det hade funnits ett privat alternativ.
            </seg>
            <seg n="a2f0917e">
              Det här är en av många frågor. Inte skulle min pappa ha varit
              en sämre medborgare om han skulle ha setts som konsument. Och
              visst är det så att alla vi medborgare också är konsumenter. Jag
              tycker att det är viktigt att vi ser att de människor som verkligen
              har behov av skydd när det gäller alla typer av tjänster och varor
              också ska få det.
            </seg>
            <seg n="c312dcad">
              Vi tar i det här betänkandet upp en rad olika frågor när det
              gäller konsumenträtten. Vi reserverar oss mot majoritetens diffusa
              resonemang om att offentliga tjänster inte ska omfattas av konsumenträtten
              och produktsäkerhetslagen. Vi menar att det är viktigt att det
              blir förändringar här. Det blir snarast absurt om man för ett
              resonemang som har att göra med benämningar.
            </seg>
            <seg n="a2b7969a">
              Fru talman! Jag måste också beröra resegarantin. Den frågan lyftes
              fram på ett bra sätt av Martin Andreasson. Också vi tycker att
              det djupt orättvisa system som i dag gäller för småföretag måste
              ändras.
            </seg>
          </u>
          <note n="312a1ac5">
            Fru talman! Jag står bakom våra reservationer, men för tids vinnande
            yrkar jag bifall till reservation nr 6 under mom. 7 och till förslagen
            i betänkandet i övrigt.
          </note>
          <note type="speaker" n="094609a2">
            Anf. 5 TASSO STAFILIDIS (v):
          </note>
          <u who="Q6186607" xml:id="i-7e3b2f69757394df-0" n="e9574919">
            <seg n="e8427319">
              Fru talman! Vad gäller den konsumentpolitik som förs i Sverige
              i dag, som regeringen står för och framför i olika förhandlingar
              på internationell nivå, vill jag klargöra att Vänsterpartiet har
              ett nära samarbete med regeringen i dessa frågor och att vi har
              en samsyn i flertalet av de konsumentpolitiska frågorna.
            </seg>
            <seg n="bad0ad06">
              Jag vill snabbt beröra några av de punkter som redan har lyfts
              upp av våra borgerliga ledamöter i utskottet. Sedan kommer jag
              att snabbt gå igenom vissa av de reservationer Vänsterpartiet
              har lyft upp, för att slutligen beröra ett område som jag kommer
              att stanna vid längst i mitt anförande, nämligen könsdiskriminerande
              reklam.
            </seg>
            <seg n="2e7a0500">
              Fru talman! Först och främst gäller det konsumentskyddet i offentliga
              sektorn. För oss i Vänsterpartiet är det viktigt det verkar vara
              en ideologisk skillnad mellan reservanterna och utskottsmajoriteten
              att inte se områden inom den offentliga sektorn, till exempel
              vård, utbildning och omsorg, som frågor som handlar om konsumentskydd
              där brukarna, medborgarna, benämns som konsumenter eller kunder.
              Det är en viktig skillnad. Jag ska också erkänna att visserligen
              tycker även jag att det behövs förändringar inom området, det
              behövs ett starkare skydd för medborgarna som använder sig av
              offentliga tjänster, men vi i Vänsterpartiet tycker inte att den
              konsumenträttsliga lagstiftningen är det rätta området för att
              reglera och stärka brukarnas inflytande och möjligheter till att
              klaga. Möjligheterna till att klaga måste utvecklas mycket starkare
              inom de respektive områdena vård, utbildning och omsorg. Det är
              mot den bakgrunden vi från Vänsterpartiet har avstyrkt motionsyrkandet,
              inte med motiveringen att det inte behöver bli bättre, att människor
              inte behöver ha fler instanser att klaga vid eller få sin röst
              hörd.
            </seg>
            <seg n="8f3b84ae">
              Till syvende och sist är det det här området som vi politiskt
              beslutar över. Vi får inte frånsäga oss det politiska ansvaret
              genom att lägga in området inom den konsumenträttsliga lagstiftningen.
              Jag vill ändå i debatten påminna om att det faktiskt redan i dag
              finns områden, som mycket väl och utförligt står i lagutskottets
              betänkande nr 8, som kan regleras. Det finns exempel inom barnomsorgen
              där man har klagat och fått pengarna tillbaka. Det pågår ett arbete
              inom Regeringskansliet.
            </seg>
            <seg n="9a3c3ab9">
              Fru talman! Medborgarnas inflytande och rätt att klaga behöver
              absolut förstärkas, men det är inte den rätta metoden att lyfta
              in frågorna i konsumentskyddslagstiftningarna.
            </seg>
            <seg n="68bcef58">
              Fru talman! Vad gäller resegarantisystemet kan jag bara konstatera
              att utskottsmajoriteten, som jag stöder, egentligen inte har någon
              annan uppfattning än reservanterna. Vi tycker alla att frågan
              ska utvärderas. Det skrevs in när lagutskottet föreslog lagstiftningsändringen,
              det vill säga att det skulle utvärderas snabbt. Men det måste
              trots allt gå en viss tid innan man kan utvärdera någonting. Lagutskottet
              skrev då, och tycker fortfarande, att det är just de små reseföretagens
              ställning som man måste titta på och ta hänsyn till. Självklart
              ska det vara en utredning. Jag förutsätter att regeringen kommer
              att ta itu med detta så snart det finns ett underlag att utreda.
            </seg>
            <seg n="b8074eeb">
              Så går jag över till de frågor som Vänsterpartiet har reserverat
              sig i. Det handlar bland annat om konsumentvägledningen. Vänsterpartiet
              anser att det är angeläget att den kommunala konsumentvägledningen
              faktiskt byggs ut och stärks ännu mer så att hela befolkningen
              får tillgång till lokala konsumentvägledningar. Så är inte fallet
              i dag. Under senare tid har det visserligen vidtagits åtgärder,
              i vissa fall i form av engångsåtgärder och utvecklingsprojekt.
              Dessa projekt är förvisso lovvärda, men det behövs utveckling
              och mer långsiktighet som går ut på att alla medborgare i landet
              ska ha den möjlighet som finns i vissa kommuner men inte i andra,
              det vill säga ha tillgång till lokal rådgivning.
            </seg>
            <seg n="d6e92bcc">
              Det är också viktigt att framhålla att den uppsökande verksamheten
              inom ramen för de lokala konsumentverksamheterna också bör riktas
              ännu mer till de allra fattigaste och utsatta hushållen. Där tycker
              vi i Vänsterpartiet att Konsumentverket bör ta ett initiativ för
              att utveckla ett arbetssätt inom området.
            </seg>
            <seg n="23eeab0c">
              Fru talman! Vi har en gemensam reservation med Folkpartiet, som
              handlar om överskuldsättning. Det är en folkpartimotion, där vi
              helt och hållet håller med Folkpartiet om att det är angeläget
              att återbetalningsplaner för långtidsarbetslösa personer med stora
              skulder utformas på ett sådant sätt att det lönar sig, trots skuldbördan,
              att ta ett arbete. En skuldsatt ska således inte behöva avstå
              från ett erbjudet arbete på grund av sina skulder. Även här tycker
              vi att Konsumentverket bör ta upp frågan i sina kontinuerliga
              diskussioner med de exekutiva myndigheterna.
            </seg>
            <seg n="bff56ca1">
              I fråga om marknadsföring av ekologiskt odlade produkter har
              vi stött en miljöpartimotion, som tar upp att lagstiftningen på
              marknadsföringsområdet faktiskt kan lägga hinder i vägen. Vi tycker
              att det är viktigt att vi politiskt ger bättre förutsättningar
              för ekologiskt odlade produkter. Därför har vi reserverat oss
              till förmån för den motionen.
            </seg>
            <seg n="22b6eb9d">
              Detsamma gäller märkning av djurtestade produkter. Det finns
              förvisso ett förslag från EU om en ny lagstiftning. Det kommer
              att ta tid innan den implementeras i den svenska lagstiftningen.
              Därför ser vi det som viktigt att fram till dess utforma ett märkningssystem
              här i Sverige för att ge konsumenterna möjlighet att välja bort
              de produkter som är djurtestade.
            </seg>
            <seg n="36e7bfa6">
              Detsamma gäller märkning av hund- och kattskinn. Vi tycker att
              det är helt oacceptabelt att de över huvud taget importeras. Här
              kan jag också klargöra att det i grunden ligger i Vänsterpartiets
              syn att få bort all pälshandel och även förbjuda pälsdjursfarmningen
              i Sverige. Därför har vi reserverat oss även till förmån för att
              märka hund- och kattskinn.
            </seg>
            <seg n="31fa8d0d">
              Vi har ett särskilt yttrande om införande av en konsumentbalk.
              Innan har diskuterats bland annat införande av barnbalk. I den
              här frågan är det ungefär samma sak, nämligen att vi vill ha en
              sammanhållen konsumenträttslig lagstiftning. Det tycker vi kan
              göras genom att sammanföra alla konsumentlagarna till en balk.
              Det är pedagogiskt riktigt. Där har vi stött en socialdemokratisk
              motion.
            </seg>
            <seg n="67a9cc40">
              När min talartid nu redan är över vill jag ändå försöka tala
              om att frågan om könsdiskriminerande reklam under lång tid har
              varit en viktig fråga för Vänsterpartiet. Det är ett allvarligt
              samhällsproblem som kräver kraftfulla åtgärder. Vänsterpartiet
              har drivit frågan under många år både i och utanför riksdagen.
              Jag kan med glädje konstatera att jämställdhetsministern äntligen
              tycks ha samma linje som Vänsterpartiet.
            </seg>
            <seg n="d550038b">
              Jag vill också påtala att Vänsterpartiet vill att riksdagen ska
              besluta om att begära att regeringen ska tillsätta en utredning
              för att se över möjligheterna till lagstiftning på området. Det
              har lagutskottet varit emot.
            </seg>
            <seg n="2a2bc703">
              Bland annat hänvisar man till några pågående projekt. Och många
              av projekten, bland annat Flickaprojektet, är förvisso vällovliga.
              Men enligt min mening lägger man i de här projekten vikten väldigt
              mycket vid att gå ut till unga tjejer och killar och nästan ge
              dem ansvaret för det som händer. I stället borde man gå ut till
              producenterna, till dem som driver marknadsföringen och producerar
              reklamen, och ge dem ansvaret för att göra något åt det här problemet.
              Det här ingår inte minst i den diskussion som handlar om det sexualiserade
              offentliga rummet.
            </seg>
            <seg n="1dc279ac">
              Här kan jag bara konstatera att Vänsterpartiet numera inte enbart
              är ett feministiskt parti utan också är ett parti som ifrågasätter
              heteronormen. Det är inte minst viktigt vilka bilder som samhället
              hjälper till att få ut och vad samhället talar om är okej. Det
              handlar inte minst om bilder som cementerar och konserverar könsrollsmönster
              och så vidare.
            </seg>
            <seg n="d28c7252">
              Avslutningsvis, fru talman, vill jag också tala om att Vänsterpartiet
              har stött en motion som socialdemokratiska ledamöter har skrivit.
              Det handlar om obligatorisk märkning av manipulerade bilder, vilket
              vi tycker är väldigt sympatiskt, inte minst med tanke på könsdiskriminerande
              reklam.
            </seg>
            <seg n="d29ddb92">
              Jag yrkar bifall till reservation 16. I övrigt står jag givetvis
              bakom alla andra Vänsterpartiets reservationer, men för att vinna
              tid yrkar jag inte bifall till dem.
            </seg>
          </u>
          <note type="speaker" n="ef06fa38">
            Anf. 6 YVONNE ANDERSSON (kd) replik:
          </note>
          <u who="Q4935945" xml:id="i-2df511ac1c8abc08-1" n="46f9683a">
            <seg n="3cac5f1b">
              Fru talman! Jag blir nyfiken när Tasso Stafilidis stöder uppdelningen
              mellan medborgare och konsument. Jag är då tillbaka till den civilrättsliga
              konsumenträtten visavi offentliga tjänster. Vad är det för skillnad
              mellan att vara medborgare och att vara konsument? Behöver det
              vara det ena eller det andra?
            </seg>
            <seg n="5ab625c0">
              Den andra frågan som jag har i samband med detta är: Varför ställer
              ni inte upp på att de offentliga tjänsterna får utsättas för samma
              krav som övrig verksamhet, när ni ändå vill ha en högre kvalitet
              och utvecklad säkerhet, till dess att ni har hittat metoder för
              att utveckla det?
            </seg>
          </u>
          <note type="speaker" n="b82b21b1">
            Anf. 7 TASSO STAFILIDIS (v) replik:
          </note>
          <u who="Q6186607" xml:id="i-7e3b2f69757394df-1" n="e9574919">
            <seg n="9b85ccbc">
              Fru talman! Det är rätt enkelt. Jag tänkte nästan fråga hur många
              kunder Kristdemokraterna har bland sina väljare. Ni kanske vill
              kalla dem kunder också. Det är den skillnaden som vi gör. Vi vill
              inte kalla våra väljare eller medborgarna i allmänhet kunder.
              Vi tycker inte att det är bra.
            </seg>
            <seg n="a1c72e0d">
              Det handlar om själva ordet, för orden har olika innebörd. Politik
              och demokrati handlar inte om att köpa och sälja, vilket konsumentpolitiken
              handlar om. Det är den ideologiska biten.
            </seg>
            <seg n="5ad954ee">
              Poängen i det du tar upp, som jag faktiskt stöder och som vi
              självfallet vill, är att medborgarna ska ha ett stärkt skydd vad
              gäller de offentliga tjänsterna. Det förslag som tas upp i reservationen
              är att det bör göras en översyn av konsumentlagstiftningen. Men
              det är ingenting som säger att en sådan översyn skulle leda till
              att medborgarna får ett starkare skydd och en bättre möjlighet
              att få igenom sin rätt inom offentligt producerade tjänster. Hade
              ni däremot sagt att regeringen ska se till att man inom de offentliga
              tjänsterna ska ha ett starkt skydd inom respektive område, som
              jag tog upp i mitt anförande, hade det varit okej.
            </seg>
            <seg n="9728b177">
              En sådan översyn som ni vill beställa pågår redan, enligt de
              beställningar som regeringen har begärt. Vi kommer att fortsätta
              att inom socialpolitiken, utbildningspolitiken och så vidare begära
              de insatser som behövs för att medborgarna, barnen i skolan och
              förskolan, äldre inom äldreomsorgen med flera ska få en starkare
              rätt. Det ni föreslår är inte rätt metod.
            </seg>
          </u>
          <note type="speaker" n="2f5b6ddb">
            Anf. 8 YVONNE ANDERSSON (kd) replik:
          </note>
          <u who="Q4935945" xml:id="i-2df511ac1c8abc08-2" n="46f9683a">
            <seg n="a525c206">
              Fru talman! Nu var det så att jag frågade efter skillnaden mellan
              konsument och medborgare, inte mellan kund och medborgare. Jag
              är fullt medveten om det. Begreppet konsument har en annan valör.
            </seg>
            <seg n="a5b13b8a">
              I det konkreta, enskilda fallet, om vi förflyttar oss nedåt,
              skulle jag vilja säga att det inte har särskilt stor betydelse
              till exempel fallet med min far och mor om vi här uppe talar om
              medborgare, konsument, kund eller brukare. Det som har betydelse
              är vilka möjligheter de har att få en bättre kvalitet, hitta en
              annan lösning och så vidare.
            </seg>
            <seg n="66fc7e8b">
              Vänsterpartiet säger nu återigen, precis som för ett år sedan,
              att de vill utveckla idéerna och möjligheterna. Men ni har ju
              inte gjort något! Vi begär en översyn visavi de offentliga tjänsterna.
              Vad begär ni? Vad gör ni? Ni är ju samarbetsparti till regeringen
              vad gör ni på det här området?
            </seg>
          </u>
          <note type="speaker" n="ffe580da">
            Anf. 9 TASSO STAFILIDIS (v) replik:
          </note>
          <u who="Q6186607" xml:id="i-7e3b2f69757394df-2" n="e9574919">
            <seg n="59d6ddee">
              Fru talman! Yvonne Andersson har inte någon replik kvar, men
              jag skulle vilja ställa samma fråga tillbaka. Vänsterpartiet lyfter
              upp de här frågorna inom utbildningspolitiken, sjukvårdspolitiken
              och så vidare, och det är där som vi tycker att frågorna om hur
              man skärper och stärker skyddet ska lyftas upp.
            </seg>
            <seg n="b6691490">
              Det har bara under de senaste åren skett en hel del förändringar,
              där man till exempel ställer högre krav på kommuner som inte följer
              den lagstiftning om viss service och omsorg som vi har beslutat
              om. Det är det perspektivet som vi vill ha. Det är där vi vill
              göra förändringarna. Det är väl det som är skillnaden.
            </seg>
            <seg n="c2a24fe4">
              Därför godtar vi den skrivning som finns i betänkandet om att
              de översyner som är på gång är tillräckliga inom detta område.
              När vi sedan kommer till den punkten då vi här i riksdagen får
              överväga om vi ska ha en konsumentbalk eller ej, tycker jag fortfarande
              att man ska göra skillnad på den kommersiella marknaden, som inte
              är skattefinansierad det är det som också är viktigt och den offentliga
              sektorn, som är skattefinansierad. Det är allmänheten som finansierar
              den genom sina skattemedel och har rätt att få tillbaka en viss
              service. Vi politiker är valda för att se till att den servicen
              är bra. Då kan vi inte lägga över vårt ansvar genom att stoppa
              in en massa saker i konsumentlagstiftningen, som i de flesta fall
              reglerar ett avtal, någonting som har en kommersiell prägel.
            </seg>
          </u>
          <note type="speaker" n="3e1b2eb3">
            Anf. 10 VIVIANN GERDIN (c):
          </note>
          <u who="Q4949860" xml:id="i-daf223198d925af2-0" n="5bd7ebf2">
            <seg n="10765cd8">
              Fru talman! Åhörare! Jag ska göra en summering av Centerpartiets
              ställningstagande med anledning av de konsumentpolitikfrågor som
              behandlas i betänkandet LU8. Vi har några reservationer.
            </seg>
            <seg n="c5e6f4b1">
              Vi har en egen reservation då det gäller mål och inriktning,
              och den har vi utifrån den grunden att vi i Centerpartiet har
              varit delaktiga i processen med att arbeta fram den konsumentpolitik
              som finns i dag. Vi står bakom 2001 års konsumentpolitiska beslut.
            </seg>
            <seg n="b8c2753a">
              Vi i Centerpartiet tycker att vi har en bra grund i vår svenska
              konsumentpolitik. Men det finns naturligtvis alltid saker att
              göra för att förbättra konsumentskyddet, och det är på några områden
              som vi tycker att man måste göra det. Ständigt nya produkter och
              tjänster och den snabba förändringen i samhället ställer nämligen
              mycket högre krav på konsumenterna i dag än tidigare.
            </seg>
            <seg n="09130d97">
              Vi har också en reservation om konsumenträtt inom offentlig verksamhet.
              Jag behöver inte upprepa vad tidigare talare från Folkpartiet
              och Kristdemokraterna har sagt utan instämmer i det.
            </seg>
            <seg n="7faa7713">
              Vi tycker också att man bör förbättra konsumentskyddet även för
              de tjänster och varor som produceras i den offentliga sektorn.
              Det känns i dag inte tillfredsställande när människor som är missnöjda
              framför klagomål och det tycks vara en oändligt lång väg innan
              man får gehör för sina synpunkter. Det kan inte behöva vara så
              att vartenda klagomål ska hanteras genom ett val vart fjärde år.
              Det måste finnas en smidigare väg.
            </seg>
            <seg n="97dec8a4">
              I dag kan man inom sjukvården vända sig till både Ansvarsnämnden
              och Socialstyrelsen, men det finns många områden såsom barnomsorg
              och äldreomsorg där vi tycker att man bör integrera så att konsumenträtten
              omfattar även tjänster producerade här.
            </seg>
            <seg n="c2a8359e">
              Också då det gäller konsumentvägledning har vi en reservation.
              Vi har i alla år hävdat att det är oerhört viktigt att man tidigt
              börjar informera och utbilda våra barn och ungdomar och förbereda
              dem för vuxenlivet så att de står bättre förberedda när de får
              ett eget boende och en egen ekonomi. Detta är också viktigt för
              att stärka konsumentmakten. Om man informerar och utbildar i högre
              grad än i dag får man också mer kunniga, aktiva och självständiga
              konsumenter.
            </seg>
            <seg n="e803f21e">
              Därför tycker vi att stödet till konsumentorganisationerna måste
              ses över och förbättras. Vi känner att konsumenterna i dagens
              läge är mycket mer utsatta med tanke på alla varor som florerar.
              I och med att vi har fått en mer öppen handel över gränserna är
              det otroligt svårt att som konsument känna till och kunna ställa
              krav på de varor som kommer från andra länder.
            </seg>
            <seg n="14e7aebc">
              Vi har i dag både Livsmedelsverket och Konsumentverket, som jag
              faktiskt tycker gör ett bra jobb. Men de är ändå myndighetsverksamheter,
              och de varken kan eller får överta vår roll som konsumenter. Det
              måste finnas komplement till de myndigheter vi har i dag för att
              vi därmed också ska få en mycket mer aktiv konsumentrörelse i
              landet.
            </seg>
            <seg n="1eccfe54">
              Jag vill också säga några ord om ett särskilt yttrande jag har
              angående könsdiskriminerande reklam. Det nämndes tidigare att
              ett feministiskt parti bör reagera på den könsdiskriminerande
              reklamen. Så tolkade jag budskapet från Vänsterns representant.
            </seg>
            <seg n="1821522f">
              Vi har i dag inget förbud i lagen mot den könsdiskriminerande
              reklamen. Däremot finns det lagstiftning i andra länder. I stället
              har vi överlåtit detta till näringslivets representanter. Hittills
              tycks det inte det är i alla fall min åsikt ha lett till så värst
              mycket.
            </seg>
            <seg n="320e4754">
              Jag har bara ett särskilt yttrande i dag. Jag tycker nämligen
              inte att man i första hand ska prata om förbud i alla lägen. Det
              vore en mycket mer sund utveckling om vi kunde försöka få en opinion
              och öka medvetandet om vad som sker i dag när det gäller denna
              marknadsföring.
            </seg>
            <seg n="ce103e7d">
              För ett tag sedan anmälde jag ett ärende till Näringslivets etiska
              råd. Jag vet inte hur lång tid de brukar ha på sig för att svara;
              två tre månader kanske är för kort tid. Det handlade om att vi
              som gjorde denna anmälan upplevde att det var ett mycket sexistiskt
              inslag. Många har också reagerat på den här marknadsföringen,
              men ändå händer det väldigt lite. Jag hoppas att det blir en stark
              opinion där vi kan driva detta och verkligen få till en skärpning
              från näringslivets egen sida.
            </seg>
            <seg n="502af33a">
              Det ska inte heller vara så att det är kvinnor som driver detta.
              Jag vill se fler män som engagerar sig i den könsdiskriminerande
              reklamen och bidrar till att vi får hejd på den och kan få en
              lite bättre ordning. Det här synsättet där kvinnorna exploateras
              som objekt nedvärderar kvinnorna, och det sätter sina spår på
              andra områden ute i samhället också.
            </seg>
            <seg n="370f3962">
              Efter att nu ha redogjort för var jag står väljer jag också att
              inte yrka någonting.
            </seg>
          </u>
          <note type="speaker" n="8877dda2">
            Anf. 11 TASSO STAFILIDIS (v) replik:
          </note>
          <u who="Q6186607" xml:id="i-7e3b2f69757394df-3" n="e9574919">
            <seg n="bbc2d29b">
              Fru talman! Jag tänkte säga: Du ser en man
            </seg>
            <seg n="bfcacfec">
              Det är ju precis det du säger, Viviann Gerdin. Jag är man en
              riktig karl! Skämt åsido det var inget skämt, men ändå: Det är
              just det som jag tar upp i mitt anförande, Viviann Gerdin. Jag
              skulle också vilja se ännu fler män som står i talarstolen och
              pratar för de här frågorna.
            </seg>
            <seg n="add7c4bd">
              Jag kommer ihåg när vi för några år sedan diskuterade frågan
              om könskvotering i bolagsstyrelser. Då var jag ensam man som stod
              i talarstolen och begärde detta, medan alla andra partiers företrädare
              var kvinnor som alla var emot det. Gärna fler män, alltså, men
              också fler kvinnor!
            </seg>
            <seg n="aa0d3c6d">
              Att Vänsterpartiet är ett feministiskt parti, och numera också
              ett parti som ifrågasätter heteronormen, har givetvis sin grund
              i att vi ser de maktstrukturer som ligger i botten. Det handlar
              nämligen inte om att vi i lagstiftningen ska moralisera över om
              den eller den bilden visar lite för mycket naket. Det är inte
              det som är intressant. Det intressanta är att vi måste bryta de
              här strukturerna, och för att göra det måste vi ha med oss näringslivet.
              Det är det en feministisk analys går till botten med, och det
              var det jag ville påtala när jag sade att Vänsterpartiet faktiskt
              är ett feministiskt parti.
            </seg>
          </u>
          <note type="speaker" n="16314f86">
            Anf. 12 VIVIANN GERDIN (c) replik:
          </note>
          <u who="Q4949860" xml:id="i-daf223198d925af2-1" n="5bd7ebf2">
            <seg n="3fa17f7c">
              Fru talman! Jag ska inte säga emot det. Jag instämmer. Jag tycker
              att Vänsterpartiet är ett feministiskt parti. Men, vill jag tillägga,
              jag hävdar att också Centerpartiet är ett feministiskt parti.
            </seg>
            <seg n="7f787890">
              Det blev väldigt mycket man och män från Tasso Stafilidis. Jag
              ifrågasätter inte man. Du är man. Men jag ifrågasätter dina män
              i olika sammanhang här.
            </seg>
            <seg n="f7224f6c">
              När det gäller könskvotering i bolagsstyrelser hade vi om jag
              inte missminner mig ett särskilt yttrande. Det är ett led i arbetet
              för att bilda den här opinionen, att väcka frågorna men inte köra
              med förbud i första hand.
            </seg>
            <seg n="c088f767">
              Det är inte lätt att hålla sig för skratt här.
            </seg>
            <seg n="49705ede">
              Jag återkommer till detta med män och man. Det är faktiskt lite
              skillnad. Det är också väldigt mycket men, alltså frågetecken,
              när man diskuterar sådana här saker. Man blir alltid ifrågasatt
              när man för upp könsdiskriminerande reklam i vissa grupper och
              vissa sammanhang. Det tycker jag är synd, för det visar att man
              inte är riktigt medveten om vad som försiggår. Jag kan mycket
              väl tänka mig en kvinnokropp som säljer vissa saker, att man säljer
              varor på ett trevligt sätt, men just det sexistiska inslaget vänder
              jag mig emot som kvinna. Jag vet också att många inom mitt parti
              jobbar för den här frågan, och det är jag väldigt glad för.
            </seg>
            <seg n="5359b6f5">
              Men jag känner att detta ord spökar i debatten nu jag tror att
              du och jag, Tasso Stafilidis, är ganska överens på det här området.
              Förhoppningsvis kan vi få med ännu fler så att vi når dit vi vill
              i den här frågan.
            </seg>
          </u>
          <note type="speaker" n="c1e5316d">
            Anf. 13 TASSO STAFILIDIS (v) replik:
          </note>
          <u who="Q6186607" xml:id="i-7e3b2f69757394df-4" n="e9574919">
            <seg n="80ce7ad8">
              Fru talman! Jag kan inte låta bli: Jag tror inte att Viviann
              Gerdin har träffat alla mina män.
            </seg>
            <seg n="e0a0ec64">
              Men det viktiga som Viviann Gerdin tar upp är ju de sexistiska
              inslagen. Det är dessa vi måste motarbeta.
            </seg>
            <seg n="acf4566f">
              Vänsterpartiet har under många år faktiskt haft svårigheter att
              lyfta fram frågan just utifrån ett lagstiftningsperspektiv. Vi
              ser ju de problem som finns rent tryckfrihetsmässigt och grundlagsmässigt
              och så vidare. Det är därför vi säger att vi vill ha en översyn,
              så att man kan utreda frågan. I dag saknas det en utredning.
            </seg>
            <seg n="00db01a7">
              Mona Sahlin går ut och tycker saker som den socialdemokratiska
              regeringen inte har gått ut och tyckt förut, vilket i och för
              sig är väldigt bra, men man har under väldigt många år talat om
              att det måste göras någonting. Nu orkar vi inte vänta längre.
              Det blir ju bara värre och värre, och de som till syvende och
              sist får ta konsekvenserna av detta är de unga killarna och tjejerna.
              Det är deras liv som vi påverkar genom att vi faktiskt inte på
              allvar gör någonting åt det här.
            </seg>
            <seg n="972cf584">
              Det hjälper inte med bara enstaka insatser, som Flickaprojektet,
              utan vi måste ta itu med strukturerna och ifrågasätta grunden.
              Där tror jag absolut att jag och Viviann Gerdin är helt överens.
            </seg>
          </u>
          <note type="speaker" n="fb1901ce">
            Anf. 14 VIVIANN GERDIN (c) replik:
          </note>
          <u who="Q4949860" xml:id="i-daf223198d925af2-2" n="5bd7ebf2">
            <seg n="1c69c6ff">
              Fru talman! Det som jag reagerar på är det som har hänt under
              de senaste åren. Man kan märka att attityderna har förändrats
              i fel riktning. Synen allmänt på kvinnor har utvecklats negativt.
              Det handlar inte bara om reklambilden i sig, utan det här smittar
              av sig i samhället. Det har blivit en nedvärdering. Man har inte
              respekt för unga tjejer på samma sätt.
            </seg>
            <seg n="840e2d09">
              Det är också skrämmande att detta inte bara förekommer ute i
              samhället utan även hos myndighetsutövare. Jag tror att just det
              här att man hela tiden för fram den här bilden av kvinnor som
              objekt även påverkar kvinnor ute på arbetsmarknaden när det gäller
              lönesättningar och dylikt.
            </seg>
            <seg n="30b04e2a">
              Återigen vill jag säga att jag skulle vilja att fler verkligen
              ser vad det här handlar om. Det är klokt med en översyn så småningom
              är jag också beredd till det men jag vill att folk ska vakna till
              och se vad det handlar om. Annars får man en tvingande lagstiftning
              i första hand. Sedan kommer det att ta år i alla fall innan man
              ändrar attityderna hos människor, men vi är på rätt väg, du och
              jag i alla fall.
            </seg>
          </u>
          <note type="speaker" n="6c66e914">
            Anf. 15 MARIANNE CARLSTRÖM (s):
          </note>
          <u who="Q4942028" xml:id="i-9049366a8c566508-0" n="31b64723">
            <seg n="a7c14f9e">
              Fru talman! Konsumentpolitiken är en viktig del av välfärdspolitiken.
              Tyvärr tycker jag att den är underskattad av många.
            </seg>
            <seg n="cd17f07b">
              Konsumentmakten har stor effekt på marknaden, men det är bara
              medvetna och kunniga konsumenter som kan utöva någon konsumentmakt.
              På departementet håller man nu på med en konsumentpolitisk handlingsplan
              som ska sträcka sig från 2005 och framåt. Då får vi anledning
              att ta med många av de synpunkter som har kommit fram i det här
              betänkandet.
            </seg>
            <seg n="13e2366d">
              Det finns en massa reservationer i detta betänkande, och jag
              tänker kommentera några av dem.
            </seg>
            <seg n="438f7c2e">
              De första reservationerna handlar om mål och inriktning för konsumentpolitiken.
              Det finns en från Moderaterna, Folkpartiet och Kristdemokraterna.
              I den borgerliga reservationen står det att en väl fungerande
              marknad är den bästa förutsättningen för att tillgodose konsumenternas
              önskemål om bra produkter till låga priser med god service. Det
              tror jag att vi kan vara överens om allihop, men frågan är hur
              man når dit. Vi har olika vägar att gå. Därför yrkar jag avslag
              på den reservationen.
            </seg>
            <seg n="e0608c56">
              Sedan har Centern också reserverat sig i denna fråga, och det
              förvånar mig mycket. Det är väl självklart, som det står i den
              reservationen, att allt arbete inom det konsumentpolitiska området
              syftar till att stärka konsumenten och därmed konsumentmakten.
              Och jag utgår från att alla vill ha medvetna och kunniga konsumenter.
              Jag tycker att Centern slår in öppna dörrar.
            </seg>
            <seg n="7f7f73ea">
              För ett år sedan avslog riksdagen ett motionsyrkande som liknar
              det som finns i reservation 3 från Folkpartiet. Reservanterna
              anser att regeringens arbete när det gäller harmoniseringsgraden
              är på rätt väg, men man har mer bråttom. Vi har samma synpunkt
              i år som vi hade sist, så det blir avslag också på den reservationen.
            </seg>
            <seg n="57ade0c3">
              När det gäller reservationen om Konsumentverket har liknande
              yrkanden behandlats och avslagits tidigare. Dessutom pågår nu
              det här arbetet med en ny konsumentpolitisk handlingsplan. Därför
              yrkar jag avslag också på den reservationen.
            </seg>
            <seg n="f6b420c9">
              Moderaterna, som alltid hänger upp sig på kostnader, åtminstone
              när det gäller den här typen av frågor, vill ha en lagkostnadskommission
              som ska utreda kostnader för den konsumenträttsliga lagstiftningen.
              Den reservationen avslår vi naturligtvis. Vi ser ingen mening
              med en sådan kommission. En stark konsumentlagstiftning ger stöd
              åt konsumenterna, och det är den konsumentpolitik som vi socialdemokrater
              vill föra.
            </seg>
            <seg n="b89613a6">
              Sedan kommer vi då till reservation 6 om konsumenträtten inom
              den offentliga verksamheten. Den tycker jag att Tasso har tagit
              upp på ett bra sätt här. Och en proposition om produktsäkerhet
              lades på riksdagen bord i veckan, så vi kommer att återkomma när
              det gäller den frågan. Sedan är det också så, precis som Tasso
              sade, att det pågår en massa arbete som handlar om de motioner
              som ligger bakom reservation 6. Det arbetet kommer att leda till
              att brukarnas ställning i fråga om offentligrättsligt reglerade
              tjänster stärks. Det anser utskottets majoritet är en mycket bättre
              väg än den reservation som har lagts, som vi tycker kan leda till
              oanade konsekvenser. Det pågår också arbete till exempel inom
              Kommunförbundet när det gäller kvalitetsgaranti, klagomålshantering
              och annat. Det pågår också ett arbete när det gäller el, vatten,
              gas och telefoni, där Konsumentverket har en översyn.
            </seg>
            <seg n="5d19477b">
              Sedan finns det en reservation som gäller e-handel. Det är viktigt
              att konsumenten känner trygghet och vet vilka lagar som gäller
              och var man kan få hjälp om det blir problem, säger man. Detta
              är frågor som regeringen ständigt arbetar med, och det tycker
              jag är mycket viktigare än att ha en särskild myndighet för e-handel.
            </seg>
            <seg n="9639c3ea">
              För drygt ett år sedan införde vi ändringar i resegarantilagen.
              Vi i riksdagen har fått synpunkter på den här lagen. Det gäller
              inte bara det som tas upp i den gemensamma borgerliga reservationen,
              utan vi har också fått andra synpunkter, till exempel från Gotland.
              Vi tror visst att man behöver göra en översyn av denna lag, men
              vi kan inte göra en översyn av en lag som har fungerat i drygt
              ett år, utan vi får vänta ett tag till och samla på oss erfarenheter.
              Sedan får man se hur man ska kunna komma till rätta med detta.
            </seg>
            <seg n="148c91cb">
              Men vi ska också komma ihåg att vi, när vi antog de här ändringarna
              i resegarantilagen, hade uppe det förslag som fanns i någon av
              motionerna om en fond. Det var inte en framkomlig väg. Det finns
              ställen där det har prövats, och det har inte fungerat så bra.
              Jag yrkar avslag på den reservationen.
            </seg>
            <seg n="9e5daa69">
              Det finns fyra reservationer där man har synpunkter på konsumentvägledning
              och konsumentorganisationer. Vi tycker nästan alla att det är
              viktigt med konsumentvägledning och att man gör en viktig förebyggande
              insats om man har en konsumentvägledning.
            </seg>
            <seg n="e4dbfb66">
              I min hemstad, Göteborg, finns det en mycket bra konsumentvägledning
              som man faktiskt har anledning att vara stolt över. Man har också
              haft olika typer av uppsökande verksamhet. En uppsökande verksamhet
              hade man inom storstadssatsningen då man hade Konsument Bergsjön
              med bara invandrare som gjorde en väldigt bra insats. Nu har man
              dragit slutsatser av detta projekt och använder den personalen
              på ett annat sätt inom staden Göteborg.
            </seg>
            <seg n="8797593a">
              I vårt land finns det massor av olika projekt. Man har fått pengar
              av regeringen, som har delats ut av Konsumentverket.
            </seg>
            <seg n="3cea02e4">
              Konsumentverket är ju egentligen konsumentvägledningarnas och
              kommunernas bästa samarbetspartner i de här frågorna. Man är uppkopplad
              på Internet så att konsumentvägledningarna kan ställa frågor snabbt.
              Man har också möten. Det är där som man tar till vara varandras
              kunskaper, och det förs vidare. Där händer det väldigt mycket
              hela tiden. Men jag hade gärna velat ha en obligatorisk konsumentvägledning
              i kommunerna. När vi inte har det tycker jag ändå att vi har det
              näst bästa.
            </seg>
            <seg n="b3f16c09">
              Självklart säger vi också ja till konsumentorganisationer och
              tycker att det är viktigt att man har frivilligorganisationer.
              Man kan bara efterlysa fler frivilligorganisationer.
            </seg>
            <seg n="c442f3c2">
              Moderaterna har en reservation om etisk märkning. Jag måste citera:
              Seriösa företag övervakar själva sin tillverkning och informerar
              sina kunder om hur varorna tillverkats samtidigt som medvetna
              konsumenter väljer bäst själva vilka företag som producerar sina
              varor på ett sätt som passar konsumenternas intressen och val.
            </seg>
            <seg n="a4d3fabd">
              Moderaterna har ju inte förstått vad saken handlar om. Det finns
              inte bara seriösa företag på marknaden. Marknaden är inte heller
              bara god. Det är därför som vi genom märkning underlättar valen
              för konsumenterna. Med god information är det lättare att välja.
            </seg>
            <seg n="b451c85a">
              Folkpartiet har en reservation om funktionshindrade konsumenter.
              Regeringen arbetar intensivt med den här frågan. Vi har antagit
              en nationell handlingsplan för handikappolitiken. Bland annat
              har Konsumentverket fått i uppdrag att vara sektorsmyndighet på
              handikappområdet. Det arbetet fungerar bra. Det kommer utskottet
              att få höra när vi ska dit på studiebesök om några veckor.
            </seg>
            <seg n="5ec6f341">
              I skuldsaneringsfrågan pågår det ett utredningsarbete som ska
              redovisas senare i år. Konsumentverket har också analyserat frågan.
              Vi har anledning att återkomma till det sedan. Det är viktigt
              att man avvaktar ett pågående arbete innan man går vidare.
            </seg>
            <seg n="59829f30">
              Viviann Gerdin och Tasso Stafilidis fann varandra när det gäller
              könsdiskriminerande reklam. Vi är alla positiva till att den könsdiskriminerande
              reklamen försvinner. Men man ska inte tro att bara för att man
              står här i kammaren och har skrivit en reservation är man de enda
              som kämpar för detta. Det handlar också om när man ska göra saker.
              Jag kände en kvinnlig chef en gång. Varje gång som hon pratade
              med sina medarbetare och frågade vad de ville sade de: Allt nu.
              Så känns det som att det är här i riksdagen: Vi utreder allting
              nu, och sedan fattar vi beslut snabbt. Vi måste ju få tid att
              reflektera och tänka efter.
            </seg>
            <seg n="02c59078">
              Det handlar inte bara om utredningar. Hela tiden som jag har
              suttit i riksdagen det är snart 19 eller 20 år har vi diskuterat
              den här frågan. Vi kommer inte åt den. Det kommer och går. I Norge
              har man en lagstiftning, och det hjälper inte. Man har ändå könsdiskriminerande
              reklam. Vi har ett råd som ibland fattar bra beslut. Ibland fattar
              de inga bra beslut alls utan godkänner sådan reklam som jag verkligen
              inte vill se.
            </seg>
            <seg n="5eaf0b2b">
              Jag undrar om det hjälper om vi utreder. Det är väldigt viktigt
              att vi är aktiva. De projekt som pågår kring sexualisering av
              det offentliga rummet är en väldigt viktig diskussion, tycker
              jag.
            </seg>
            <seg n="b0497af6">
              Jag hinner inte med allt. Jag har hållit på så länge. Jag avslutar
              med att yrka bifall till förslaget i betänkandet och avslag på
              samtliga reservationer.
            </seg>
          </u>
          <note type="speaker" n="1dbff375">
            Anf. 16 HENRIK VON SYDOW (m) replik:
          </note>
          <u who="Q5716610" xml:id="i-ff08b1cc12a4a63c-1" n="1651d23e">
            <seg n="d1716341">
              Fru talman! Jag vill också citera, Marianne Carlström. Du inledde
              ditt anförande med att säga att konsumentpolitiken är en viktig
              del av välfärdspolitiken. Det är ju jätteintressant mot bakgrund
              av de replikskiften som har varit tidigare. När vi säger välfärdspolitik
              tänker vi förstås på vård, skola och omsorg. Vi är många härinne
              som inte förstår varför konsumentköplagens och konsumenttjänstlagens
              principer inte ska beröra offentliga verksamheter. Vi kan inte
              begripa skillnaden mellan varor och tjänster som produceras inom
              näringslivet och varor och tjänster som produceras av bolag och
              organisationer som är statliga, landstings- eller kommunägda.
            </seg>
            <seg n="376c91f1">
              Det finns ett slags märklig protektionism i det här. Det är som
              en ideologisk synvilla. Det är som om den offentliga sektorn skulle
              vara absolut felfri. Som jag sade i mitt anförande tidigare: Läs
              tidningarna! Läs reportagen på nyhetsplats! Läs insändarna! Då
              ser du den vanmakt som finns just inför vården, skolan och omsorgen.
            </seg>
            <seg n="cb22ede1">
              Som medborgare ska man ha rätt att reklamera offentliga tjänster
              som hemtjänst, färdtjänst och barnomsorg om man inte får det man
              betalar för. Varför ska man inte ha rätten att reklamera de tjänsterna
              på samma sätt som man har rätt att reklamera andra tjänster i
              till exempel konsumenttjänstlagen?
            </seg>
          </u>
          <note type="speaker" n="81235c7f">
            Anf. 17 MARIANNE CARLSTRÖM (s) replik:
          </note>
          <u who="Q4942028" xml:id="i-9049366a8c566508-1" n="31b64723">
            <seg n="a34d8bca">
              Fru talman! Tasso Stafilidis hade uppe att det är en väldig skillnad
              mellan skattefinansierad verksamhet och icke skattefinansierad
              verksamhet. Det är en mycket grundläggande skillnad.
            </seg>
            <seg n="6b53cc99">
              Henrik von Sydow säger att det bara är skola, vård och omsorg
              som är välfärdspolitik. För mig är det inte så. Du pratar hela
              tiden om den konsumentpolitik som vi har som om det var en liten
              bisak och att det handlar om så små pengar. Då tycker inte jag
              att du har någon kontakt med verkligheten. Det är nästan så att
              jag vill rekommendera Moderaterna att göra som ni gjorde när det
              gäller skattesänkningarna, att ta kontakt med RUT och be dem titta
              på detta. Då ska du få se att det är vår konsumentpolitik som
              riktar sig till de svaga på området.
            </seg>
            <seg n="227db59d">
              Det är kunniga konsumenter och hjälp till de konsumenterna som
              vi vill ha medan du bara pratar om det som du anser vara de stora
              pengarna. Om jag köper en spis som det är fel på är det ingen
              katastrof. Men om jag har väldigt lite pengar, köper en spis,
              inte får rätt och inte vet vilka rättigheter och skyldigheter
              jag har då är det en katastrof.
            </seg>
          </u>
          <note type="speaker" n="91a652f0">
            Anf. 18 HENRIK VON SYDOW (m) replik:
          </note>
          <u who="Q5716610" xml:id="i-ff08b1cc12a4a63c-2" n="1651d23e">
            <seg n="b805204c">
              Fru talman! Det var kul att du tog upp Riksdagens utredningstjänst,
              Marianne. Vi lägger ju förslag ett av de förslag som du precis
              argumenterar emot att det ska finnas en statlig lagkostnadskommission
              som tittar på vad som är kostnaden för alla de pålagor och regleringar
              som den här riksdagen sedan 70-talet och framåt har lagt på i
              konsumentpolitiken. Vad får det för konsekvens för priserna? De
              höga priserna drabbar ju dem med lägst inkomster tydligast. För
              dig och mig som riksdagsledamöter med hög lön arbetar mycket och
              har lite tid är det perfekt. Men för dem med låga inkomster får
              den centraliserade konsumentpolitiken mycket drastiska konsekvenser.
              Det blir dyrt att gå och handla.
            </seg>
            <seg n="786eecae">
              Vi började prata om skattefinansierade verksamheter gentemot
              resten av näringslivet. Jag förstår inte resonemanget, att det
              skulle vara skattefinansieringen som gör det möjligt att strunta
              i konsumenträttslig skyddslagstiftning som i konsumenttjänstlagen
              och konsumentköplagen. Det är ett helt omöjligt resonemang. Det
              borde vara precis tvärtom. Skyddet för den enskilda medborgaren
              borde ju vara större gentemot det som man har betalat gemensamt,
              som alla har varit med och betalat för. Jag förstår inte hur det
              går ihop. Det är väl sällan som man ser socialdemokrater agera
              så tydligt med de ideologiska skyddslapparna som sätter begränsningar.
            </seg>
            <seg n="4cabc302">
              Handlar detta verkligen bara om ord? För mig handlar det om ett
              materiellt innehåll, om rättigheter som måste utsträckas till
              de enskilda medborgarna också när de som brukare eller konsumenter
              eller medborgare, kalla det vad du vill är otroligt utsatta inför
              verksamheter som är så viktiga och fullständigt centrala i välfärdspolitiken:
              vården, skolan och omsorgen.
            </seg>
          </u>
          <note type="speaker" n="09670bb0">
            Anf. 19 MARIANNE CARLSTRÖM (s) replik:
          </note>
          <u who="Q4942028" xml:id="i-9049366a8c566508-2" n="31b64723">
            <seg n="936cba87">
              Fru talman! Jag tycker att man ska ha ett skydd som medborgare,
              men det ska inte vara konsumenttjänstlagen. Den skattefinansierade
              verksamheten ser olika ut i olika kommuner. Vi har vårdgaranti.
              Vid varje val har du möjlighet att byta ut dina politiker om du
              inte tror på dem. Hur ska du kunna använda konsumenttjänstlagen
              på denna typ av verksamhet? Det förstår inte jag. Det är väl skillnad
              om du köper en vara och vet vilket konsumentskydd du har. Det
              är stor skillnad. Vad ska du göra om du har dina barn i en skola
              och de inte får de betyg som du vill att de ska ha? Ska du använda
              konsumenttjänstlagen då? Vill ni ha förvaltningsdomstolar?
            </seg>
            <seg n="7da0c81f">
              Du har ingen replik kvar, men du återkommer säkert en annan gång.
            </seg>
          </u>
          <note type="speaker" n="6cab9696">
            Anf. 20 VIVIANN GERDIN (c) replik:
          </note>
          <u who="Q4949860" xml:id="i-daf223198d925af2-3" n="5bd7ebf2">
            <seg n="5edd7d5f">
              Fru talman! Jag vill bara bemöta Marianne Carlströms påhopp,
              att Centerpartiet skulle slå in öppna dörrar med reservation 2.
            </seg>
            <seg n="68ffa1c9">
              Anledningen till att den reservationen finns är att det finns
              lite nyansskillnader i kritiken mellan övriga partier och Centerpartiet.
              Jag tycker inte att det är att slå in öppna dörrar. Däremot kan
              jag erkänna att förslaget öppnar dörren till att öka konsumentmakten.
            </seg>
            <seg n="54c891a0">
              Då det gäller målen vill vi att informationen till konsumenterna
              ska öka än mer och att den ska komma in i skolundervisningen.
              Vi har också ställt krav i olika motioner på en utökad märkning
              jämfört med den som görs i dag. Dessutom har vi det här kravet
              att konsumentorganisationerna ska erhålla ett ökat stöd. Men det
              finns nämnt i samband med annan information. Men mål och inriktning
              är just att vi vill lite mer.
            </seg>
            <seg n="83adcebe">
              Däremot det har jag också understrukit tycker vi att grunden
              vi står på är väldigt bra. De synpunkterna tror jag att vi delar.
              Det är väldigt mycket i dagens konsumentpolitik som jag tycker
              är mycket bra. Vi vill bara gå längre.
            </seg>
          </u>
          <note type="speaker" n="2dcdc15c">
            Anf. 21 MARIANNE CARLSTRÖM (s) replik:
          </note>
          <u who="Q4942028" xml:id="i-9049366a8c566508-3" n="31b64723">
            <seg n="f2c97d1b">
              Fru talman! Jag är nöjd med det. Då kan vi fortsätta samarbetet
              när vi går vidare.
            </seg>
          </u>
          <note type="speaker" n="45b7e0de">
            Anf. 22 VIVIANN GERDIN (c) replik:
          </note>
          <u who="Q4949860" xml:id="i-daf223198d925af2-4" n="5bd7ebf2">
            <seg n="a171db6e">
              Fru talman! Jag måste bara tillägga att det naturligtvis beror
              på innehållet.
            </seg>
          </u>
          <note type="speaker" n="4b53a627">
            Anf. 23 MARIANNE CARLSTRÖM (s) replik:
          </note>
          <u who="Q4942028" xml:id="i-9049366a8c566508-4" n="31b64723">
            <seg n="b8b31ad3">
              Fru talman! Det förstod jag.
            </seg>
          </u>
          <note type="speaker" n="418b39ac">
            Anf. 24 MARTIN ANDREASSON (fp) replik:
          </note>
          <u who="Q5556512" xml:id="i-fc2f5aaf7c3203b4-1" n="674972fc">
            <seg n="b87ae1c4">
              Fru talman! Jag kunde först och främst inte låta bli att fästa
              mig vid det som Marianne Carlström sade när det gällde den gemensamma
              reservationen om konsumenträtt inom offentlig verksamhet, som
              ju handlar om att göra en översyn av lagstiftningen för att se
              till att man på olika sätt ska kunna stärka den enskildes ställning
              och få en enhetlig och konkurrensneutral tillämpning. Denna översyn
              skulle, om jag citerar Marianne Carlström rätt, kunna få oanade
              konsekvenser.
            </seg>
            <seg n="45223119">
              Vem vet? Den kanske rentav skulle kunna leda till att man just
              stärker de enskildas möjlighet att hävda sin rätt även när det
              gäller offentligt finansierade tjänster.
            </seg>
            <seg n="aa0f735b">
              Men jag skulle egentligen vilja ägna huvuddelen av min replik
              åt det som Marianne Carlström tog upp om EU-lagstiftningen. Hon
              sade: Vi tycker samma sak som Folkpartiet, men Folkpartiet har
              lite mer bråttom när det gäller inriktningen på konsumenträtten.
            </seg>
            <seg n="a1162d52">
              Men frågan är om det stämmer. Den linje som regeringen har lagt
              fast som grunden för Sveriges arbete med konsumentfrågor inom
              EU den redovisas utförligt i betänkandet, för övrigt handlar ju
              om att man ska ha ett gemensamt konsumentskydd där det är möjligt
              och rimligt. Det ska vara en harmonisering där det är bra. Men
              fullt ut harmoniserade regler är inte alltid det mest ändamålsenliga,
              och så vidare.
            </seg>
            <seg n="7007995a">
              Det finns en ganska lång skrivning som egentligen går att sammanfatta
              som att man är för all harmonisering som är bra och mot all harmonisering
              som är dålig. Det finns så att säga ingen linje. Det blir en väldig
              hållningslöshet om vad man egentligen själv ser som slutmålet.
            </seg>
            <seg n="71cd9fbd">
              Vi tycker att det är väsentligt för Europas konsumenter att man
              tydligt pekar ut att slutmålet måste vara en gemensam konsumenträttslig
              lagstiftning som så långt som möjligt är harmoniserad på en hög
              och gemensam nivå. Vi tycker att full harmonisering är den linje
              som måste vara huvudalternativet. Där tycker vi att det finns
              en stor skillnad mellan oss och regeringen.
            </seg>
          </u>
          <note type="speaker" n="e3cd667b">
            Anf. 25 MARIANNE CARLSTRÖM (s) replik:
          </note>
          <u who="Q4942028" xml:id="i-9049366a8c566508-5" n="31b64723">
            <seg n="38b98bd8">
              Fru talman! Men om man ser på hur det ser ut i EU nu kommer det
              att ta väldigt lång tid, tror jag, innan man kan nå till full
              harmonisering. Frågan är, vad gör man under tiden?
            </seg>
            <seg n="ec7acbeb">
              Jag vet att Folkpartiet säger att människor inte vågar använda
              sig av till exempel e-handel därför att de inte vet vilken lagstiftning
              som gäller. Men jag tror att vi får leva med det ett tag.
            </seg>
            <seg n="c6dbd91e">
              Däremot tror ju jag att det är väldigt viktigt att det är det
              egna landets lagar som alltid gäller. Målet är en full harmonisering,
              men det kommer att ta tid.
            </seg>
          </u>
          <note type="speaker" n="a3c68971">
            Anf. 26 MARTIN ANDREASSON (fp) replik:
          </note>
          <u who="Q5556512" xml:id="i-fc2f5aaf7c3203b4-2" n="674972fc">
            <seg n="3cf392ef">
              Fru talman! Marianne Carlström säger nu att målet är full harmonisering,
              men det är inte det som står i de riktlinjer som regeringen i
              dag arbetar utifrån. Skulle det vara så att det fanns en tydlig
              viljeinriktning som pekar ut både ett slutmål och vägen dit skulle
              möjligheten till samsyn vara betydligt större.
            </seg>
            <seg n="15562e71">
              Vår kritik riktar sig just mot att det finns en brist på enhetlighet
              i hur man i dag ser på hur regelsystemet bör vara utformat. Det
              är det som gör att man också i EU-sammanhang ser att de konsumentpolitiskt
              ansvariga ministrarna resonerar utifrån att man får diskutera
              det här från fall till fall.
            </seg>
            <seg n="6ea3d713">
              Jag har själv sett slutsatserna från det konsumentministermöte
              som hölls i vintras. Jag vet inte om det var det senaste eller
              det näst senaste, jag tror att det var det senaste. Där konstaterade
              man att man arbetar vidare och tror att man ska kunna harmonisera
              lite mer, men att man får titta på detta från fall till fall.
            </seg>
            <seg n="7ff87d8d">
              Där går det inte att se om den svenska ministern tycker att detta
              är en tillfredsställande sammanfattning eller om den svenska linjen
              är att man ska vara ambitiösare. Vi tycker att man ska vara ambitiösare,
              därför att det är viktigt för Europas konsumenter att man vet
              att regelverket är likvärdigt och ser likadant ut i de olika länderna.
              Annars har vi ingen gemensam marknad som fungerar också för konsumenter.
            </seg>
            <seg n="fa4fbbc7">
              Ett exempel, för att ta upp konkreta saker, handlar ju om prisinformationslagen,
              där Folkpartiet vill att de prisinformationsbestämmelser som ska
              gälla på svensk nivå ska harmoniera med motsvarande bestämmelser
              på EU-nivå och så vidare. Bestämmelser om ångerveckor, garantitider
              och liknande handlar ofta inte om att ländernas olika lagar i
              sak är så olika, men det faktum att de skiljer sig åt skapar en
              ovisshet och en otrygghet för konsumenterna.
            </seg>
          </u>
          <note type="speaker" n="c8e32197">
            Anf. 27 MARIANNE CARLSTRÖM (s) replik:
          </note>
          <u who="Q4942028" xml:id="i-9049366a8c566508-6" n="31b64723">
            <seg n="67e61c0c">
              Fru talman! Eftersom vi i dag ligger på så olika nivåer i olika
              EU-länder får vi nog leva med det ett tag. Det är som jag sade:
              Folkpartiet har mer bråttom och har kanske ett mer fastställt
              mål än regeringen. Men jag skulle vilja säga att vi arbetar på
              på det sätt som är praktiskt möjligt inom EU.
            </seg>
          </u>
          <note type="speaker" n="0ada7383">
            Anf. 28 YVONNE ANDERSSON (kd) replik:
          </note>
          <u who="Q4935945" xml:id="i-2df511ac1c8abc08-3" n="46f9683a">
            <seg n="10dea7f0">
              Fru talman! Jag skulle vilja fråga Marianne Carlström vilka oanade
              konsekvenser det skulle få om den civilrättsliga konsumenträtten
              skulle gälla även för offentligt finansierade tjänster.
            </seg>
          </u>
          <note type="speaker" n="142c069e">
            Anf. 29 MARIANNE CARLSTRÖM (s) replik:
          </note>
          <u who="Q4942028" xml:id="i-9049366a8c566508-7" n="31b64723">
            <seg n="365883a8">
              Fru talman! Det var bland annat det jag sade. Vi har arbetat
              länge med de olika konsumenträttsliga lagstiftningarna. Där har
              vi ett system som fungerar. Om nu konsumenttjänstlagen skulle
              gälla för offentliga tjänster, hur ska man bygga upp ett system
              och få det rättvist? Hur ska det fungera i olika kommuner, med
              olika politik på det här området, olika skattepolitik? Jag kan
              inte se hur det skulle fungera.
            </seg>
            <seg n="63b11746">
              Jag tycker att vårt system är bättre. Man går in för andra system
              men lägger inte möjligheten att överklaga och ha synpunkter inom
              konsumenttjänstlagen.
            </seg>
          </u>
          <note type="speaker" n="3a91d248">
            Anf. 30 YVONNE ANDERSSON (kd) replik:
          </note>
          <u who="Q4935945" xml:id="i-2df511ac1c8abc08-4" n="46f9683a">
            <seg n="b7e7b83c">
              Fru talman! Är det inte så att man ändå skulle kunna ha med det
              i den här översynen? Det är väl inte så att vi ska avgöra här
              i kammaren hur ett system skulle fungera, hur det skulle kunna
              se ut?
            </seg>
            <seg n="341fe4dc">
              Nu har ni en utredare som sitter med de här frågorna. Kan vi
              inte låta den utredaren också få kika på det här, när ni nu vill
              säga nej till vårt förslag om översyn av detta? Än så länge har
              vi inte ett bättre system.
            </seg>
            <seg n="191bd03b">
              Nu vet vi att det ute i kommunerna, i verkligheten, finns människor
              som inte har alternativ och som inte är nöjda med situationen.
              Vi som är skattebetalare och betalar till de här tjänsterna vill
              ju att folket som ska åtnjuta dem också ska vara nöjda med dem.
            </seg>
          </u>
          <note type="speaker" n="f779b4b7">
            Anf. 31 MARIANNE CARLSTRÖM (s) replik:
          </note>
          <u who="Q4942028" xml:id="i-9049366a8c566508-8" n="31b64723">
            <seg n="2f95fe62">
              Fru talman! Men det pågår ju ett annat arbete. Vi säger nej till
              en översyn. Vi kan inte ha en översyn på vartenda område, utan
              vi arbetar på ett annat sätt och har delat upp det här i olika
              sektorer som man tittar närmare på. Vi vill inte ha en översyn
              som går ut på att få in konsumenttjänstlagen när det gäller offentliga
              tjänster. Det är bland annat därför att vi tror att det här blir
              för krångligt. Vi tycker inte att den lagen är lämpad för det.
            </seg>
          </u>
          <note type="speaker" n="7051049a">
            Anf. 32 ULF HOLM (mp):
          </note>
          <u who="Q520956" xml:id="i-4bc1d7d87df409fb-0" n="bce51493" next="i-ae37dd059cb2f4e9-0">
            <seg n="686d7718">
              Fru talman! Eftersom vi inte har någon ordinarie ledamot i lagutskottet
              har vi inte heller några reservationer i detta betänkande. Jag
              kommer därför för Miljöpartiets räkning att yrka bifall till några
              av de reservationer som ligger i linje med våra egna motioner.
            </seg>
            <seg n="13481609">
              Jag ska försöka ta det i någorlunda kronologisk ordning. Den
              första punkten handlar om den tidigare debatterade frågan om konsumenträtten
              inom offentlig verksamhet. I Sverige har det funnits en väldigt
              bra och fungerande produktsäkerhetslag, som har stärkt konsumenternas
              makt över privata tjänster och varor. Och ur konsumentsynpunkt
              har detta varit väldigt bra. Det kan säkert göras mer, men det
              är en väldigt bra grund.
            </seg>
            <seg n="70d3640f">
              Men saker och ting förändras. I dag finns det inte bara privata
              varor och tjänster. Det finns också en mängd olika varor och tjänster
              från den offentliga sektorn som erbjuds oss konsumenter under
              former som faktiskt liknar den mer konkurrensutsatta marknaden.
              Om det kan man tycka både det ena och det andra. Men det är den
              verklighet som vi står inför i dag, och det är den förändringen
              som har skett under de senaste åren. Faktum kvarstår att den tydliga
              gränsdragningen som fanns tidigare mellan privat och offentligt
              håller på att suddas ut.
            </seg>
            <seg n="7a7cbb60">
              Miljöpartiets grundsyn är att till exempel sjukvården ska vara
              offentligt och solidariskt finansierad. Men betyder detta att
              konsumenter som utnyttjar den offentliga sektorns varor och tjänster
              inte ska kunna ställa krav på det som de köper eller utnyttjar?
              Svaret på den frågan är nej. Utifrån en grön synpunkt är det väldigt
              viktigt att konsumenterna ska ha möjlighet att ställa vissa grundläggande
              krav, inte bara vart fjärde år i offentliga val utan också under
              tiden däremellan. Vi brukar ju hylla konsumentmakten när det gäller
              till exempel att byta klorblekta kaffefilter till oblekta och
              när det gäller att köpa kläder eller semesterresor. Och detta
              är bra.
            </seg>
            <seg n="cd103c60">
              Men när det kommer till offentliga varor och tjänster är det
              stopp. Här tillåts vi inte ställa samma krav. Vi tycker att det
              nu är dags att se över denna verksamhet i syfte att stärka konsumenternas
              ställning inom just den offentligt finansierade sektorn. Därför
              bör det göras en översyn av detta. Det pågår mycket, som Marianne
              Carlström var inne på, men inriktningen att det också ska gälla
              offentliga varor och tjänster är inte tydlig därför att Socialdemokraterna
              inte står för det. De tycker att det räcker med att man får rösta
              vart fjärde år. Det tycker inte vi är tillräckligt nu när gränsdragningen
              mellan offentlig och privat sektor suddas ut alltmer. Därför yrkar
              jag bifall till reservation 6 under punkt 7, vilket betyder att
              det finns en majoritet i riksdagen för denna förändring.
            </seg>
            <seg n="a874f3d4">
              Den andra omdiskuterade frågan handlar om resegarantin. Jag kan
              då upprepa det som sades i debatten förra året om betänkandet
              om konsumentpolitiken. Miljöpartiet står fast vid att vi anser
              att man måste snabbutreda skillnaden mellan stora och små researrangörer.
              Det kan inte vara så att ett regelverk ska gälla när det finns
              olika förutsättningar för företagsamheten. Just de små företagen
              tycks ha blivit mer drabbade av denna nya lagstiftning än de större.
            </seg>
            <seg n="60ed6bd3">
              Själva resegarantin är ju mycket bra utifrån konsumenternas synpunkt.
              Och det är inte det som frågan handlar om här, utan här handlar
              det om småföretagen. Därför vill jag också yrka bifall till reservation
              8 under punkt 10 från de fyra borgerliga partierna, vilket också
              betyder att det bör finnas en majoritet i riksdagen för denna
              snabbutredning.
            </seg>
            <seg n="cbddcb71">
              Jag ska då gå vidare till frågan om marknadsföring av ekologiska
              produkter. Min partikollega Lars Ångström har skrivit en viktig
              motion utifrån några konkreta rättsfall som avser förhållandet
              mellan marknadsföring och opinionsbildning och möjligheten att
              marknadsföra ekologiskt odlade produkter med miljöargument. I
              dag råder det uppenbarligen osäkerhet kring vad som gäller och
              vad som är tillåtet vid opinionsbildning i miljöfrågor och marknadsföring
              av ekologiska produkter.
            </seg>
            <seg n="7743f0ef">
              Utifrån detta yrkar jag bifall till reservation 17 under punkt
              18 just för att marknadsföringslagens krav på vederhäftighet i
              vissa fall kan försvåra marknadsföringen av produkter som är ekologiskt
              producerade. Därför bör regeringen ges i uppdrag att göra en närmare
              analys av denna fråga.
            </seg>
            <seg n="b45eed94">
              Den sista viktiga punkten gäller märkning av hund- och kattskinn.
              Under hösten 2002 kom uppgifter i medierna om päls- och skinnindustrin
              i Sydasien. På TV visades skrämmande bilder av hur man dödade
              hundar och katter och hur dessa sedan exporterades till Sverige
              och den övriga EU-marknaden. Vi borde förbjuda import av hund-
              och kattskinn. Men det verkar regeringen vara lite seg med. Vi
              har begärt ett sådant förbud, och det finns en utredning från
              Jordbruksverket och Kommerskollegium som ligger hos jordbruksministern.
              Men sedan har ingenting hänt. Vi kan ta egna initiativ utifrån
              EU-direktiv. Det viktiga utifrån ett konsumentperspektiv är att
              det sker en märkning av de produkter som finns att köpa på marknaden.
              Utan ett fungerande system för märkning blir det omöjligt för
              oss konsumenter att kunna välja och avgöra vad det är som vi vill
              köpa. I dag finns sådana uppenbara brister i märkningssystemen.
            </seg>
            <seg n="4fa3ea15">
              Därför yrkar jag bifall till reservation 19 under punkt 20 om
              att regeringen snarast tar fram ett regelverk för märkning av
              skinn så att vi konsumenter enkelt och lätt kan se vilka djur
              som skinnprodukterna kommer ifrån.
            </seg>
            <seg n="9df41628">
              Sedan finns det också flera andra bra reservationer, bland annat
              en från Folkpartiet och Vänsterpartiet om överskuldsättning. Jag
              delar den uppfattning som framförs där.
            </seg>
            <seg n="a8e7c9e8">
              Diskussionen mellan Tasso Stafilidis och Viviann Gerdin gällande
              könsdiskriminerande reklam är också viktig. Jag tror att vi måste
              agera mycket tydligare när det gäller sexualiseringen av det offentliga
              rummet. Uppenbart är att näringslivet inte klarar denna granskning
              själv.
            </seg>
            <seg n="47518906">
              Men på dessa punkter kommer jag inte att begära votering, utan
              jag är nöjd med det som står i betänkandet.
            </seg>
          </u>
          <note n="4ff313ff">
            Föredrogs
          </note>
          <note n="51a150e6">
            Ajournering
          </note>
          <note n="9c7ab88a">
            Kammaren beslutade kl. 13.57 på förslag av tredje vice talmannen
            att ajournera förhandlingarna till kl. 14.00 då statsministerns
            frågestund skulle börja.
          </note>
          <u who="Q520956" xml:id="i-ae37dd059cb2f4e9-0" n="bce51493" prev="i-4bc1d7d87df409fb-0">
            <seg n="97dca69b">
              Återupptagna förhandlingar
            </seg>
            <seg n="d25db6fb">
              Nu är det statsministerns frågestund. I dag är det Alf Svenssons
              sista dag som frågeställare på statsministerns frågestund, så
              vi börjar med Alf Svensson.
            </seg>
          </u>
          <note n="d830fb75">
            Förhandlingarna återupptogs kl. 14.00.
          </note>
          <note n="0aeb1732">
            7 § Statsministerns frågestund
          </note>
          <note n="458cede1">
            Anf. 33 TALMANNEN:
          </note>
          <note n="d51199bd">
            Övergångsregler
          </note>
          <note type="speaker" n="938ac5a2">
            Anf. 34 ALF SVENSSON (kd):
          </note>
          <u who="Q944795" xml:id="i-ab2a4114eedb96da-0" n="9b0c62a4">
            <seg n="828d166b">
              Herr talman! Tack! När de blir medlemmar ska de få söka jobb
              i Sverige på samma villkor som danskar och tyskar. Sverige kommer
              inte att behöva tillämpa några övergångsregler. Det sade, och
              lovade, statsministern och dåvarande EU-ordföranden Göran Persson
              inför toppmötet i juni 2001. Statsministern har alldeles uppenbart
              radikalt ändrat sig sedan dess och dragit tillbaka det löftet.
              Nu ska det bli övergångsregler. Det verkar som att regeringen
              kan få ihop det åtminstone med Folkpartiet.
            </seg>
            <seg n="5b831441">
              Att man kan ändra sig är naturligtvis inte något fel i sig, men
              eftersom detta är en för oss alla så viktig fråga måste jag be
              statsministern om en förklaring.
            </seg>
            <seg n="8a86cad0">
              Statsministern har talat om social turism och om att vårt trygghetssystem
              kan komma att överutnyttjas. Är det då fel på vårt system, som
              ju är detsamma som när statsministern var EU-ordförande och ställde
              ut sitt löfte, eller har statsministern kommit fram till att de
              invandrare som kan komma att söka sig hit har större benägenhet
              än vi svenskar att överutnyttja, lagligt och olagligt, våra välfärdsanordningar?
              Eller är det tvärtom så att statsministern vill skydda invandrarna
              mot exploatering på den svenska arbetsmarknaden?
            </seg>
          </u>
          <note type="speaker" n="2bd19a35">
            Anf. 35 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-0" n="09cce2a1">
            <seg n="e6a4d3ab">
              Herr talman! Det är två saker som har inträffat sedan det där
              uttalandet fälldes. Den första är att vi nu väl i stort sett är
              det enda EU-landet av de befintliga 15 som inte har tagit ställning
              för övergångsregler. Då var vi en stor allians som höll öppet
              för att avstå från övergångsregler. Det är det första.
            </seg>
            <seg n="09251b98">
              Det andra är, vilket är allvarligt, en växande insikt om att
              det finns arbetsgivare i Sverige som är beredda att utnyttja människor
              för mycket låg betalning, ofta också under usla villkor i övrigt.
              En ny typ av underbudskonkurrens har kommit in på den svenska
              arbetsmarknaden, ibland dolt av det man kallar F-skattsedel och
              inte heller så sällan, skulle jag tro, i framtiden i så fall kombinerat
              med löftet: Du kan ju ändå få det sociala trygghetssystemet att
              tillgå.
            </seg>
            <seg n="460ea27d">
              Vi medverkar inte till detta och kommer inte att släppa till
              den typen av politik. Vi har ingen som helst anledning att öppna
              upp för den typen av beteende på svensk arbetsmarknad.
            </seg>
          </u>
          <note type="speaker" n="466d89e9">
            Anf. 36 ALF SVENSSON (kd):
          </note>
          <u who="Q944795" xml:id="i-ab2a4114eedb96da-1" n="9b0c62a4">
            <seg n="d19e5f86">
              Herr talman! Det är alltså så att det är svenska företagare som
              det är fel på. Då var det väldigt dumt att tala om social turism.
              Den gällde ju inte svenska företagare, utan den gällde polacker
              och balter, så det uttrycket menar väl då Göran Persson att han
              tar tillbaka eftersom det nu helt och hållet är fråga om svenska
              företagare. Men rikta då uppmärksamheten och kraven mot svenska
              företagare och uttala sig, herr statsminister, inte på det sätt
              som har gjorts!
            </seg>
            <seg n="12e58883">
              Dessutom tycker jag att det där är ett sällsamt sätt att moraliskt
              resonera. Eftersom de gör det ska vi göra det. Eftersom kamraterna
              inte vill ha mössa på sig i sandlådan ska inte vi heller ha det.
              Det är ungefär det puerila draget som kommer fram här.
            </seg>
            <seg n="981786aa">
              Hade Göran Persson, som annars gärna vill vara en ledande europeisk
              politiker, tagit tag i frågan hade norrmännen inte hukat och,
              tror jag, inte heller danskarna. Jag tror faktiskt Göran Persson
              om så mycket som att ha kunnat vara ledande i den här frågan.
            </seg>
          </u>
          <note type="speaker" n="2176326f">
            Anf. 37 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-3f39b94bd23039a2-0" n="09cce2a1" next="i-5db27536eaaeeabd-0">
            <seg n="2e3b92e8">
              Herr talman! Det sista tackar jag särskilt för.
            </seg>
          </u>
          <note n="26c07315">
            (ALF SVENSSON (kd): Det hjälper ju inte!)
          </note>
          <u who="göran_persson_minister_1996" xml:id="i-5db27536eaaeeabd-0" n="09cce2a1" prev="i-3f39b94bd23039a2-0">
            <seg n="629f006d">
              Det var ett bra sista inlägg från Alf Svensson i den här kammaren.
            </seg>
            <seg n="9ccde7eb">
              Jag tror att Alf Svensson pekar på någonting väldigt viktigt
              när han talar om företagens beteende. Ja, det är det. Vi ser det
              ju. Och om vi ser det, ska vi då inte agera? Varför ska vi utsätta
              dem på svensk arbetsmarknad som redan har den sämsta ställningen
              för den här typen av konkurrens? Vi har aldrig lovat någon att
              komma hit och arbeta för undermålig lön. Vi har aldrig lovat någon
              att komma hit och bo i garage för att kunna arbeta. Det vill vi
              inte ha i Sverige, och det tänker vi se till att sätta stopp för.
            </seg>
            <seg n="6fae98f1">
              Vi vill ha människor hit till vårt land som kan bidra till vår
              utveckling på samma villkor som vi med samma löner som vi och
              med samma sociala trygghet som vi och inte använda trygghetssystemet
              som ett sätt att komma förbi anständiga löner. Där sätter vi punkt.
            </seg>
          </u>
          <note n="d51199bd">
            Övergångsregler
          </note>
          <note type="speaker" n="ca3a9ff7">
            Anf. 38 MAUD OLOFSSON (c):
          </note>
          <u who="Q253640" xml:id="i-f7049c43422f37f9-0" n="94921040">
            <seg n="ac96aaaf">
              Herr talman! Jag tänker fortsätta på samma spår därför att jag
              tycker att det i den senaste debatten om övergångsregler har vädrats
              väldigt mycket fördomar. Statsministern och regeringen har gjort
              allt man kunnat för att bidra till det här.
            </seg>
            <seg n="7f65208c">
              Statsministerns tal om social turism är en anklagelse mot människor
              som inte ens har kommit hit men som ändå blir anklagade för att
              de ska leva på stöd och bidrag och snylta på våra system.
            </seg>
            <seg n="70058a27">
              Mina samtal med representanter från de nya medlemsländerna pekar
              på hur besvikna och kränkta de är när statsministern uttrycker
              sig så här.
            </seg>
            <seg n="36e3e051">
              Senast i raden kommer fördomarna mot svenska företagare. Nu är
              de fifflare. De utnyttjar arbetskraft. Men hur skulle det kännas
              att bli anklagad för sådana saker? Vad regeringen och statsministern
              sprider är fördomar.
            </seg>
            <seg n="a160923c">
              Jag skulle vilja fråga: Vad tänker statsministern göra för att
              återställa förtroendet hos de nya medlemsländerna? Och vad tänker
              statsministern göra för att återställa förtroendet hos svenska
              företagare som sliter och jobbar för att skapa tillväxt och utveckling
              i Sverige och som gör fantastiska saker för att statsministern
              också ska ha några pengar att fördela till den välfärd som vi
              så gärna vill ha i vårt land?
            </seg>
          </u>
          <note type="speaker" n="25074c90">
            Anf. 39 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-1" n="09cce2a1">
            <seg n="39d9d64e">
              Herr talman! Jag noterar att Maud Olofsson aldrig tar ordet löntagare
              i sin mun. Vad ska vi säga till de handelsanställda, till de hotell-
              och restauranganställda och till dem som jobbar inom lokalvården
              som har fått anständiga minimilöner tack vare kollektivavtalen?
              Vad ska vi säga till dem? Ska vi öppna upp för en underbudskonkurrens
              riktad mot de grupperna? Är det så vi vill ha Sverige? Nej! Vi
              vill ha ett Sverige som bygger på ordentliga kollektivavtal och
              bra villkor också för den som kommer ny till vårt land inte ett
              B- eller C-lag på den svenska arbetsmarknaden.
            </seg>
            <seg n="6383dfb6">
              Ska vi klara att konkurrera med andra länder om de riktigt svåra
              produkterna måste vi se till att vi hela tiden håller uppe det
              tryck som skapas av att vi har bra löner för de lägst avlönade
              på den svenska arbetsmarknaden. Det är ju det som utmanas av det
              som nu sker när man tror sig tala för något slags solidaritetsaspekt
              genom att släppa in människor i vårt land som ska få villkor som
              är långt mycket sämre än vad vi någonsin accepterat. Säg det någon
              gång, Maud Olofsson, för det är det som det handlar om, som vi
              ser det!
            </seg>
          </u>
          <note type="speaker" n="830453d4">
            Anf. 40 MAUD OLOFSSON (c):
          </note>
          <u who="Q253640" xml:id="i-f7049c43422f37f9-1" n="94921040">
            <seg n="d0800420">
              Herr talman! Vi kan göra en motsvarande jämförelse med sjukförsäkringen.
              Vi vet att det finns människor i Sverige som fuskar inom socialförsäkringarna,
              men inte anklagar vi väl alla dem som i dag har sjukförsäkring
              för att vara fuskare. Vi använder inte den sortens begrepp. Det
              som gör mig så upprörd är när vi anklagar människor för något
              som de inte har gjort. Jag tror att vi själva skulle känna oss
              oerhört kränkta om vi som svenskar blev anklagade på samma sätt.
              Jag vill veta vad statsministern tänker göra för att återupprätta
              förtroendet hos de här nya medlemsländerna.
            </seg>
            <seg n="ce068ba9">
              Sedan gäller det företagarna. Ja, om jag ska vara löntagare förutsätter
              det att det också finns företagare. Om vi anklagar alla Sveriges
              företagare för att vara fifflare går det åt skogen med den planering
              som vi har om att skapa tillväxt och arbete i vårt land. Det är
              just dessa fördomar som statsministern och regeringen sprider
              som är det allvarliga i den här situationen.
            </seg>
            <seg n="e63a6333">
              Jag vill ha bra anställningsvillkor, men det förutsätter också
              att det finns företagare som kan ha goda villkor.
            </seg>
          </u>
          <note type="speaker" n="533f2c44">
            Anf. 41 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-2" n="09cce2a1">
            <seg n="6a74b0f8">
              Herr talman! Jag har inte anklagat någon för att fuska, utan
              jag bara lyssnar på vad som just nu sker och följer den utveckling
              som vi kan se. Lyssna på dem inom byggbranschen där man använder
              F-skattsedel i det sammanhanget. Lyssna på de rapporter som vi
              får från de näringar som är de areella jordbruk och inte minst
              trädgård. Vi ser det ju.
            </seg>
            <seg n="f1c27ae4">
              Varför ska vi acceptera att det här blir en norm på svensk arbetsmarknad?
              Jag vill att de som kommer hit för att arbeta ska ha avtalsenliga
              löner. Vi ska se till att de får bra bostäder. Vi vill inte ha
              någon ny underklass, som arbetar på villkor som ingen av oss skulle
              kunna tänka sig, för våra barns del och för oss själva. Så är
              det ju.
            </seg>
            <seg n="c54a95af">
              Vi har, Maud Olofsson och andra som lyssnar på den här debatten,
              någonting väldigt viktigt att försvara det trygghetssystem som
              har byggts upp för att se till att de sämst ställda i samhället
              är skyddade, inte bara vid ohälsa och vid den typen av händelser
              utan också på arbetsmarknaden.
            </seg>
          </u>
          <note n="6d7bdeee">
            Lagen om anställningsskydd
          </note>
          <note type="speaker" n="20123d21">
            Anf. 42 LARS OHLY (v):
          </note>
          <u who="Q262285" xml:id="i-15d6f256557802b7-0" n="6d06ff07">
            <seg n="b18c14c4">
              Herr talman! I det gamla Sverige var löntagarna maktlösa på jobbet
              och ofta i beroendeställning gentemot arbetsgivaren även utanför
              arbetsplatsen. Klassamhället genomsyrade varje vrå av en människas
              liv. För att bekämpa det bildades fackföreningar, som kämpar för
              regler och lagar som minskar arbetsgivarnas makt. Många demokratiska
              fri- och rättigheter har införts i strid med arbetsgivaren, den
              politiska högern och överheten. Utvecklingen av arbetsrätten är
              en viktig del av kampen för demokrati.
            </seg>
            <seg n="0acb23ea">
              Men denna arbetsrätt ifrågasätts fortfarande. Nu senast ser vi
              det i det Stenbecksägda Korsnäs i Gävle. Sex anställda har sagts
              upp trots att de har arbetat i företaget mellan 14 och 32 år.
              Korsnäs agerande är utmanande. Lagen om anställningsskydd räcker
              tydligen inte till.
            </seg>
            <seg n="0780b1d8">
              Vad avser statsministern att göra för att stärka och tydliggöra
              lagen om anställningsskydd?
            </seg>
          </u>
          <note type="speaker" n="2c32f15a">
            Anf. 43 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-3" n="09cce2a1">
            <seg n="fb39c2e0">
              Herr talman! Korsnäsfallet är fortfarande föremål för facklig
              förhandling och kan också vara föremål för process i arbetsrättslig
              domstol. Därför vill jag inte kommentera det enskilda fallet.
            </seg>
            <seg n="4fe6f442">
              Däremot är arbetsrätten en grundbult. Det arbetsrättsliga lagstiftningsarbete
              som ligger närmast runt hörnet gäller förändring av medbestämmandelagen,
              som gör det möjligt för fackliga organisationer att kontrollera
              om man betalar avtalsenliga löner i företag där man inte heller
              har medlemmar. Det är kopplat till den diskussion som vi alldeles
              nyss hade. Där hoppas jag på Vänsterpartiets stöd för att på så
              sätt utveckla medbestämmandelagen.
            </seg>
          </u>
          <note type="speaker" n="522f8f48">
            Anf. 44 LARS OHLY (v):
          </note>
          <u who="Q262285" xml:id="i-15d6f256557802b7-1" n="6d06ff07">
            <seg n="cd3f05d2">
              Herr talman! Problemet är att det inte bara är Korsnäs, utan
              det är ett flertal fall där löntagare har sagts upp trots långa
              anställningstider och i strid med de turordningsregler som finns
              enligt lagen. Varför gör arbetsgivare detta? Jo, därför att det
              är billigt att säga upp löntagare. Det är billigt att gå till
              Arbetsdomstolen och få en dom därför att Arbetsdomstolen inte
              kan döma om återanställning, utan man kan dömas till ganska så
              beskedliga skadestånd.
            </seg>
            <seg n="7e3bede8">
              Det här gör att arbetsgivaren utnyttjar möjligheten att bli av
              med långtidssjukskrivna, deltidssjukskrivna eller för arbetsgivaren
              på annat sätt obehagliga människor. Det måste vi komma till rätta
              med.
            </seg>
            <seg n="c8f2e0ce">
              Därför menar jag att statsministern också måste sätta ned foten
              och svara på frågan: Bör lagstiftningen förstärkas? Kan vi tillsammans
              se till att lagen om anställningsskydd blir den lag som den från
              början var menad att vara?
            </seg>
          </u>
          <note type="speaker" n="b45fbef6">
            Anf. 45 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-4" n="09cce2a1">
            <seg n="54a72c37">
              Herr talman! Av Korsnäsfallet vill jag inte dra slutsatsen att
              vi ska ändra lagstiftningen. Vi får se var det slutar när man
              är färdig. Det är för tidigt att ha någon uppfattning om detta.
            </seg>
            <seg n="52014aaf">
              Arbetsrätten i Sverige är väl utvecklad, och den ska försvaras
              och utvecklas vidare. Det kanske inte är möjligt att svara på
              frågan, Lars Ohly, men det är intressant inför kommande debatter
              att notera att den fråga som fackföreningsrörelsen nu bedömer
              som den viktigaste av allt är att stärka MBL, som är en arbetsrättslig
              lagstiftning, för att skydda sig mot den typ som underbudskonkurrens
              som vi förut talade om. Vi behöver stöd från Vänsterpartiet här
              i kammaren för att få det att passera igenom. Det hoppas vi få.
            </seg>
            <seg n="8faabb5d">
              Vallöften
            </seg>
          </u>
          <note type="speaker" n="344725dc">
            Anf. 46 MIKAEL ODENBERG (m):
          </note>
          <u who="Q719015" xml:id="i-e11e7c88c2f378a8-0" n="0edfdf03">
            <seg n="3c3a155e">
              Herr talman! Jag tillhör dem som tycker att man ska döma statsministern
              inte efter vad han säger i talarstolen utan efter vad han gör.
              Det gäller den fråga som Alf Svensson och Maud Olofsson tog upp,
              och det gäller också många andra frågor.
            </seg>
            <seg n="51e318c9">
              Vi har som bekant ett 4-procentsmål för den öppna arbetslösheten
              i Sverige. Vi har en arbetslöshet som ligger på i storleksordningen
              6 %. Vi har ett budgetsaldomål som inte är uppnått. Vi har ett
              vallöfte om att bygga 120 000 nya lägenheter. Vi har en nybyggnation
              på krigstidsnivå. Vi har ett mål om 80 % sysselsatta. Sysselsättningen
              ligger på drygt 75 % och faller. Vi har löften om att halvera
              sjukskrivningar och halvera socialbidragsberoende som inte heller
              uppfyllts. Vi har ett enprocentsmål gällande BNP som inte uppfyllts.
              Vi har en regeringsförklaring där Göran Persson lovade att inom
              ett år halvera ungdomsarbetslösheten. Vi har den högsta ungdomsarbetslösheten
              på fem år.
            </seg>
            <seg n="f2ef2de2">
              Min fråga till statsministern är: Är det inte väldigt mycket
              snack och lite verkstad?
            </seg>
          </u>
          <note type="speaker" n="d28a7ec1">
            Anf. 47 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-5" n="09cce2a1">
            <seg n="09b6ad17">
              Herr talman! Jag bestrider det bestämt. Alla vallöften ska ses
              över mandatperioden. Vi är mitt i mandatperioden och har haft
              två väldigt dåliga år konjunkturmässigt. Nu kan vi se det måste
              Mikael Odenberg också vara glad över att konjunkturen vänder uppåt.
              Det blir lite lättare nu under andra halvan av mandatperioden,
              och det kan vi glädja oss åt båda två.
            </seg>
            <seg n="6459281d">
              De vallöften som vi ställde ut har vi nog gott hopp om att kunna
              infria tillsammans med våra samarbetspartier. Det är uttryckt
              i ett 121-punktsprogram. Jag ser ingen anledning i dag att vara
              orolig för den valrörelse som vi har 2006. Det finns stor anledning
              att tro att vi kommer att klara detta.
            </seg>
          </u>
          <note type="speaker" n="80649282">
            Anf. 48 MIKAEL ODENBERG (m):
          </note>
          <u who="Q719015" xml:id="i-e11e7c88c2f378a8-1" n="0edfdf03">
            <seg n="d970ce88">
              Herr talman! Det hade väl tytt på väldigt dåligt självförtroende
              om statsministern redan nu hade börjat oroa sig så till den grad
              över en valrörelse som ligger ett par år framåt i tiden.
            </seg>
            <seg n="3d371e7a">
              Det är inte så att alla de här målen är satta i ett mandatperiodsperspektiv.
              Det mål som jag nämnde sist var det som avgavs i Göran Perssons
              regeringsdeklaration i kammaren i höstas, och det var att halvera
              ungdomsarbetslösheten på ett år. Vi fick i förra veckan förskräckande
              siffror på ungdomsarbetslösheten, som alltså är högre än vad den
              har varit någon gång sedan 1998.
            </seg>
            <seg n="65381161">
              Jag kom på ett annat mål, visserligen inte sanktionerat av riksdagen
              men ändå, och det är det mål som statsministern uttalade om att
              sitta som partiordförande och statsminister till 55 års ålder.
              Min fråga är i alla fall: Kan vi räkna med att få något mål levererat
              under året?
            </seg>
          </u>
          <note type="speaker" n="c450a5d4">
            Anf. 49 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-6" n="09cce2a1">
            <seg n="c149141e">
              Herr talman! Det målet är just levererat, så det har jag klarat.
              Det kanske blir ännu flera år, vem vet. Det är klarat med råge.
            </seg>
            <seg n="969cb500">
              Nej, dåligt självförtroende är det inte. Ändå är det rätt märkligt
              att vikarierande högerledaren använder tiden åt att vara bekymrad
              över om vi ska nå våra vallöften eller inte. Jag tror att vi gör
              det. Men vem trodde att man röstade på det man röstade på när
              Moderaterna nu presenterar sin politik? Hur ska de möta väljarna?
              Är det samma politik som förut, eller är det någonting helt annat?
              Det ska jag inte fråga Odenberg om, men jag kan bara konstatera
              att när det gäller vår politik har vi anledning att känna självförtroende
              men också ödmjukhet, för politik är svårt, och vi behöver en internationell
              konjunkturuppgång. Och om alla goda krafter finns där, Mikael
              Odenberg, så tror jag nog att den kommer just nu. Vad glada vi
              är, eller hur?
            </seg>
          </u>
          <note type="speaker" n="e219e7eb">
            Anf. 50 MIKAEL ODENBERG (m):
          </note>
          <u who="Q719015" xml:id="i-e11e7c88c2f378a8-2" n="0edfdf03">
            <seg n="986e3467">
              Herr talman! Vi har gjort så att vi har använt riksdagens egna
              organ för att ta fram lite fakta som vi inte behöver ta fram när
              det gäller regeringens politik. Där levereras det skarpa rapporter
              från Riksgälden och andra håll 68 miljarders upplåning i år, för
              att ta ett exempel.
            </seg>
            <seg n="6f27286e">
              Hela utgångspunkten för min fråga var inte att ventilera statsministerns
              självförtroende utan att fästa uppmärksamheten på det helt centrala,
              nämligen att man måste värdera Göran Persson inte efter vad han
              som en verbalt skicklig politiker säger utan efter vad han de
              facto uträttar. Min uppräkning har visat att det inte har blivit
              så mycket uträttat så här långt.
            </seg>
          </u>
          <note type="speaker" n="16706211">
            Anf. 51 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-7" n="09cce2a1">
            <seg n="042857cc">
              Herr talman! Inte var det väl så svårt att förstå innebörden
              av den moderata politiken att man var tvungen att anlita riksdagens
              utredningstjänst för att få det klarlagt. Det hade räckt att fråga
              statsministern eller någon ledamot här i kammaren så hade det
              kunnat beskrivas.
            </seg>
            <seg n="a0fe3b17">
              Nej, så är det nog. Vad jag förstod är vi väl tillbaka på ruta
              noll. Den moderate ordinarie ledaren sade ju ändock att det var
              samma politik som förut. Det känns tryggt att ni finns där ni
              brukar finnas.
            </seg>
            <seg n="c9a7a92e">
              För vår del finns vi där vi brukar finnas kamp för full sysselsättning,
              kamp för rättvis fördelning och en modernisering av svensk samhällsorganisation.
              Det är konstruktivt.
            </seg>
          </u>
          <note n="d51199bd">
            Övergångsregler
          </note>
          <note type="speaker" n="5b44cbee">
            Anf. 52 PETER ERIKSSON (mp):
          </note>
          <u who="Q470630" xml:id="i-6fece02ea38bd9ed-0" n="0a639e03">
            <seg n="6c096eb2">
              Herr talman! Jag tänkte återgå till den ursprungliga problemformuleringen.
            </seg>
            <seg n="bfa11106">
              Jag tycker att det är en märklig resa som statsministern har
              gjort under den senaste tiden. Från att poängtera möjligheterna
              med en öppnare värld och få bort murar och hinder mellan länderna
              runt Östersjön har han gått över till att bara se problemen. Nyss
              var det tal om social turism. I dag säger han att det är företagarna
              som är problemet.
            </seg>
            <seg n="6955c585">
              Jag vet att det finns de som utnyttjas i Sverige i dag. De finns
              de som inte har någon bra situation på arbetsmarknaden, och vi
              för en dialog med LO om förändringar. Men det förslag som statsministern
              och regeringen går fram med nu har ju inte alls med detta att
              göra. Det kommer inte att påverka någonting av det som händer
              på byggarbetsmarknaden, utan det skapar bara ytterligare problem
              och nya konflikter.
            </seg>
            <seg n="f0cee0db">
              Vi säger till de nya medlemmarna i EU: Vi ser er som ett problem.
              Ni kommer att förstöra vårt välfärdssystem. Ni kommer hit och
              snyltar.
            </seg>
            <seg n="833af848">
              Frågan är: Ser inte statsministern att den attityd som Socialdemokraterna
              och han har intagit kommer att skapa ökade konflikter också i
              Sverige? Ni skapar en ökad främlingsfientlighet i stället för
              att minska den.
            </seg>
          </u>
          <note type="speaker" n="fe9253e8">
            Anf. 53 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-8" n="09cce2a1">
            <seg n="8e6f518c">
              Herr talman! Det jag är rädd för är att den problembeskrivning
              vi har givit är riktig. Om den är riktig och vi inte gör något
              får vi detta problem, Peter Eriksson. Det är det som är bekymret.
            </seg>
            <seg n="17ce9e7a">
              Vi kan ha fel. I så fall är det naturligtvis lätt ordnat under
              en mycket kort övergångsperiod. En sak vet vi: Om fem eller senast
              om sju år är det här en integrerad arbetsmarknad. Beslutet är
              fattat. Vi drev det hårdare än någon annan. Nu ska det implementeras,
              sättas i sjön, men under startperioden behöver vi ha den här typen
              av skyddsmekanism.
            </seg>
            <seg n="1a9d1494">
              Möjligheterna finns där. De är enorma, och vi har mer än några
              andra tagit ansvar för detta och tänker fortsätta att göra det.
              Men vi ser problemen, och dem borde väl kanske också fler än vi
              orka se.
            </seg>
          </u>
          <note type="speaker" n="9cbe02a7">
            Anf. 54 PETER ERIKSSON (mp):
          </note>
          <u who="Q470630" xml:id="i-6fece02ea38bd9ed-1" n="0a639e03">
            <seg n="4ec8b900">
              Herr talman! Ni drev linjen om ökad öppenhet. Men när ni står
              vid porten till en förändring som kan ge unga människor möjlighet
              att komma hit och arbeta, unga välutbildade människor som kan
              bidra till Sverige, då kommer det en ängslans politik.
            </seg>
            <seg n="bbd5efb8">
              I stället blir det en kamp om de mest intoleranta väljarna. Det
              är det som jag tycker har tagit över både hos Socialdemokraterna
              och tyvärr också hos en del andra partier här i riksdagen.
            </seg>
            <seg n="1431ab55">
              Det är mycket beklagligt att det har skett en vändning där statsministern
              tar strid för de mest intoleranta väljarna för att lyckas få över
              dem till Socialdemokraterna.
            </seg>
          </u>
          <note type="speaker" n="15f8feba">
            Anf. 55 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-9" n="09cce2a1">
            <seg n="83585bbd">
              Herr talman! Det sista är naturligtvis en grotesk beskrivning.
              Vad det handlar om är att vi säger: Välkomna, men kom hit och
              jobba för avtalsenliga löner. Vi ska också se till att det finns
              en bostad åt dig.
            </seg>
            <seg n="c4ac6205">
              Vad är det för fel med detta? Har vi någon gång lovat någon att
              komma till Sverige och arbeta för usla löner och bo i garage?
              Det är inte vårt projekt. Det är väl ingen av oss som drömmer
              om det. Välutbildade unga människor och också andra som får ett
              jobb i Sverige är välkomna. Men de ska ha betalt på samma sätt
              som vi som finns här redan har.
            </seg>
            <seg n="5bac2102">
              Vi inser att om vi inte driver den linjen kommer de som redan
              finns här och som är lågavlönade att vara de som får ta stöten,
              och då växer främlingsfientligheten fram. Det är vad det handlar
              om, och det är därför som vi driver det här.
            </seg>
            <seg n="c743c670">
              Vi bjuder på inget sätt med armbågen. Vi slår vakt om sammanhållning
              och solidaritet. Och vi kommer att få ett integrerat Europa. Det
              har vi drivit fram mera än några andra.
            </seg>
            <seg n="30308ab9">
              Regler för flytt mellan EU-länder
            </seg>
          </u>
          <note type="speaker" n="aa8811e9">
            Anf. 56 LARS LEIJONBORG (fp):
          </note>
          <u who="Q946818" xml:id="i-098768947e0e3e32-0" n="766b1f5d">
            <seg n="358fcb35">
              Herr talman! Det är Folkpartiets uppfattning och med tanke på
              det som står i tidningarna i dag ska jag kanske tillägga att det
              är vår enhälliga uppfattning att den som vill flytta till ett
              annat land inom EU ska kunna försörja sig. Det borde egentligen
              inte vara en övergångsregel som gäller några, utan en permanent
              regel som gäller alla.
            </seg>
            <seg n="2d991f5e">
              Jag vill helt enkelt fråga statsministern dels om han delar den
              här uppfattningen, dels om han är redo att verka för den inom
              EU, till exempel vid toppmötet nästa helg.
            </seg>
          </u>
          <note type="speaker" n="0e3aeadb">
            Anf. 57 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-10" n="09cce2a1">
            <seg n="a7ffb1d6">
              Herr talman! Lars Leijonborg tar upp en central fråga. Det handlar
              egentligen om det som vi kallar direktiv 1408/71. 71 står för
              det år då kommissionen lade fram det här direktivet. I 33 år har
              vi hållit på att slita med detta som vid en uttolkning av domstolen
              har resulterat i att det räcker om man arbetar tio timmar för
              att man ska få ta del av de sociala förmåner som finns i ett medlemsland.
              Det är uppenbart orimligt. Ibland räcker det med tio timmar mot
              naturaersättning, vilket är ännu mer orimligt. Så kan vi ju inte
              ha det.
            </seg>
            <seg n="aa28d878">
              Vi bör försöka ändra direktiv 1408/71. Om det går på kommande
              toppmöte vilket jag sätter ett stort frågetecken för blir jag
              den gladaste i världen. Jag skulle naturligtvis vilja göra det.
              Men jag är lite mer realistisk än så. Jag tror att det tar lite
              längre tid. För att skydda oss under den tiden behöver vi ha en
              övergångsregel.
            </seg>
          </u>
          <note type="speaker" n="f17ce136">
            Anf. 58 LARS LEIJONBORG (fp):
          </note>
          <u who="Q946818" xml:id="i-098768947e0e3e32-1" n="766b1f5d">
            <seg n="959dbdf7">
              Herr talman! Jag tackar för svaret. Det är utmärkt att vi har
              en likartad problembeskrivning på den här punkten.
            </seg>
            <seg n="28af2218">
              Direktivet har funnits länge. Det har skapat en hel del problem
              under tiden. Många av oss blev ju medvetna om det för svensk del
              framför allt när Berit Rolléns utredning kom häromåret.
            </seg>
            <seg n="2752a0f7">
              Jag tycker att regeringen har gjort alldeles för lite under tiden.
              Jag tror inte heller att något underverk kan ske nästa helg. Men
              även en lång vandring börjar ju med ett första steg. Regeringen
              har hittills gjort för lite. Men är statsministern beredd att
              på toppmötet nästa helg börja jobba för att denna orimliga regel
              eller, som han uttryckte det vid ett annat tillfälle, skamliga
              regel ska ändras?
            </seg>
          </u>
          <note type="speaker" n="7ceeca90">
            Anf. 59 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-11" n="09cce2a1">
            <seg n="11390de7">
              Herr talman! Vi har naturligtvis redan börjat. Som i alla sammanhang
              inom EU sker det genom att man levererar ett non-paper , ett icke-papper,
              där man pekar på problemet och föreslår hur det kanske kan lösas.
              Det är klart att vi har gjort det.
            </seg>
            <seg n="c82dacb6">
              Om det ska vara möjligt att genomföra detta på ett toppmöte krävs
              det enhällighet, som ju alla förstår. Eftersom det är kommissionens
              förslag som ska förändras krävs det ett enhälligt europeiskt råd.
              Det betyder i sin tur att alla 25 nuvarande medlemsländer ska
              rösta för denna ändring. Efter den debatt som har varit tror jag
              inte att det är så lätt för de tio nya medlemsländerna att göra
              det. Jag sätter ett litet frågetecken för den saken.
            </seg>
            <seg n="1f68ffd0">
              Men vi försöker och vi kämpar. Jag tycker att det känns bra med
              den konstruktiva attityd som Lars Leijonborg och Folkpartiet intar
              i denna fråga.
            </seg>
            <seg n="6d3a0a27">
              Ett trovärdigt och kraftfullt FN
            </seg>
          </u>
          <note type="speaker" n="c225fb8a">
            Anf. 60 MARIAM OSMAN SHERIFAY (s):
          </note>
          <u who="Q4971432" xml:id="i-5c904b9984f23707-0" n="ede6703c">
            <seg n="1e53bca8">
              Herr talman! Efter det hemska terrordådet i Madrid den 11 mars
              är jag mer övertygad än någonsin om att FN behövs. Världen behöver
              ett starkt och demokratiskt FN.
            </seg>
            <seg n="fd97b7d6">
              Att bekämpa terrorismen är allas angelägenhet. Lika viktigt är
              att bekämpa terrorismens orsaker.
            </seg>
            <seg n="b16a4b23">
              Det som har hänt är att USA tillsammans med enskilda stater har
              tagit sig friheten att skapa en ny världsordning eller rättare
              sagt oordning.
            </seg>
            <seg n="fdc1ed1d">
              Min fråga till statsministern är: Hur kan Sverige påverka arbetet
              för en säkrare värld och återupprätta FN, ett FN som är trovärdigt
              och kraftfullt så att människor kan känna att frihet, mänskliga
              rättigheter och värdighet gäller alla?
            </seg>
          </u>
          <note type="speaker" n="47e4b640">
            Anf. 61 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-12" n="09cce2a1">
            <seg n="023a726d">
              Herr talman! Mariam Sherifay tar upp en oerhört stor och viktig
              fråga och för Sverige en kär fråga: Hur ska vi ska stärka FN?
            </seg>
            <seg n="7006d4dd">
              Det är uppenbart att vi i dag har ett FN som inte fungerar i
              den meningen att det inte upplevs som representativt för hela
              världen. FN avspeglar andra världskrigets krigsslut och de styrkeförhållanden
              som rådde då. Det är klart att länder som Indien, Brasilien, afrikanska
              stora stater och andra länder söker en permanent plats i FN:s
              säkerhetsråd.
            </seg>
            <seg n="34221293">
              Men det är inte bara de storas rätt det handlar om, utan det
              handlar också om vår och riktigt små staters rätt. Det är ytterst
              fråga om demokrati på internationell nivå. Var och en har rätt,
              stor eller liten, stark eller svag. I det arbetet är vi djupt
              engagerade, drivande, påhittiga och bygger allianser.
            </seg>
            <seg n="5ca40ae7">
              Jag har nyligen pratat om de här sakerna med Indiens, Japans
              och Mongoliets premiärministrar, så vitt skilda stater, men vi
              har samma rätt och vi har samma intresse. Den världsordning vi
              nu har måste reformeras, annars är jag dyster inför framtiden.
            </seg>
            <seg n="993422a3">
              Stopp för antisemitisk TV-kanal
            </seg>
          </u>
          <note type="speaker" n="1bef84c0">
            Anf. 62 MIKAEL OSCARSSON (kd):
          </note>
          <u who="Q6030080" xml:id="i-abb641ab3fb7e0cf-0" n="14f80d5f">
            <seg n="72d6b99e">
              Herr talman! Varje dag pumpas grov antisemitisk propaganda in
              i Sverige. Jag tänker på Hizbullahs TV-kanal Al-Manar som ses
              av tusentals muslimer i vårt land. I denna kanal beskrivs judarna
              som ett bestialiskt folk som till exempel slaktar kristna pojkar
              och gör påskbröd av dem. Judarna beskrivs som skyldiga till alla
              världens katastrofer. Denna propaganda kan bara mäta sig med nazisternas.
            </seg>
            <seg n="82a9555b">
              Den australiensiska regeringen har nyligen, med stöd av sin lagstiftning
              om hets mot folkgrupp, stoppat kabel-TV-företagen och satelliten
              som sänder Al-Manar över Australien.
            </seg>
            <seg n="78f30352">
              Min fråga till statsministern är: Är det inte hög tid att regeringen
              följer Australiens exempel och stoppar denna vidriga hetspropaganda?
            </seg>
          </u>
          <note type="speaker" n="c5422772">
            Anf. 63 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-13" n="09cce2a1">
            <seg n="a9537f7d">
              Herr talman! Det som Mikael Oscarsson tar upp är tyvärr någonting
              som vi har sett återkomma i historien, antisemitismen och dess
              vidriga uttryck.
            </seg>
            <seg n="d8074135">
              Jag kan inte svara på frågan med dess detaljerade formulering,
              för jag kan inte tillräckligt mycket om hur kanalen produceras
              och varifrån den sänds. Men skulle det vara en kanal som produceras
              och sänds i Sverige finns det naturligtvis någon som är ansvarig
              utgivare. Om det är som Oscarsson säger i sin fråga, att man använder
              den här typen av exempel, måste jag säga att det liknar väldigt
              mycket det som vi i Sverige betraktar som straffbart. Det finns
              myndigheter som ska se till sådant, och jag förutsätter att de
              följer den här typen av verksamhet.
            </seg>
            <seg n="0112bb5e">
              Jag kan förstå om den australiensiska regeringen har vidtagit
              mått och steg, och jag är inte främmande för att göra samma sak
              i Sverige om vi har instrument för det och kan använda dem.
            </seg>
            <seg n="a689797c">
              Sveriges bidrag till FN:s fredsbevarande styrka
            </seg>
          </u>
          <note type="speaker" n="dca3d466">
            Anf. 64 LARS ÅNGSTRÖM (mp):
          </note>
          <u who="Q6255767" xml:id="i-aa65276b13741dd7-0" n="847f8489">
            <seg n="d9a7d69e">
              Herr talman! Jag skulle vilja ställa en fråga mot bakgrund av
              de oroligheter som vi nu ser sprida sig över hela Kosovo med flera
              dödsoffer. I rapporterna talar man om blodbad, och svensk militär
              talar om en krigsliknande situation. Det finns en risk för att
              det här sprider sig utanför Kosovo till övriga Balkan. Läget är
              mycket allvarligt.
            </seg>
            <seg n="93509867">
              Jag var själv nere i Kosovo några månader efter kriget, och jag
              var därnere igen för tre veckor sedan och kunde då konstatera
              att under de här åren har FN misslyckats med att skapa en försoningsprocess
              och att skapa en politisk lösning för Kosovos framtida status.
              Det innebär att den latenta spänning som finns kan göra att det
              exploderar när som helst likt det har gjort nu.
            </seg>
            <seg n="63b36f13">
              Mot den bakgrunden vill jag fråga statsministern om inte det
              svenska beslutet att minska Sveriges bidrag till FN:s fredsbevarande
              styrka vi har haft 900 personer därnere, vi har 500 nu och antalet
              ska minska till 350 har varit ett förhastat beslut. Är statsministern
              och regeringen beredda att ompröva beslutet mot bakgrund av vad
              som nu sker?
            </seg>
          </u>
          <note type="speaker" n="7cc06ae7">
            Anf. 65 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-14" n="09cce2a1">
            <seg n="a4b7a71e">
              Herr talman! Jag delar Lars Ångströms beskrivning av situationen.
              Vi har från världssamfundets sida misslyckats med att åstadkomma
              en ordning som har gjort det möjligt att helt och fullt dra tillbaka
              den trupp som vi har där. Harri Holkeri representerar FN på plats.
              Han gör ett utomordentligt arbete, men det har inte räckt. Vi
              har 19 000 soldater i Kosovo. Av dem bidrar Sverige med drygt
              500. Det har uppenbarligen heller inte skapat lugn och ordning.
            </seg>
            <seg n="65b5d0a4">
              Den situation som råder på marken, som vi brukar säga i sådana
              här sammanhang alltså den situation som är i städer, i byar och
              på landsbygden vid det tillfälle då vi ska dra oss tillbaka får
              bli avgörande för det ställningstagande vi gör. Vi drar inte ned
              på våra insatser därför att vi inte vill ta ett internationellt
              ansvar. Vi gör det därför att vi går in på andra ställen i stället.
              Och någon gång måste man också sätta tryck på den process som
              finns i Serbien/Kosovo så att de får en utveckling som präglas
              av lugn och ro, demokrati och trygghet för vanliga människor.
            </seg>
            <seg n="86e43dc5">
              Transportbidrag
            </seg>
          </u>
          <note type="speaker" n="597db361">
            Anf. 66 LENNART GUSTAVSSON (v):
          </note>
          <u who="Q5778392" xml:id="i-5bd1e4587d13e118-0" n="edc9fd96">
            <seg n="87fbfa2d">
              Herr talman! Vi har någonting som kallas transportbidrag. Det
              är tänkt att kunna kompensera för kostnadsnackdelar utifrån geografi,
              men också att stimulera till ökad vidareförädling. Efter det att
              regeringen accepterat kommissionens föreslagna åtgärder har vi
              fått en situation där exempelvis omålade lastbilshytter berättigar
              till transportbidrag medan färdigmålade inte berättigar till transportbidrag.
            </seg>
            <seg n="70986b1f">
              Min lätt ödmjuka fråga blir: Kan regeringen tänka sig att ta
              upp en diskussion med kommissionen i syfte att möjliggöra ett
              transportbidrag som faktiskt gynnar vidareförädling?
            </seg>
          </u>
          <note type="speaker" n="a0ec2954">
            Anf. 67 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-15" n="09cce2a1">
            <seg n="77d25c56">
              Herr talman! Om det är röda hytter så gör vi det.
            </seg>
            <seg n="2cd1f141">
              Det är klart att det här är en allvarlig fråga och visar på den
              typ av problem man hamnar i när man ska ha en marknad som är öppen
              och konkurrensutsatt och dessutom ska ha olika typer av bidragssystem
              som kompenserar för lägesnackdelar. Då blir det så här ibland.
              Jag har ingen som helst lust att försvara den här ordningen, verkligen
              inte, därför att den bär inte logikens kännetecken. Vi talar naturligtvis
              med kommissionen om detta. Om vi sedan kommer att komma fram återstår
              att se. Men jag kan försäkra att vi inte har något som helst emot
              att vi skulle kunna transportera också målade hytter, kanske också
              en och annan blå och grön om det finns någon som vill ha en sådan.
            </seg>
            <seg n="4cdb7dd7">
              Konkurrensvillkor för svenskt jordbruk
            </seg>
          </u>
          <note type="speaker" n="71fe5f6b">
            Anf. 68 ROGER TIEFENSEE (c):
          </note>
          <u who="Q6210672" xml:id="i-ea7f45491f6769d4-0" n="b75e5199">
            <seg n="28e09ceb">
              Herr talman! Jag har en fråga som gäller konkurrensvillkor för
              svenskt jordbruk. Framtiden för svenskt jordbruk är väldigt oviss.
              Dels har vi en förändring av EU:s jordbrukspolitik, dels har vi
              dieselskatt och andra skatter som gör att svenska bönder har svårt
              att konkurrera och över huvud taget få lönsamhet i sin produktion.
            </seg>
            <seg n="881f2c89">
              Regeringen har vid upprepade tillfällen lovat att sänka dieselskatten
              för jord- och skogsbruk löften som svikits ett efter ett. Nu senast
              uppfattade jag att Bosse Ringholm vid regeringens sammanträde
              på Harpsund lovade de bönder som demonstrerade där att dieselskatten
              för jord- och skogsbruk skulle sänkas från den 1 januari 2005.
            </seg>
            <seg n="9d5e01da">
              Min fråga till statsministern är: Varför ska vi tro på löftet
              den här gången när alla tidigare löften om sänkt dieselskatt för
              jord- och skogsbruk har svikits?
            </seg>
          </u>
          <note type="speaker" n="7daf8235">
            Anf. 69 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-16" n="09cce2a1">
            <seg n="e31aa659">
              Herr talman! Det var en mycket bra demonstration med kunniga
              yrkesmän för de var män allihop i egna traktorer som ville ha
              billigare diesel. Det kan jag förstå att de vill ha av det enkla
              skälet att där har svenskt jordbruk en konkurrensnackdel.
            </seg>
            <seg n="fbc4f906">
              Hur mycket billigare ska den vara? Det är vi säkert inte helt
              överens om, därför att där finns hela skalan från det som kostar
              upp till 1 600 miljoner att genomföra ned till det som kostar
              en tiondel, 160 miljoner, att genomföra. På vilken nivå vi lägger
              oss där avgörs av budgetläget och i de förhandlingar som vi ska
              ha med våra samarbetspartier, som ju inte alla gånger tycker att
              sänkt dieselskatt är det mest motiverade att satsa på.
            </seg>
            <seg n="8b4b3a0a">
              Vi för de här samtalen. Vi förstår jordbrukets situation. Jag
              kan också säga att jag en gång har lovat detta, och jag förstår
              behovet. Om sedan jordbrukarna så småningom blir överens med mig
              om att det är rätt nivå, om vi hittar en lösning här i riksdagen
              som vi kommer att landa på och hittar en finansiering, återstår
              att se.
            </seg>
            <seg n="efa506a8">
              Alkoholpolitiken
            </seg>
          </u>
          <note type="speaker" n="192ef908">
            Anf. 70 GABRIEL ROMANUS (fp):
          </note>
          <u who="Q724410" xml:id="i-02199cd203cec6ff-0" n="b4efb041">
            <seg n="3cc33ee3">
              Herr talman! Många av oss gläds åt statsministerns starka engagemang
              i svensk alkoholpolitik. Vi vet också att det kan röra sig dokument
              i processen inom EU-maskineriet som innehåller en del dolda hot
              mot svensk alkoholpolitik. En del är förvisso mindre dolda.
            </seg>
            <seg n="88e3926c">
              Vad vi nu hör är att EU:s tjänstedirektiv kan utmana både svensk
              alkoholpolitik och även en del andra delar. Aftonbladet hade en
              mer generellt kritisk kommentar häromdagen. Samtidigt sägs det
              att ministerrådet nu har ställt sig bakom detta tjänstedirektiv.
            </seg>
            <seg n="7b001908">
              Jag skulle vilja fråga statsministern dels om regeringen är medveten
              om de risker som finns och som har pekats på i tjänstedirektivet,
              dels om regeringen har tillräckligt hög beredskap för att stoppa
              direktivet innan det går igenom och se till att vi inte bakvägen
              hotas för sådant som vi egentligen många gånger har sagt att vi
              vill bevara.
            </seg>
          </u>
          <note type="speaker" n="9271adb8">
            Anf. 71 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-17" n="09cce2a1">
            <seg n="f47eb463">
              Herr talman! Gabriel Romanus pekar på en fråga som nog är större
              än vad vi här i kammaren hittills har registrerat. Vi har i dag
              på allmänberedningen gått igenom frågan och etablerat en statsrådsgrupp
              som går horisontellt i Regeringskansliet. Det är flera departement
              som är berörda. Detta gäller inte bara alkoholpolitiken. Det kan
              handla om Apoteksbolaget, Svensk Bilprovning, Svenska Spel, våra
              vatten- och avloppssystem, kollektivavtalen och kan också handla
              om vård, skola och omsorg. Det handlar om att allt ska konkurrensutsättas
              och betraktas som någonting som finns på en marknad.
            </seg>
            <seg n="a9c09517">
              Det finns de som tycker så i Europaunionen. De kallas i regel
              nyliberaler. Ibland får de ett genomslag i ett och annat dokument
              som presteras i kommissionen. Det innebär inte att det så småningom
              blir resultatet.
            </seg>
            <seg n="0a6ba0f3">
              Vi ska göra vad vi kan för att stoppa detta. Vi ska också se
              till att det sprids en kunskap om att det är en vidare fråga än
              enbart alkoholpolitiken, även om den är stor nog i sig att engagera
              hela denna kammare i ett uppror mot att vi ska betrakta detta
              som en tjänst eller vara som man kan handla med hur som helst
              i samma utsträckning som man exempelvis säljer korv. Det kan man
              inte.
            </seg>
            <seg n="6e1cd032">
              Läkemedelsförskrivningen
            </seg>
          </u>
          <note type="speaker" n="294b45b8">
            Anf. 72 HILLEVI LARSSON (s):
          </note>
          <u who="hillevi_larsson_b1be97" xml:id="i-659474da102eef13-1" n="96d48d1e">
            <seg n="a2dfba4a">
              Herr talman! Läkemedel räddar liv, men samtidigt finns det läkemedelsmissbruk.
              Det finns också patienter som tar olika läkemedel i olika kombinationer
              som kan vara direkt livsfarliga. Som patient har man svårt att
              hålla reda på detta. Det finns en möjlighet att komma till rätta
              med detta, och det är att den läkare som skriver ut medicinen
              ska få kännedom om annan medicin som skrivits ut till patienten.
              Det här skulle vara ett sätt för läkaren att kunna slå larm när
              man ser att det finns ett missbruk och när man ser att det finns
              olika mediciner som inte passar ihop. Jag tror att detta är överkomligt
              ur integritetssynpunkt. Man kan ha väldigt klara regler där det
              bara är den behandlande läkaren som får tillgång till denna information.
            </seg>
            <seg n="7fe61b19">
              Jag skulle vilja fråga om regeringen kan tänka sig något sådant
              för att komma till rätta med missbruket och de felaktiga kombinationerna.
            </seg>
          </u>
          <note type="speaker" n="959653df">
            Anf. 73 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-18" n="09cce2a1">
            <seg n="367063df">
              Herr talman! Hillevi Larssons fråga rör upprättandet av någon
              form av register över förskrivna läkemedel som är tillgängligt
              för den som skriver ut ett nytt läkemedel. Det här har beskrivits
              som ett integritetskränkande uppslag. Det kan vara så, men om
              det ligger i den ena vågskålen så ligger det en lång rad andra
              faktorer som väger tyngre i den andra vågskålen.
            </seg>
            <seg n="dd2028fc">
              Vi arbetar med detta i regeringen. Vi vill gå i den riktning
              som Hillevi Larsson beskriver. Det är socialministerns ansvar.
              Det är inte bara en fråga om det som Hillevi Larsson tar upp,
              utan det kan också handla om sådana prosaiska saker som att vi
              också kan spara en och annan skattekrona genom att agera på ett
              klokare sätt.
            </seg>
            <seg n="480e81dd">
              Resurser till rättsväsendet
            </seg>
          </u>
          <note type="speaker" n="d9221451">
            Anf. 74 ALF SVENSSON (kd):
          </note>
          <u who="Q944795" xml:id="i-ab2a4114eedb96da-2" n="9b0c62a4">
            <seg n="fdd70ba3">
              Herr talman! Jag kommer ihåg att Bernhard Tarschys en gång avslutade
              en föreläsning i Sveriges Radio med att säga att detta är min
              mening, och jag delar den.
            </seg>
            <seg n="9bba747c">
              Det kanske jag kan säga om åtskilligt av det jag har sagt här.
            </seg>
            <seg n="dc399dff">
              Jag hade å andra sidan en gymnasielärare som ofta pekade ut oss
              elever och sade: Upp stiga orden, tanken stilla står. Allt utan
              mening aldrig himlen når.
            </seg>
            <seg n="cb9274cb">
              Det har väl också karakteriserat en del av det jag, och kanske
              någon annan också, har uttryckt.
            </seg>
            <seg n="e2c90e20">
              Men, herr talman, här har jag faktiskt en mycket konkret fråga
              till statsministern. I dag kunde man i en av morgontidningarna
              läsa att polisanmälningarna om misstänka fall av barnmisshandel
              ökat med 100 % i Malmö på fem år. På dessa fem år har 50 polisstationer
              i landet lagts ned. Då erinrar jag mig vad statsministern sade
              här i partiledardebatten, den senaste jag hade nöjet att vara
              med i, den 21 januari. Han sade att resurser i mångmiljardklassen
              ska föras över till kampen mot det inre hotet. Det gäller rättsväsendet,
              polisen, åklagare och kriminalvård.
            </seg>
            <seg n="69ee460b">
              Sedan blev det 3 miljarder. Efter det har den nye överbefälhavaren
              talat om svarta hål på 6 miljarder. Det låter väldigt dystert.
              En del tror att dessa 3 miljarder kommer till hösten. När tror
              statsministern att de här miljarderna kan överföras till dessa
              utomordentligt viktiga områden?
            </seg>
          </u>
          <note type="speaker" n="c97fbcb8">
            Anf. 75 Statsminister GÖRAN PERSSON (s):
          </note>
          <u who="göran_persson_minister_1996" xml:id="i-2eb58fedf873a20c-19" n="09cce2a1">
            <seg n="21f8c5be">
              Herr talman! Vi har i regeringen tillsatt en arbetsgrupp med
              representanter för Socialdepartementet, Justitiedepartementet
              och Finansdepartementet. Den har i uppgift att visa hur man kan
              fasa in insatser mot social otrygghet och ordningsproblem under
              en tid av tre år med start från den 1 januari 2005. Ambitionen
              är att det ska hamna på tremiljardersnivån i slutfasen av programmet.
              Det är naturligtvis inte gjort från dag ett. Det här är en svår
              omställning. Att dra ned försvarsanläggningar, kommer riksdagen
              snart att märka, är någonting som mobiliserar nya motkrafter,
              inte minst av regionalpolitisk karaktär. Vi gjorde det förra gången
              med hjälp av Centerpartiet. Det tillförde vi sjukvården. Vi ska
              göra det den här gången, och det ska vi tillföra den inre tryggheten
              när nu det yttre hotet viker.
            </seg>
          </u>
          <note type="speaker" n="7266be70">
            Anf. 76 ALF SVENSSON (kd):
          </note>
          <u who="Q944795" xml:id="i-f75a4d04378ff57b-0" n="9b0c62a4" next="i-db02cac96203465e-0">
            <seg n="55e2e02e">
              Herr talman! Jag ber att få tacka för svaret.
            </seg>
          </u>
          <note n="1dcc51a5">
            Anf. 77 TALMANNEN:
          </note>
          <u who="Q944795" xml:id="i-db02cac96203465e-0" n="9b0c62a4" prev="i-f75a4d04378ff57b-0">
            <seg n="a62659ad">
              Därmed är dagens frågestund slut. Det var Alf Svenssons sista
              frågestund här i kammaren.
            </seg>
          </u>
          <note n="fd5b943e">
            8 § (forts. från 6 §) Konsumentfrågor (forts. LU8)
          </note>
          <note type="speaker" n="6ddd602d">
            Anf. 78 LILIAN VIRGIN (s):
          </note>
          <u who="Q4984712" xml:id="i-c58642eb62a16fe9-0" n="e47c56b6">
            <seg n="466de320">
              Herr talman! I lagutskottets betänkande behandlas vår motion
              om resegarantier. Det är en motion som Christer Engelhardt och
              jag har skrivit eftersom vi anser att resegarantilagen inte är
              konkurrensneutral.
            </seg>
            <seg n="93a19414">
              Lagen om resegarantier, som ändrades från den 1 januari 2003,
              har tolkats på så sätt att båtresor med färjetrafik till och från
              Gotland omfattas av resegaranti om resan till exempel bokas vid
              samma tillfälle som en stuga. Det innebär att den av staten garanterade
              bastrafiken med färja till och från Gotland ligger med i bedömningen
              av om säkerhet ska ställas för både resa och logi. Den färjetrafik
              som staten garanterar ser vi som vår väg.
            </seg>
            <seg n="4469be63">
              Det blir alltså en skillnad om man jämför med bokningsföretag
              på Öland. De har en byggd bro, och resan kan göras med bil hela
              vägen fram till stugan. Då betraktas det inte som paketliknande
              resa, och det behövs inga garantier.
            </seg>
            <seg n="3bbfb007">
              De som vill hyra en stuga på Gotland reser kanske också med bil
              lång väg på fastlandet, men en del av resan görs med färjan, och
              då får bokningsföretaget ställa garantier för både resan och stugan.
            </seg>
            <seg n="b7dbf50f">
              Herr talman! Vi tycker att det här är orättvist. Hade vi varit
              förutseende och uppmärksammat konsekvenserna innan lagen togs
              hade kanske lagen utformats på ett annat sätt.
            </seg>
            <seg n="c9ca7721">
              Lagutskottet har visat förståelse för problemet och säger att
              det inte kan uteslutas att lagändringarna kan ha fått icke avsedda
              effekter i konkurrenshänseende. Utskottet säger också att det
              är angeläget att regeringen noga följer utvecklingen och att frågan
              ges hög prioritet i det kommande utvärderingsarbetet.
            </seg>
            <seg n="4af8648a">
              Jag vill understryka behovet av en ändring. Helst hade vi sett
              en lagändring eller ett förtydligande av att färjetrafiken, alltså
              vägen mellan Gotland och fastlandet, inte ska räknas när man bedömer
              vad som är paketliknande resor. Ett annat alternativ skulle kunna
              vara ett förtydligande av de särskilda skäl som krävs för att
              efterge kravet på säkerhet.
            </seg>
            <seg n="b39399a1">
              Herr talman! Nu vet jag att majoriteten i lagutskottet väl känner
              till problemen, och den skrivning som utskottet gör tolkar jag
              positivt. Jag hoppas bara att regeringen ger frågan högsta prioritet,
              som lagutskottet föreslår.
            </seg>
            <seg n="b7e0bd9f">
              Det finns ytterligare ett skäl till att regeringen gör en utvärdering
              av lagen. Kammarkollegiet, som handlägger ärenden om resegarantier,
              har i sin årsredovisning för förra året, 2003, angett: Syftet
              med ändringen i resegarantilagen är att stärka konsumentskyddet.
              Kollegiet gör den bedömningen att intentionerna inte kan infrias
              med den utformning lagändringen fått. Här finns således ytterligare
              ett skäl att se över lagen, även om Kammarkollegiets synpunkter
              avser lagen i stort. Jag kommer att följa vad som händer och bevaka
              att det sker en utvärdering och att frågan om effekterna i konkurrenshänseende
              av regeringen ges hög prioritet.
            </seg>
          </u>
          <note type="speaker" n="eec8d158">
            Anf. 79 NICLAS LINDBERG (s):
          </note>
          <u who="Q5953825" xml:id="i-5c904b9984f23707-1" n="d10ea367">
            <seg n="23215aed">
              Herr talman! Jag hade inte tänkt ta till orda i den här debatten
              egentligen, men jag blev så engagerad.
            </seg>
            <seg n="eccc02f3">
              Olika debattörer har försökt utmåla oss socialdemokrater som
              totalt ointresserade av att öka människors möjligheter att hävda
              sin rätt till offentlig service av hög kvalitet. På sätt och vis
              faller det försöket på sin egen orimlighet. Varför skulle vi vara
              emot det? Vi är ju ett av de partier som är mest för just den
              offentliga sektorn och den gemensamma servicen. Den service som
              den offentliga sektorn tillhandahåller ska vara av hög kvalitet.
              Den ska ges till var och en efter behov och finansieras gemensamt
              av var och en efter förmåga. Att man blir illa bemött eller inte
              får den service man har rätt till är oacceptabelt. Här har den
              offentliga sektorn all anledning att förbättra sig.
            </seg>
            <seg n="c45acf45">
              Så nu var det sagt, och det borde inte råda något tvivel om var
              Socialdemokraterna står i frågan.
            </seg>
            <seg n="6ff37aaf">
              Däremot vet vi alla att Moderaterna har som strategi att bli
              lite mjukare och mysigare och att man håller på att paketera om
              sin politik i den riktningen. Det som spökar i den här frågan
              är som vanligt privatiseringsivern och avregleringslusten, men
              man vet att det medborgerliga stödet för det är svagt. Därför
              försöker man nu gå bakvägen och likställa privat och offentligt
              genom konsumenttjänstlagen för att ytterligare sudda ut gränserna.
              Det här är anledningen till att jag som socialdemokrat är så emot
              just det.
            </seg>
            <seg n="c5bfc8e2">
              Henrik von Sydow säger att vi socialdemokrater har ideologiska
              skygglappar. Jag förstår inte vad han pratar om. Inom landstingen
              har vi inrättat patientnämnder som tar till vara sjukvårdsbrukarnas
              klagomål och synpunkter.
            </seg>
            <seg n="c102555c">
              I det socialdemokratiskt styrda Haninge söder om Helsingfors,
              där jag bor, har jag fått förmånen att vara ordförande i en fullmäktigeberedning
              som har till uppgift att ta fram kvalitetsgarantier för den offentliga
              sektorn och att ta fram en systematisk klagomålshantering.
            </seg>
            <seg n="fa38fbe3">
              Att försöka fixa en lagstiftning som likställer korvkiosken eller
              bilverkstaden med akutvårdsmottagningen eller dagmamman är inte
              vägen att gå. Vill man skärpa kraven på till exempel kommunerna
              att förbättra brukarnas position är det rimligare att man försöker
              ändra kommunallagen, barnomsorgslagen, skollagen, socialtjänstlagen,
              plan- och bygglagen och bibliotekslagen. Då skulle man slå vakt
              om den offentliga sektorn med hög kvalitet och ett starkt brukarinflytande
              om man inte egentligen är emot den offentliga sektorn så klart.
              Då tar man vägen via konsumenttjänstlagen.
            </seg>
          </u>
          <note type="speaker" n="edea8cf8">
            Anf. 80 HENRIK VON SYDOW (m) replik:
          </note>
          <u who="Q5716610" xml:id="i-ff08b1cc12a4a63c-3" n="1651d23e">
            <seg n="306bf9b7">
              Herr talman! Jag är glad att Niclas Lindberg tog ett extra inlägg
              och förtydligade Socialdemokraternas argument i den här debatten,
              som var intressant på flera sätt tidigare, tycker jag.
            </seg>
            <seg n="7d266abb">
              Låt oss göra klart en sak först, Niclas. Det är så att över hälften
              av alla varor och tjänster, den sammanlagda BNP:n i det här landet,
              produceras av den offentliga sektorn alltså över hälften av alla
              varor och tjänster som produceras totalt. Mot den bakgrunden tycker
              jag att det är särskilt viktigt att vi kan ha samma principer
              och samma hårda och tuffa krav som vi ställer på alla andra varor
              och tjänster i det privata näringslivet och att den enskilde medborgaren
              eller konsumenten ska kunna rikta de kraven också mot det offentliga
              Sverige. Det är en väldig skillnad mot de åtgärder som du, Niclas
              Lindberg, pekar på att det politiska systemet har vidtagit, om
              man jämför det med den enskilda människans civilrättsliga rättssäkerhet
              och hennes möjlighet att pröva detta.
            </seg>
            <seg n="8f7672ca">
              Man ska alltså kunna göra sin rätt civilrättsligt gällande med
              stöd av de konsumenträttsliga lagar som är tillämpliga i alla
              andra sammanhang. Det borde inte vara så svårt, inte heller för
              en socialdemokrat, utifrån ett konkurrensneutralt perspektiv.
              Rättvisa spelregler ska gälla.
            </seg>
            <seg n="4dc80bdc">
              Du tillskriver mig en del åsikter. Som jag sade tidigare: Att
              vården, skolan och omsorgen finansieras gemensamt som den ska
              och bör är inte ett motiv för att den enskilde medborgarens eller
              konsumentens rättigheter ska vara mindre tvärtom: De ska vara
              större.
            </seg>
          </u>
          <note type="speaker" n="89724252">
            Anf. 81 NICLAS LINDBERG (s) replik:
          </note>
          <u who="Q5953825" xml:id="i-5c904b9984f23707-2" n="d10ea367">
            <seg n="c5e80611">
              Herr talman! Den som hörde mitt anförande borde inte över huvud
              taget vara tveksam om att jag är för höga krav på kvaliteten i
              den offentliga omsorgen eller servicen.
            </seg>
            <seg n="29dd20ff">
              Henrik von Sydow talar om att man som medborgare ska ha civilrättsliga
              möjligheter. Barnomsorg, sjukvård, socialtjänst och plan- och
              bygglagsservice är inte någonting som man får på civilrättslig
              grund. Man får detta genom lagstiftning från Sveriges riksdag,
              och då går det inte att jämställa det med de tjänster man går
              ut och köper på stan och försöka få rätt via konsumenttjänstlagen.
            </seg>
          </u>
          <note type="speaker" n="ebcb0047">
            Anf. 82 HENRIK VON SYDOW (m) replik:
          </note>
          <u who="Q5716610" xml:id="i-ff08b1cc12a4a63c-4" n="1651d23e">
            <seg n="bda516fb">
              Herr talman! Hemhjälp, färdtjänst, barnomsorg det är exempel
              på de tjänster som det offentliga i mycket stor utsträckning tillhandahåller.
              Det är fullständigt centrala tjänster för de allra flesta människor
              i vårt samhälle. Att särbehandla dem, att särbehandla innehållet
              i dem och att låta den enskilda människans skydd som konsument
              eller medborgare vara sämre än det är gentemot taxiresor eller
              privata företag som utför den här sortens tjänster blir faktiskt
              inte rimligt. Det blir inte det skyddsbehov som vi i alla andra
              sammanhang pratar om att den enskilde konsumenten ska ha.
            </seg>
            <seg n="b5ac2379">
              Jag tycker fortfarande att det är en märklig form av protektionism
              som kommer fram i diskussionen. Det låter som om den offentliga
              sektorn inte bara är alla goda gåvors givare, utan det kan heller
              inte vara något fel på de varor och tjänster som finns där.
            </seg>
            <seg n="a446bc11">
              Återigen: Blicka utanför Helgeandsholmen! Läs insändarsidorna
              i tidningarna! Läs nyhetsreportagen på nyhetsplats! Då hittar
              du en helt annan verklighet som beskriver just människors vanmakt
              som medborgare gentemot det offentliga Sverige. Det vi här inne
              har pratat om är att börja bryta den vanmakten genom att se över
              om de principer som kommer till uttryck i konsumentköplagen, konsumenttjänstlagen
              och produktsäkerhetslagen också kan göras tillämpliga gentemot
              det offentliga. Det borde inte vara en orimlig tanke för en modern
              socialdemokrat.
            </seg>
          </u>
          <note type="speaker" n="f80b8137">
            Anf. 83 NICLAS LINDBERG (s) replik:
          </note>
          <u who="Q5953825" xml:id="i-5c904b9984f23707-3" n="d10ea367">
            <seg n="b9b8e02b">
              Herr talman! Jag kan försäkra Henrik von Sydow om att jag befinner
              mig i verkligheten varenda dag, kanske till och med oftare än
              vad Henrik själv gör. Jag åker hem till min söderkommun i Helsingfors
              vareviga dag. Jag är också ordförande i fullmäktigeberedningen,
              som jag sade. Vi är väl medvetna om alla de synpunkter som finns.
            </seg>
            <seg n="cb23e76c">
              Därför försöker vi nu formulera garantier för hur bemötandet
              ska vara på förskolan när man kommer dit på morgonen och eftermiddagen
              och vilken service man ska få inom äldreomsorgen och hemtjänsten.
              Jag har inga annorlunda åsikter om att det ska vara höga krav
              på den service som den offentliga sektorn tillhandahåller. Men
              det ska inte ske genom att man likställer bilverkstaden och korvkiosken
              med akutvårdsmottagningen och dagmamman. Det är inte vägen att
              gå.
            </seg>
            <seg n="fd0dfab6">
              Återkom gärna med förslag om hur vi kan skärpa kraven i kommunallagen
              och de andra speciallagstiftningarna. Då kan vi diskutera saken.
            </seg>
          </u>
          <note n="9df5b910">
            Överläggningen var härmed avslutad.
          </note>
          <note n="44518faa">
            9 § Åtgärder mot så kallat fakturaskojeri och modemkapning
          </note>
          <note type="speaker" n="8c16624f">
            Anf. 84 RAIMO PÄRSSINEN (s):
          </note>
          <note n="6cf34a81">
            Herr talman! Lagutskottet ska nu debattera åtgärder om så kallat
            fakturaskojeri och modemkapning. I vårt betänkande LU13 behandlas
            11 motioner från den allmänna motionstiden.
          </note>
          <u who="Q3358814" xml:id="i-5feefcfbc87dbadb-0" n="b07bc71f">
            <seg n="4aed39d5">
              Fakturaskojeri är precis vad det låter som. Det är falska fakturor,
              inbetalningsavier eller liknande på produkter eller tjänster som
              uttryckligen inte har beställts av mottagaren. På så vis försöker
              man lura mottagaren att betala för en vara eller tjänst som varken
              blivit levererad eller blivit utförd. Det är ett problem för näringslivet.
              Under senare tid har även enskilda personer och föreningar drabbats.
              Organisationen Svensk Handel uppskattar omfattningen av fakturaskojeriet
              till så mycket som 1,6 miljarder årligen.
            </seg>
            <seg n="8610f223">
              Herr talman! Modemkapning innebär att det laddas ned ett uppringningsprogram,
              en så kallad dialer, i en dator utan att användaren är medveten
              om det. Det kan ske på olika sätt, till exempel via e-postmeddelanden,
              fildelningsprogram eller när man är ute och surfar på Internet.
              Dialern styr om modemet så att ett annat än det ordinarie telefonnumret
              rings. Det kan vara ett betalnummer som har en högre minuttaxa
              än vanliga nummer. Sedan fakturerar man abonnenten.
            </seg>
            <seg n="435456a4">
              Konsumentverket och Allmänna reklamationsnämnden har under relativt
              kort tid tagit emot vardera över tusen skriftliga anmälningar
              respektive ärenden med yrkanden om återbetalning och betalningsbefrielse
              från krav på betalning från uppkopplingar till Internet och betaltjänster.
              Det är detta som behandlas i betänkandet.
            </seg>
          </u>
          <note type="speaker" n="cf38ad91">
            Anf. 85 HENRIK VON SYDOW (m):
          </note>
          <u who="Q5716610" xml:id="i-ff08b1cc12a4a63c-5" n="1651d23e">
            <seg n="62ac8894">
              Herr talman! I veckotidningen Kalle Anka &amp; Co, för er som är
              bekanta med den, utspelas stundtals vådliga äventyr. Joakim von
              Anka tvingas överlåta hela sitt kassavalv till Björnligan bara
              därför att han inte har läst det finstilta i kontraktet. Det är
              ungefär den kriminella idé som numera i verkligheten långt från
              fablernas värld blir alltmer utbredd och alltmer satt i system
              i Sverige.
            </seg>
            <seg n="261acd50">
              Under 1990-talet och framför allt under de senaste åren har företagsskojerierna
              ökat i omfattning mycket snabbt. Det är i verkligheten och långt
              från serietidningar och fiktion. Det rör sig om en organiserad
              ekonomisk brottslighet. Precis som vi hörde här tidigare har Svensk
              Handel uppskattat att falska fakturor årligen kostar handeln och
              andra företag 1,6 miljarder kronor. Det är upprörande av flera
              skäl.
            </seg>
            <seg n="0cba5fd0">
              Först och främst är det oanständigt att ett litet gäng organiserade
              kriminella år efter år systematiskt kan berika sig på hederligt
              folks bekostnad. Det är inte sällan ekonomiskt hårt trängda småföretagare
              och alla deras kunder som i slutändan får betala notan för fakturabedrägerierna.
            </seg>
            <seg n="521b688b">
              Bakom verksamheten ligger den cyniska kalkylen att det alltid
              finns en liten procentandel mottagare som är tillräckligt godtrogna
              eller slarviga för att projektet ska bli lönsamt om man bara gör
              ett tillräckligt stort utskick. Som exempel redovisar Svensk Handel
              i sin rapport Brott och bedrägerier mot handeln hur ett företag
              gick ut med ett utskick på över 600 000 exemplar. Detta kostade
              mycket i porto förvisso. Men det blev en bra affär. Trots att
              bara 0,2 % av företagen svarade på utskicket så inbringade detta
              enligt Svensk Handels bedömning i storleksordningen 6 miljoner
              kronor i ganska lättförtjänta pengar.
            </seg>
            <seg n="6f385f74">
              Samtidigt som fenomenet har blivit vanligare har Svenskt Näringsliv,
              Svensk Handel och andra branschorganisationer skärpt sin vaksamhet.
              Olika varningslistor för oseriösa blufföretag publiceras numera
              regelmässigt på Internet. Också skriverier i medier har bidragit
              till att öka företagarnas vaksamhet. Men detta kan inte rättssamhället
              lita till.
            </seg>
            <seg n="75d136a5">
              Följaktligen har effekten blivit den att bedragarna har flyttat
              sitt fokus. Den senaste måltavlan är ekonomiska föreningar, inte
              minst bostadsrättsföreningar. Här är det återigen så att de stora
              bostadsrättsorganisationerna kanske inte drabbas nämnvärt. De
              lägger in och spärrar bedragarnas kontonummer i sina betalningsregister.
              Men övriga bostadsrättsföreningar motsvarar en fakturaskojares
              alla kravspecifikationer.
            </seg>
            <seg n="7a4336ac">
              Oftast är det en lekman, en ambitiös men ovan bostadsrättshavare,
              som låtit sig väljas till kassör för bostadsrättsföreningen som
              på fritiden en sen söndagskväll lägger sista handen vid föreningens
              olika räkningar. Sannolikheten för att en bluffaktura som ser
              ut som en vanlig elräkning ska slinka igenom är onekligen ganska
              stor.
            </seg>
            <seg n="6b981c1f">
              Herr talman! Dagens situation är oacceptabel. Nu klagar organisationer
              och myndigheter med rätta i kapp. Svenskt Näringsliv, Svensk Handel,
              Ekobrottsmyndigheten, Skatteverket, Patent- och registreringsverket,
              polismyndigheterna, Konsumentverket, Allmänna reklamationsnämnden,
              Marknadsdomstolen, kreditupplysningsföretag, Posten och bankerna
              förfasar sig över sakernas tillstånd.
            </seg>
            <seg n="b5d1f8f0">
              Här måste nu politiken spela en roll som på allvar gör avtryck
              i verkligheten och stoppar fakturabedrägerierna. Detta går inte
              att åstadkomma med enkla medel eller snabba drag. Man kan inte
              gärna lagstifta mot möjligheten att ge erbjudanden till presumtiva
              kunder. Inte heller är det lätt att med lagstiftning hindra att
              dessa erbjudanden utformas så att de kan missförstås.
            </seg>
            <seg n="15e1e9f7">
              Man kan inte förbjuda företag att hålla sig med en viss logotyp.
              Man kan inte rimligen lagstifta mot oförmånliga avtal. Det är
              en grannlaga uppgift att via lagstiftning försöka stoppa fakturaskojeriet.
              Men inte desto mindre måste de möjligheterna prövas. Det ansvaret
              ankommer ytterst på regeringen.
            </seg>
            <seg n="daedcb15">
              Det man kan överväga är att införa begränsningar för antalet
              tillåtna konkurser i syfte att bemästra problematiken med så kallade
              målvakter. Marknadsföringslagen kan sannolikt förtydligas i syfte
              att sätta stopp för bedrägliga massutskick. En översyn av lagstiftningen
              bör därför kompletteras med effektivare åtgärder inom ramen för
              nu gällande lagstiftning. Det är viktigt.
            </seg>
            <seg n="c72603ff">
              Det bör till exempel vara möjligt att införa snabbare och mer
              effektiva rutiner vid Patent- och registreringsverket när det
              gäller registreringsändringar, kontroll av så kallade målvakter,
              likvidation av bolag som saknar revisor, kontroll av aktiekapitalets
              storlek och så vidare. Därtill kan polismyndigheterna förändra
              sin attityd så att mångmiljonsvindlerier inte längre betraktas
              som företeelser i marginalen.
            </seg>
            <seg n="9928317a">
              Det vi kan göra nu här i dag är att skicka signalen om ett kraftigt
              ökat samarbete mellan olika myndigheter och de andra berörda aktörerna.
              Därför föreslår vi att regeringen skyndsamt tillsätter en handlingsinriktad
              ekobrottskommission mot fakturabedrägerierna.
            </seg>
          </u>
          <note n="128d68b8">
            Herr talman! Jag yrkar bifall till Moderaternas reservation nr
            1 i betänkandet.
          </note>
          <note type="speaker" n="c5b1bcbf">
            Anf. 86 HILLEVI LARSSON (s):
          </note>
          <u who="hillevi_larsson_b1be97" xml:id="i-659474da102eef13-2" n="96d48d1e">
            <seg n="29223bae">
              Herr talman! Vi har alla sett reportage och hört talas om de
              här horribla fallen. Det kan vara barn som har varit ute på nätet
              utan föräldrarnas kännedom, och sedan får föräldrarna räkningar
              i 10 000-kronorsklassen. Det kan vara över 50 000 kr. Detta är
              modemkapning; det som vi har fått veta tidigare vad det handlar
              om. Utvecklingen är katastrofal. Den har gått snabbt framåt under
              de senaste åren i takt med den tekniska utvecklingen.
            </seg>
            <seg n="6c2c6299">
              Likadant är det när det gäller fakturaskojeri. Precis som har
              sagts tidigare så var det förr mest företag som drabbades, men
              nu är det enskilda personer och organisationer. Det finns all
              anledning att vidta kraftfulla åtgärder nu.
            </seg>
            <seg n="d0d64165">
              Samtidigt kan man konstatera att det redan finns lagar och regler
              på de här områdena. När det gäller fakturaskojeri finns det regler
              om att man kan få vite till exempel om man skickar saker till
              folk som de inte uttryckligen har beställt. Man kan åtalas för
              bedrägeri i dessa fall. När det gäller modemkapning finns det
              möjlighet att få vissa typer av nummer spärrade och även att få
              en spärr i räkningen. Man kan alltså anmäla till sin telefonoperatör
              att om räkningen överstiger en viss summa så ska operatören slå
              larm. Problemet med reglerna är att det inte är så många som känner
              till dem. Det läggs ett stort ansvar på den enskilde för att ordna
              detta.
            </seg>
            <seg n="de72bd15">
              Etiska Rådet för Betalteletjänster finns också. Rådet ger information,
              och säger att konsumenten ska erhålla viss information innan modemuppkoppling
              sker. Uppenbarligen är så inte fallet; annars hade vi inte haft
              alla dessa fall.
            </seg>
            <seg n="779685e7">
              Vi är ovanligt eniga i utskottet. Det finns många bra motionsyrkanden,
              och en stor kreativitet i förslagen. Det gäller till exempel att
              granska hur inkassoverksamheten går till. Ytterst blir det ju
              så att när kronofogden kommer in och lämnar en räkning vågar folk
              inte annat än att betala av rädsla för betalningsanmärkning. Men
              om kronofogden också fick ett ansvar för att kolla vilka näringsidkare
              det är som kommer med betalningskraven och se efter om det är
              oseriösa sådana skulle man kunna lösa en del problem på det sättet.
              Det finns också förslag om att skärpa straffen för den här typen
              av brottslighet.
            </seg>
            <seg n="7395bfb3">
              Förslagen är otaliga, och vi tycker att alla är bra med ett enda
              undantag. Vi vill att arbetet ska fortsätta att bedrivas med dessa
              förslag i beaktande. Det enda förslag som vi är lite tveksamma
              till gäller konkurskarantän, det vill säga att man bara ska kunna
              ha ett visst antal konkurser och att det sedan är kört. Risken
              är att man drar brottslingar och otursdrabbade över en kam. Det
              kan ju vara så att man är olycksförföljd och råkar vara med om
              konkurs efter konkurs. Marknaden kanske har ändrats, de produkter
              som man tillverkar saknar marknad och så vidare. Självfallet ska
              man kunna gå in gentemot oseriösa företagare, men det är inte
              säkert att man är oseriös bara för att man har råkat vara med
              om ett antal konkurser.
            </seg>
            <seg n="8bfc8a45">
              Det finns många bra initiativ på området. Konsumentverket har
              tillsammans med Post- och telestyrelsen och Konkurrensverket kommit
              med förslag till regeringen. Det handlar om allt ifrån opt in
              -lösningar till en kreditgräns. Opt in -lösning betyder att kunden
              själv ska ha beställt varan. Man ska alltså inte kunna komma ens
              med ett erbjudande utan att kunden själv har velat ha det.
            </seg>
            <seg n="63140d74">
              Det som kanske är allra viktigast att nämna i sammanhanget är
              den utredning som är på gång. En särskild utredare ska titta på
              frågorna. Den första frågan är: Behövs ett förstärkt konsumentskydd
              på området? Inom parentes kan man säga att det gör det självfallet,
              men man vill ändå ställa frågan så att det blir en så förutsättningslös
              utredning som möjligt. Om det behövs ett skydd, hur ska då detta
              skydd byggas upp? Man ska även titta närmare på lagen om elektronisk
              kommunikation, och särskilt se efter om den duger som den är eller
              om den behöver förändras.
            </seg>
            <seg n="9d537b3e">
              Man har gett ett brett uppdrag, och man kan föreslå vilka lagändringar
              eller åtgärder som helst. Man skulle alltså även kunna gå in på
              ett sådant område som föreslås när det gäller en ekobrottskommission.
              Vi har inte någonting emot det som reservationen om en sådan handlar
              om. Däremot vill vi inte lyfta fram det yrkandet framför alla
              de andra motionsyrkandena. Vi tycker att det finns en uppsjö av
              goda förslag, som jag också tror att utredaren kommer att titta
              på med stort intresse. Vi har även skickat med från utskottet
              att vi förutsätter att man tar alla de bra förslag som har kommit
              på allvar.
            </seg>
            <seg n="841f1f02">
              Avslutningsvis kan man säga att någonting måste göras, och det
              snabbt. Brottslingarna ligger alltid steget före, och vi har en
              teknisk utveckling som hela tiden går framåt. Man hittar hela
              tiden nya kryphål. Det gäller verkligen att försöka komma i kapp
              brottslingarna med lagstiftning som är anpassad efter den nya
              verkligheten. Det finns många skäl, förutom de enskilda personer
              som drabbas av detta. Det handlar om en illojal konkurrens med
              alla seriösa näringsidkare som inte tillämpar de här metoderna.
              Det handlar också om konsumenternas tilltro till e-posthandel
              över huvud taget.
            </seg>
            <seg n="a1eeb1c2">
              Jag avslutar med att tacka så mycket för alla goda motioner och
              det goda samarbete som vi har haft, och hoppas nu på kraftfulla
              åtgärder på området.
            </seg>
          </u>
          <note type="speaker" n="22fe0d81">
            Anf. 87 JAN ERTSBORN (fp):
          </note>
          <u who="Q5718617" xml:id="i-3b432026ea04d53a-0" n="c4dca76f">
            <seg n="3bce9958">
              Herr talman! Fakturaskojeri är ett mycket allvarligt problem
              i vårt samhälle som vi måste ta på stort allvar och som vi måste
              stoppa. Tidigare drabbades framför allt företagen av falska fakturor,
              som gärna skickades ut i semestertider och inför större helger
              då stress råder och arbetsuppgifter ofta utförs av vikarier. Numera
              drabbas konsumenter, ideella föreningar och ekonomiska föreningar
              av falska fakturor som på ett utstuderat sätt ger sken av att
              vara äkta. Fakturaskojarna utnyttjar andra företags logotyper
              och gör endast mycket små förändringar. Ett bra exempel är Vasa
              Energi AB som utnyttjar försäkringsbolaget Wasas logotyp med endast
              den förändringen att namnet skrivs med V i stället för W. Med
              minimal textstorlek och på undanskymd plats finns sedan angivet
              detta är inte en faktura eller något liknande.
            </seg>
            <seg n="a185beca">
              Gällande bestämmelser i marknadsföringslagen är uppenbarligen
              inte tillräckliga. Polisen och åklagarna har inte resurser till
              att få fakturaskojarna dömda för bedrägeri. Dock finns det glädjande
              nog något fall där bedrägeriparagrafen har utnyttjats, och fakturaskojare
              faktiskt har blivit dömda till frihetsstraff.
            </seg>
            <seg n="56aca120">
              För någon tid sedan beslutade Nordea, som äger Postgirot, att
              stoppa ett fortsatt utnyttjande av postgirokonton. Det visade
              sig vara mycket effektivt. Vi förväntar oss nu liknande åtgärder
              av Bankgirot.
            </seg>
            <seg n="a92c72ca">
              Det finns ytterligare en rad åtgärder som måste vidtas. I likhet
              med vad som redan gäller beträffande en oberättigad konkursansökan
              bör ett skadeståndsansvar införas beträffande ansökningar om betalningsförelägganden
              som sker utan skälig grund. Vidare bör Posten ges möjligheter
              att stoppa distributionen av massförsändelser, som åtminstone
              ibland är ofrankerade. Kanske kan Bolagsbyrån på Patent- och registreringsverket
              agera ännu snabbare när ett bolag till exempel saknar registrerad
              revisor. Det skulle också försvåra för fakturaskojarna.
            </seg>
            <seg n="bf26fd52">
              Såväl de berörda myndigheterna som regeringen är uppenbarligen
              väl medvetna om vad som försiggår. Den pågående beredningen i
              Regeringskansliet av inte minst framställningarna från Svensk
              Handel och Svenskt Näringsliv bör inom kort kunna leda fram till
              konkreta förslag. Till detta kommer att regeringen också borde
              kunna ge besked om att polisens och åklagarna kamp mot fakturaskojarna
              måste intensifieras.
            </seg>
            <seg n="259dab18">
              Vad gäller modemkapningarna hälsar vi med tillfredsställelse
              regeringens beslut om en särskild utredning för att bland annat
              överväga hur konsumentskyddet kan förstärkas.
            </seg>
            <seg n="57bace83">
              Herr talman! Vi i Folkpartiet liberalerna ställer oss bakom förslaget
              i betänkandet i dess helhet.
            </seg>
          </u>
          <note type="speaker" n="bfaa24b8">
            Anf. 88 YVONNE ANDERSSON (kd):
          </note>
          <u who="Q4935945" xml:id="i-2df511ac1c8abc08-5" n="46f9683a">
            <seg n="9f9f0009">
              Herr talman! Det verkar som att flera av oss som är uppe beskriver
              den här problematiken på olika sätt,. Jag ska kanske beskriva
              den på det sätt som jag har mött den. I går firade jag vårt äldsta
              barnbarn Isaks 11-årsdag. Han fick då en dator, eller han blev
              delägare i en dator. Ska hans föräldrar behöva bli oroliga för
              höga telefonräkningar? Ska hans datorinnehav orsaka problem i
              familjen genom att bedragare kan ge sig till känna på olika sätt?
            </seg>
            <seg n="5d5d9df1">
              Fakturaskojeri, som det här betänkandet tar upp, är inte enbart
              ett företagsproblem. Det är också ett problem för vanliga familjer,
              för våra barn. De förväntar sig att lära den nya tekniken, använda
              den och förbereda sig för vuxenlivet. Då behövs det skydd.
            </seg>
            <seg n="d27f632d">
              Herr talman! Hemma på mitt skrivbord har jag ett antal kopior
              på inkassokrav till företag, till enskilda och dessutom till barn.
              Östgöta Correspondenten har genom sin journalist Håkan Wasén offentliggjort
              en rad oseriösa företag. Det intressanta är ju att vi vet vilka
              företag det är. Vi vet hur de ändrar namn gång på gång. Vi vet
              vilka styrelsepersoner som finns bakom företagen.
            </seg>
            <seg n="ffe63582">
              Kristdemokraternas motion har kommit till för att skydda oskyldiga
              från bedrägerier och för att bedragare ska kunna lagföras så att
              de om möjligt slutar med sin verksamhet. I betänkandet påtalas
              att vi ska skydda enskilda, och det är ett steg på väldigt rätt
              väg. Men det hjälper inte att göra det svårt för de här skojarna
              att genomföra sin verksamhet. Vi behöver också hitta sätt att
              lagföra dem så att de slutar med detta.
            </seg>
            <seg n="cae850f3">
              Nu fick vi in väldigt starka skrivningar i betänkandet. Det står
              att utskottet välkomnar initiativen och vill understryka vikten
              av att olika förslag till åtgärder som lagts fram i motionerna
              blir föremål för närmare övervägande inom ramen för det fortsatta
              arbetet. Där tycker vi att det är viktigt att våra yrkanden finns
              med. Det gäller att man jobbar vidare med idéerna, att man skyddar
              de enskilda så att de här bedragarna inte kan utöva sin verksamhet.
              Det kan vara att man genom näringslivet och på olika andra sätt
              sätter in spärrar och så vidare. Men vi vill också att man ser
              över detta så att de här människorna slutar med denna verksamhet.
              Fantasin är full med förslag för dem som har börjar med bedräglig
              verksamhet. Det har vi ju sett. Därför är det viktigt att vi kommer
              vidare med båda de här delarna.
            </seg>
            <seg n="32aaa747">
              Jag ser fram emot det fortsatta arbetet och yrkar bifall till
              förslaget i betänkandet i dess helhet.
            </seg>
          </u>
          <note type="speaker" n="5f371d32">
            Anf. 89 TASSO STAFILIDIS (v):
          </note>
          <u who="Q6186607" xml:id="i-7e3b2f69757394df-5" n="e9574919">
            <seg n="188451ad">
              Herr talman! Även vi från Vänsterpartiet ansluter till den totala
              enighet som råder i den här frågan. Vi håller med om att det här
              är allvarligt och att vi måste ta itu med problemen på alla möjliga
              sätt. Jag vill instämma i det som har framkommit i i stort sett
              alla andra anföranden utom vad gäller detta med att vi ska införa
              en ekobrottskommission mot fakturabedrägerier.
            </seg>
            <seg n="777f7f14">
              Det är viktigt, herr talman, att vi också ger signaler till våra
              myndigheter. Det blir den plats som de personer som utsätts för
              de här bedrägerierna kanske till slut hamnar på, till exempel
              när ett ärende går så långt att det hamnar hos kronofogdemyndigheten,
              som tidigare har nämnts här från talarstolen. Då är det viktigt
              att vi har så pass tydliga och klara regleringar att människor
              inte blir utsatta ännu en gång, när de hamnar hos kronofogdemyndigheten.
              Det måste finnas en beredskap för hur man hanterar de här frågorna
              så att inte människor till slut hamnar i en ohållbar situation
              där de blir straffade genom att de får en falsk faktura av någon
              bedragare och kronofogdemyndigheten sedan drar dem inför rätta
              och så vidare.
            </seg>
            <seg n="fb6dd6a7">
              Jag ser också fram emot resultatet av det arbete som utförs och
              de förslag som har lagts fram i de olika motionerna. Jag är också
              väldigt positiv, vill jag påtala, precis som Jan Ertsborn tog
              upp tidigare, till det arbete som redan har gjorts av Nordea och
              som förhoppningsvis också kommer att göras av de banker som har
              bankgiro.
            </seg>
            <seg n="b943eb5f">
              Jag vill inte förlänga debatten. Jag vill bara yrka bifall till
              förslaget i det här betänkandet i dess helhet.
            </seg>
          </u>
          <note type="speaker" n="23f9f0e7">
            Anf. 90 HENRIK VON SYDOW (m) replik:
          </note>
          <u who="Q5716610" xml:id="i-ff08b1cc12a4a63c-6" n="1651d23e">
            <seg n="b80306e9">
              Herr talman! Jag kan också glädjas över att alla pratar så mycket
              om att arbetet kommer att gå vidare. Det finns många konstruktiva
              förslag. Vi ska ta krafttag mot det här. Det låter på flera sätt
              mycket bra och mycket hoppfullt. Flera debattörer har också varit
              väldigt duktiga på att peka på allt det fina arbete som har utförts
              av Svensk Handel, Svenskt Näringsliv samt bankerna och Posten
              på olika sätt.
            </seg>
            <seg n="8a3f315c">
              Men hur är det när det kommer till vad vi själva kan göra här
              inne i dag? Jag tyckte att Hillevi Larsson var rätt välvilligt
              inställd till reservationen, men Tasso Stafilidis avvisade den
              direkt. Det här är något som vi kan göra direkt i dag här inne,
              att rösta för en ekobrottskommission, att ge regeringen i uppdrag
              att tillsätta en ekobrottskommission just mot fakturabedrägerier
              eftersom vi alla håller med om att det är ett så stort problem,
              att det gäller att verkligen ta krafttag och att det gäller att
              skicka signaler inte bara till Svenskt Näringsliv eller Svensk
              Handel utan också till rättsstaten, rättssamhället. Det handlar
              om att skicka signalen att det här är brottslighet som vi på allvar
              måste ta krafttag mot. Den signalen tror jag är viktig, inte minst
              för att polisen ska få det här arbetet som något som ligger högt
              prioriterat på skalan.
            </seg>
            <seg n="797be4f0">
              Det är inte bara du, Tasso Stafilidis, utan det är hela utskottet
              som säger nej. Det är jättebra att andra gör saker. Fortsätt gärna
              med det! Men när ni själva härinne i dag kan rösta för en kommission
              som skulle ge just det utrymme, det forum, den plattform som alla
              pratar om, då säger ni: Vi gör ingenting. Vi röstar mot. Det är
              mycket märkligt. Hur kommer det sig?
            </seg>
          </u>
          <note type="speaker" n="fdc12cbe">
            Anf. 91 TASSO STAFILIDIS (v) replik:
          </note>
          <u who="Q6186607" xml:id="i-7e3b2f69757394df-6" n="e9574919">
            <seg n="c57f331e">
              Herr talman! Ja tack, det var ju kul att just jag fick ta det
              här. Ni andra får också svara för er.
            </seg>
            <seg n="bb1f9afa">
              Det gäller alltså frågan om en ekobrottskommission. Den så självklart
              välvilliga inställning som ni i Moderaterna har till att tillsätta
              en sådan kommission kan jag i och för sig ha förståelse för utifrån
              er argumentation. Men utskottets majoritet påtalar också att det
              vi säger i majoritetstexten i utskottets betänkande är att vi
              vill att man ska ta de här krafttagen. Vi förutsätter också att
              det görs med det arbete som pågår.
            </seg>
            <seg n="f53b017a">
              Det kan väl också handla om att Moderaterna inte har varit tillräckligt
              pedagogiska för att övertyga oss andra om att det faktiskt skulle
              vara bra, med tanke på att det pågår en massa arbete, att tillsätta
              en helt ny ekobrottskommission som vi inte riktigt vet något om.
              Henrik von Sydow har inte heller utvecklat den här ekobrottskommissionen,
              så jag vet inte så mycket om den. Vi förlitar oss på det arbete
              som faktiskt har satts i gång både inom näringslivet och på Regeringskansliet.
              Det är där det kraftfulla arbetet utförs. Vi har gemensamt kommit
              fram till att vi inte tycker att det finns någon anledning att
              i nuläget tillsätta en sådan här ekobrottskommission.
            </seg>
          </u>
          <note type="speaker" n="2968570a">
            Anf. 92 HENRIK VON SYDOW (m) replik:
          </note>
          <u who="Q5716610" xml:id="i-ff08b1cc12a4a63c-7" n="1651d23e">
            <seg n="d12fd005">
              Herr talman! Här har vi varit väldigt tydliga, Tasso Stafilidis.
              Det är väl utvecklat i den motion som du har röstat emot i utskottet,
              som du har yrkat avslag på. Jag utvecklar det gärna mer. Det här
              är ju mot bakgrund av just att alla pratar om krafttag och att
              vi ska ändra lagstiftningen. Det finns saker vi kan göra redan
              nu, med gällande lagstiftning. Det handlar om att vi måste öppna.
              Vi måste göra det möjligt att införa snabbare och mer effektiva
              rutiner vid Patent- och registreringsverket när det gäller registreringsändringar,
              när det gäller kontroll av så kallade målvakter, när det gäller
              likvidation av bolag som saknar revisor, när det gäller kontroll
              av aktiekapitalets storlek och så vidare.
            </seg>
            <seg n="50d08400">
              Det här skickar faktiskt också en tydlig signal till poliskåren
              att den behöver samarbeta med duktiga aktörer, inte minst med
              Svensk Handel. Man bör få till stånd ett samarbete i någon organiserad
              form. Det är en kraftfull signal tillsammans med de konkreta uppgifter
              som finns för alla inblandade aktörer att lösa när det gäller
              det som vi kallar en ekobrottskommission mot fakturabedrägerier.
            </seg>
            <seg n="6a045e20">
              Jag hoppas att innehållet i uppgiften inte har varit otydligt.
              Det har angivits i våra motioner som utskottet har gått emot.
              Kanske kan vi få Vänsterpartiet att i allians med Moderaterna
              ställa sig bakom en ekobrottskommission mot fakturabedrägerier.
            </seg>
          </u>
          <note type="speaker" n="281b5f1f">
            Anf. 93 TASSO STAFILIDIS (v) replik:
          </note>
          <u who="Q6186607" xml:id="i-7e3b2f69757394df-7" n="e9574919">
            <seg n="bd167457">
              Herr talman! Alla talare från de andra partierna har påtalat
              de problem som Henrik von Sydow tar upp. Det gäller behovet av
              en snabbare och effektivare hantering hos polismyndigheterna,
              målvakterna och så vidare. Allt detta är vi helt överens om, och
              det finns ingen motsatsställning vad gäller texten i början av
              er reservation, till exempel om att de olika myndigheterna bör
              samarbeta mer och tillsammans bli mer effektiva. Jag tycker också
              att alla i utskottet har påpekat detta.
            </seg>
            <seg n="ead5970e">
              Det intressanta är att det redan görs en massa på detta område.
              Henrik von Sydow pekar på att man redan med nu gällande lagstiftning
              kan göra en hel del, och så sker ju också, herr talman. Det har
              redan nu gjorts en massa saker, vilket vi ser positivt på. Det
              har också lagts fram en mängd förslag till åtgärder.
            </seg>
            <seg n="e00d6b77">
              Från den utgångspunkten behövs det inte någon ytterligare kommission
              eller ny byråkrati som ska sätta sig ned och åtgärda det här.
              Vi är nöjda med den nuvarande ordningen. Om det visar sig att
              det trots allt inte går att lösa dessa problem, får vi ta till
              ännu hårdare regleringar och ställa krav från riksdagen. Då kanske
              det inte räcker ens med en ekobrottskommission utan då måste vi
              kanske inrätta en helt ny myndighet, vem vet?
            </seg>
          </u>
          <note type="speaker" n="0fffc9e9">
            Anf. 94 VIVIANN GERDIN (c):
          </note>
          <u who="Q4949860" xml:id="i-daf223198d925af2-5" n="5bd7ebf2">
            <seg n="a1331e38">
              Herr talman, ledamöter och åhörare! Det handlar nu om fakturaskojeri,
              men det är inte fråga om någon skojig företeelse utan om rent
              lurendrejeri. Vi har under de senaste åren sett att alltfler oseriösa
              företag har satt i system att kräva människor på pengar med hjälp
              av bluffakturor. Under föregivande av att den enskilde konsumenten
              har köpt varor eller tjänster försöker man dessutom skrämma människor
              att betala.
            </seg>
            <seg n="d0b8df09">
              I fall där den enskilde ifrågasätter kraven och inte betalar
              direkt använder sig de här bluffmakarna av alltmer tuffa metoder,
              bland annat hot om att pengarna ska drivas in.
            </seg>
            <seg n="c5ff91e2">
              De oseriösa företagens sätt att använda bluffakturor är många.
              Det handlar främst om oseriösa Internetföretag som påstår att
              enskilda konsumenter har kopplat upp sig.
            </seg>
            <seg n="5a3ad45c">
              Jag har väckt en motion om det här problemet. I de här Internetföretagens
              agerande, bland annat med modemkapningar, handlar det om vilka
              attityder man har gentemot människor. Man går medvetet över gränsen
              för vad man vet är helt olagligt. Det här är en attityd- och resursfråga.
              Det gäller också hur vi bemöter de människor som tar till helt
              olagliga metoder.
            </seg>
            <seg n="17582ae4">
              Jag har i min motion lyft fram att det är viktigt att de här
              företeelserna leder till åtgärder inom polisväsendet. De ska föranleda
              förundersökning och åtal. Men det räcker inte med detta. Man bör
              för att stoppa dessa oegentligheter också ta in uppgifter om de
              inkassoföretag som agerar i dessa sammanhang. Det har uppmärksammats
              att en del av blufföretagen faktiskt har egna inkassoföretag.
            </seg>
            <seg n="1ace9e04">
              Jag har i tidningen Konsumentmakt läst att man enbart på konsumentkontoret
              i Göteborg under 2003 fick in 1 752 anmälningar om bluffakturor
              och modemkapningar. Det säger en hel del om omfattningen av den
              här verksamheten.
            </seg>
            <seg n="74270e4e">
              Jag ansluter mig i stort sett till vad flera andra talare har
              sagt här tidigare. Vi har inte avgivit någon reservation från
              Centerpartiet. Min partikamrat som har tjänstgjort vid behandlingen
              av ärendet har gjort samma bedömning som jag, med tanke på att
              regeringen nu har tillsatt en utredare som snart ska komma med
              förslag till hur man ska sätta stopp för den här verksamheten.
              Jag vill dock säga att om man inte får fram ett effektivt förslag
              som verkligen leder till att det här upphör, ämnar vi naturligtvis
              återkomma i sammanhanget. Det är jätteviktigt att vi skyddar konsumenterna.
              Många barnfamiljer är drabbade, och jag tycker att vi snabbt måste
              försöka få till stånd en lag som verkligen kan förhindra att fler
              hamnar i en sådan här ohållbar situation.
            </seg>
            <seg n="97607567">
              Det är också så att en del människor inte vågar protestera mot
              oriktiga krav. Jag tycker att det i all konsumentinformation mer
              borde understrykas att man inte ska betala i sådana här fall,
              utan att man ska vägra betala och vända sig till konsumentrådgivarna
              för att få hjälp.
            </seg>
          </u>
          <note n="41ae52bb">
            Jag yrkar bifall till utskottets förslag.
          </note>
          <note type="speaker" n="88c768ac">
            Anf. 95 BARBRO FELTZING (mp):
          </note>
          <u who="Q4859748" xml:id="i-7dce5da105a8feb7-0" n="63d0b8d6">
            <seg n="db0c3a6e">
              Herr talman! Första gången som jag väckte en motion, omkring
              år 1998, hade det inträffat att min son hade fått en bluffaktura
              på 10 000 kr. Han hade startat ett jättelitet företag, och han
              var helt förtvivlad och trodde att han skulle bli tvungen att
              betala fakturan. Det skickades många brev fram och tillbaka. Han
              hade bara fått ett fax, som han inte svarade på, men då fick han
              klagomål över att han inte svarade. Det här blev ett jätteproblem.
              Jag vågar nästan inte tala om det, men till slut ringde jag upp
              blufföretaget och sade att jag, om man inte tar tillbaka fakturan,
              kommer att ta upp fallet i riksdagen. Det ledde till att han slapp
              betala fakturan.
            </seg>
            <seg n="f09c508f">
              Jag skrev i alla fall en motion om det här. Problemet är, som
              vi har pratat om i dag, att alla sorters företag drabbas av det
              här skojet med annonser och så vidare. Det kan, som ni vet, röra
              sig om stora summor. Det är problem med massutskick till företag,
              men det är också bedrövligt när privatpersoner drabbas. Detta
              är ett väldigt stort problem, och det ökade också ytterligare
              i somras. Det har alltså blivit värre och värre. Det är väldigt
              bra att man nu tar det här på allvar.
            </seg>
            <seg n="9ca56a4e">
              Jag har i min motion, liksom kanske också Moderaterna gjort,
              pekat på att de här bolagen, som ofta sköts från till exempel
              fängelser, kan ha upp till 60 konkurser bakom sig. Jag har föreslagit
              att man kanske skulle sätta en gräns för antalet konkurser för
              att komma åt den här verksamheten, som drabbar handeln så hårt.
              Jag har föreslagit en gräns vid fem konkurser, men den kan kanske
              också vara en annan. Jag tycker att det är en bra idé.
            </seg>
            <seg n="94c7fb66">
              Man skickar bland annat ut räkningar som ser ut som Teliaräkningar,
              med bifogad betalningsavi. Kanske skulle Konsumentombudsmannen
              få möjlighet att utdöma näringsförbud vid sådan här otillbörlig
              marknadsföring. Också det kan vara ett sätt att stoppa denna verksamhet.
            </seg>
            <seg n="46521f5c">
              Man luras också med erbjudanden om dyr reklam, till exempel i
              den så kallade Företagskatalogen. Det finns faktiskt säljare som
              lockas att jobba för de här företagen. De här företagen annonserar
              via arbetsförmedlingens platsbank och kommer i kontakt med säljare.
              Dessa blir tystade och får inte säga vad det gäller. De får kanske
              100 000 kr för att hålla tyst.
            </seg>
            <seg n="8e1ee1d2">
              Vad som gäller för de här säljarna är att se om kunden är grön,
              om han inte vet någonting om detta och går att lura. Det gäller
              att få mest gröna kunder. Då är man proffsig. Har man fått en
              sådan före lunch får man kanske 50 kr i handen att gå och handla
              lunch för.
            </seg>
            <seg n="259eaff3">
              Det här är alltså väldigt oseriöst. Arbetsförmedlingen har sagt
              att man kanske kan ha spärrar mot dem, men man kan inte neka dem
              att gå ut i arbetsförmedlingen och söka efter folk.
            </seg>
            <seg n="7b136932">
              Nu förekommer det också att företag i Europa går ut med detta.
              På webbplatsen har man gått ut med att 20 000 har drabbats av
              detta. Det är alltså ett väldigt stort problem.
            </seg>
            <seg n="50979acc">
              Jag har också föreslagit en utredning, och det kommer en utredning
              nu, som kan klargöra om en ändring i köplagen skulle vara behövlig.
            </seg>
            <seg n="1aa3f9c4">
              Vi har ju ingen plats i lagutskottet, men jag vill yrka bifall
              till motionen L208.
            </seg>
          </u>
          <note n="4ff313ff">
            Föredrogs
          </note>
          <note n="9df5b910">
            Överläggningen var härmed avslutad.
          </note>
          <note n="6d9b50fc">
            10 § Vissa frågor rörande fastigheter
          </note>
          <note type="speaker" n="57a99e88">
            Anf. 96 NICLAS LINDBERG (s):
          </note>
          <note n="cde7f5e1">
            Herr talman! Kammaren ska nu debattera lagutskottets betänkande
            nr 15 angående fastighetsrättsliga frågor. I betänkandet behandlar
            utskottet elva motionsyrkanden från den allmänna motionstiden.
          </note>
          <u who="Q5953825" xml:id="i-23224133b0f900bc-0" n="d10ea367">
            <seg n="b5cbdb85">
              Utskottet är helt enigt om att avstyrka ett antal motionsyrkanden
              som rör olika arrendefrågor. Utskottet konstaterar att rättsutvecklingen
              sedan lång tid har varit inriktad på att i socialt och ekonomiskt
              hänseende stärka arrendatorerna såsom varande den svagare och
              mer utsatta parten i arrendeförhållandet. Vad som anförs i motionerna
              utgör enligt utskottet därför inte tillräckligt skäl för att riksdagen
              nu ska ta initiativ till att få till stånd ändringar i de aktuella
              lagstiftningarna.
            </seg>
            <seg n="16f4bec1">
              När det gäller historiska arrenden är utskottet också helt enigt
              om att inte göra några ytterligare tillkännagivanden i fråga om
              friköp. Vid tidigare behandlingar har utskottet uttalat sig för
              en kartläggning av om det alltjämt föreligger intresse av lagstiftning
              om friköp av historiska arrenden. Om den här kartläggningen visar
              att det föreligger behov av lagstiftning har utskottet också uttalat
              att man anser att frågan förutsättningslöst bör utredas på nytt.
              Detta har också riksdagen redan givit regeringen till känna.
            </seg>
            <seg n="8f5e289f">
              Den av utskottet beställda kartläggningen har nu redovisats i
              en departementspromemoria. Enligt vad utskottet har erfarit är
              remissbehandlingen avslutad, och promemorian är nu föremål för
              beredning inom Regeringskansliet.
            </seg>
            <seg n="4e91ec93">
              Ett annat motionsyrkande rör jordabalkens felregler, där motionärerna
              vill att regeringen ska se över ansvarsfördelningen mellan säljare
              och köpare när det gäller så kallade dolda fel. Utskottet avvisar
              yrkandet med hänvisning till att man finner dagens avvägning rimlig.
              Här finns det reservationer från Folkpartiet och Vänsterpartiet.
            </seg>
            <seg n="19545590">
              Yrkanden finns också om en översyn av fastighetsmäklarlagen.
              Lagen syftar i första hand till att förstärka skyddet för enskilda
              som anlitar fastighetsmäklare och är tvingande till förmån för
              konsumenter.
            </seg>
            <seg n="43aff6ee">
              Våren 1998 behandlade utskottet en motion som kritiserade den
              ståndpunkt som Fastighetsmäklarnämnden tagit om gränsdragningen
              mellan fastighetsförmedling och annan verksamhet. Utskottet anförde
              då att regeringen borde ta initiativ till erforderliga ändringar
              i lagen. Det arbetet har tyvärr dröjt. Utskottet menar nu att
              regeringen utan dröjsmål ska besluta om direktiv till den utredning
              som regeringen själv aviserat. Därmed avstyrker utskottet motionerna
              i den här delen. Reservationer finns i det här avseendet från
              Moderaterna, Folkpartiet, Kristdemokraterna och Centerpartiet.
            </seg>
            <seg n="c9459300">
              Med det överlämnar jag ärendet för debatt.
            </seg>
          </u>
          <note type="speaker" n="9a167105">
            Anf. 97 BERTIL KJELLBERG (m):
          </note>
          <u who="Q4895693" xml:id="i-dbb976821ea4d36c-0" n="fd52d43b" next="i-439a299c0d6c6a27-0">
            <seg n="642e115b">
              Herr talman! Den 1 oktober 1995 fick vi en ny fastighetsmäklarlag,
              som vi hörde alldeles nyss. Syftet med lagen var att stärka skyddet
              för konsumenterna.
            </seg>
            <seg n="81819496">
              Hösten 1996 tog Fastighetsmäklarnämnden ställning till ett gränsdragningsproblem.
              Fastighetsmäklarnämndens ställningstagande innebar att man måste
              använda fastighetsmäklare även om man sålde en rörelse med en
              fastighet i. Detta gränsdragningsproblem har förorsakat problem
              i praktiken. Det har också medfört kostnader för företag och enskilda.
            </seg>
          </u>
          <note n="8b4416e0">
            Som vi hörde uppmärksammade riksdagen detta genom en motionsbehandling
            under riksmötet 1997/98. Lagutskottet uppmanade då regeringen
            att i lämpligt sammanhang återkomma till riksdagen med förslag
            om lagändring av fastighetsmäklarlagen, och detta ställde sig
            riksdagen bakom.
          </note>
          <u who="Q4895693" xml:id="i-439a299c0d6c6a27-0" n="fd52d43b" prev="i-dbb976821ea4d36c-0">
            <seg n="023d095d">
              Våren 2000 var detta föremål för behandling igen. Justitiedepartementet
              meddelade då att det var föremål för övervägande i departementet.
            </seg>
            <seg n="83da46c8">
              På hösten 2000 svarade justitieministern på en skriftlig fråga
              att man skulle ta upp den här frågan inom ramen för en översyn
              av fastighetsmäklarlagen som man hade planerat skulle sättas i
              gång hösten 2001.
            </seg>
            <seg n="817c5227">
              Vi har även diskuterat frågan 2002 och 2003.
            </seg>
            <seg n="664bf9d7">
              I en interpellationsdebatt i januari 2004 förklarade justitieministern
              att arbetet var inriktat på att en utredning om fastighetsmäklarlagen
              skulle kunna beslutas under året samt att det skulle bli en mer
              allmän översyn som tog upp fler frågor som rörde lagen och inte
              bara det som riksdagen i sitt tillkännagivande hade beställt.
            </seg>
            <seg n="726a7581">
              I mer än sex år har frågan legat på Justitiedepartementet utan
              att någonting hänt. Justitieministern har vid ett flertal tillfällen
              under årens lopp utlovat att nu ska en utredning tillsättas. Majoriteten
              i utskottet har nöjt sig med detta, som det visat sig, tomma löfte.
              Hur ska vi i framtiden kunna lita på ett besked som justitieministern
              lämnar? Han har under lång tid visat att han inte kan komma till
              handling.
            </seg>
            <seg n="79103236">
              Jag finner det anmärkningsvärt att majoriteten inte ser igenom
              justitieministerns tomma tal och ansluter sig till reservationen.
              En enkel förändring av en lag ska inte behöva ta mer än sex år
              att genomdriva när det finns en enig riksdag bakom beslutet. Det
              kan inte, menar jag, vara annat än en kall bedömning från Justitiedepartementets
              sida att detta saknar politiskt intresse. Vi är dock inte här
              i riksdagen bara för att knipa enkla politiska poäng, utan som
              lagstiftare har vi ett ansvar för att se till att vi har en bra
              och effektiv lagstiftning på alla områden.
            </seg>
            <seg n="f1ad45f2">
              Att inte göra någonting kostar medborgarna pengar.
            </seg>
          </u>
          <note n="9477a586">
            Slutligen, herr talman, yrkar jag bifall till reservation 2 under
            punkt 3.
          </note>
          <note type="speaker" n="b91b97e4">
            Anf. 98 JAN ERTSBORN (fp):
          </note>
          <u who="Q5718617" xml:id="i-3b432026ea04d53a-1" n="c4dca76f">
            <seg n="2313b6ae">
              Herr talman! I detta betänkande har vi i Folkpartiet liberalerna
              reserverat oss tillsammans med Moderaterna, Kristdemokraterna
              och Centern i fråga om den översyn av fastighetsmäklarlagen som
              riksdagen begärt för mer än sex år sedan. Vi finner det klart
              otillfredsställande med den tidsutdräkt som förevarit, och med
              reservationen understryker vi vikten av att regeringen nu äntligen
              tillsätter den utredning som aviserats.
            </seg>
            <seg n="8447e77b">
              Vi har också reserverat oss beträffande jordabalkens felregler.
              Här yrkar jag bifall till reservation 1 i betänkandet.
            </seg>
            <seg n="263dd44c">
              Att köpa eller sälja en villafastighet är för de allra flesta
              människor den största affären man gör. Det är då, för alla, viktigt
              att kunna överblicka vilka konsekvenser som en fastighetsaffär
              medför. Tyvärr är nuvarande felregler i jordabalken sådana att
              detta inte låter sig göras. I synnerhet begreppet dolda fel ställer
              till många komplikationer både för säljaren och för köparen. Säljarens
              upplysningsplikt och köparens undersökningsskyldighet är andra
              begrepp som inte alls är helt klara. Vidare diskuteras till exempel
              ansvaret för en anlitad besiktningsman.
            </seg>
            <seg n="6d05e5c2">
              I en kursinbjudan som helt nyligen tillställts bland annat advokater
              och byggnadstekniker som arbetar med fastighetsfrågor har man
              gett följande beskrivning: Köp av en fastighet är en mycket betydelsefull
              affär för de flesta privatpersoner. Såväl köpare som säljare söker
              råd både före och efter en fastighetsöverlåtelse. Tvister gällande
              fastigheters fysiska egenskaper är vanliga. Rättspraxis är oklar
              vad gäller köpares och säljares ansvar för fastighetens skick.
              På seminariet behandlas senare års rättsutveckling.
            </seg>
            <seg n="8a9e4f07">
              Många köpare undrar över hur omfattande deras undersökningsplikt
              är. Rådet de får är ofta att låta utföra en överlåtelsebesiktning.
              Vilket ansvar har en besiktningsman för fel i fastigheten? Hur
              påverkas köparens undersökningsplikt av besiktningsmans medverkan?
            </seg>
            <seg n="929cacff">
              Vi vet att det förekommer många tvister i svenska domstolar om
              jordabalkens felregler. Tvisterna är ofta mycket komplicerade
              och förstås i alla delar inte av de berörda personerna. Redan
              konstruktionen att man som säljare av en villafastighet ska ansvara
              för ett dolt fel, ett fel som man inte känner till, saknar förankring
              i det allmänna rättsmedvetandet.
            </seg>
            <seg n="be2d27db">
              Med all sannolikhet är tvister om fel i fastighet de vanligaste
              i domstolarna sedan många år tillbaka. Redan detta talar för att
              man ska överväga om lagstiftningen blivit den bästa. De prejudikat
              som meddelats av Högsta domstolen under årens gång har inte gjort
              att rättsläget blivit klarlagt.
            </seg>
            <seg n="b2325d8e">
              Sammanfattningsvis menar jag att man i dag kan konstatera att
              det nu är hög tid att göra en översyn av felreglerna i 4 kap.
              jordabalken.
            </seg>
            <seg n="0b0c3ad9">
              I samband med den översynen bör frågan prövas om tiden för säljarens
              ansvar kan kortas ned från nuvarande tio år till exempelvis tre
              år efter tillträdesdagen. Vidare bör det danska systemet för tryggare
              köp av villafastigheter närmare studeras.
            </seg>
            <seg n="b2aecd1b">
              Det danska systemet bygger på att säljaren låter utföra en besiktning.
              Besiktningsprotokollet överlämnas till köparen och ligger sedan
              till grund för en gemensam försäkring som är till förmån för köparen
              om fel upptäcks och som innebär att säljaren är fri från ansvar.
              Även i England och Wales diskuterar man just nu att införa en
              sådan här modell. Den bör alltså prövas i en kommande översyn.
            </seg>
          </u>
          <note n="f108a5a2">
            Herr talman! Jag yrkar bifall till reservation nr 1 i betänkandet.
          </note>
          <note type="speaker" n="7494b552">
            Anf. 99 INGEMAR VÄNERLÖV (kd):
          </note>
          <note n="c79c4de4">
            Herr talman! I det här lilla betänkandet, Vissa frågor rörande
            fastigheter , finns två reservationer, och Kristdemokraterna finns
            med på en av dem tillsammans med Moderaterna, Folkpartiet och
            Centerpartiet. Jag vill här börja med att yrka bifall till reservation
            nr 2. Utskottsmajoriteten avstyrker samtliga motionsyrkanden och
            hänvisar dels till pågående arbete, dels till aviserat arbete.
          </note>
          <u who="Q6032157" xml:id="i-936b8fc531d44ef2-0" n="378cf548">
            <seg n="0ec1646e">
              Vanligen brukar vi inte reservera oss när det pågår arbete som
              ligger i linje med motionsyrkanden. Men samtidigt, herr talman,
              får vi allt svårare att uppamma det änglalika tålamod med regeringens
              saktfärdighet som majoriteten uppvisar när man finner sig i att
              regeringen kan hålla på år ut och år in och avisera arbete utan
              att det händer något mer. Ett utmärkt exempel på det är punkten
              Fastighetsmäklare m.m.
            </seg>
            <seg n="509b7fe1">
              År 1995 trädde en ny fastighetsmäklarlag i kraft. Året därefter
              tog Fastighetsmäklarnämnden ställning till ett gränsdragningsproblem,
              som vi hörde förut, mellan fastighetsförmedling och annan mäklarverksamhet.
              Den intagna ståndpunkten innebar att den som vill ha hjälp med
              förmedlingen vid överlåtelse av ett företag där en fastighet ingår
              i överlåtelsen i vissa fall ska vara tvingad att utöver en företagsmäklare
              anlita även en fastighetsmäklare för förmedlingsuppdraget.
            </seg>
            <seg n="d2f37b4d">
              Våren 1998 behandlade utskottet en motion som kritiserade nämnda
              ståndpunkt. Det resulterade i ett tillkännagivande om att regeringen
              skulle återkomma till riksdagen med förslag till ändring i fastighetsmäklarlagen.
              Kristdemokraterna anser i likhet med flera motionärer att fastighetsmäklarlagen
              måste utvärderas och ses över. Enligt vad som framkommit från
              regeringen under årens lopp har dylika aktiviteter ständigt varit
              på gång, men utan att något hänt. Låt oss se vad de senaste sex
              åren inneburit för ärendet.
            </seg>
            <seg n="8e4e58a1">
              Herr talman! Eftersom repetition är all kunskaps moder tänker
              jag upprepa en del av vad tidigare talare har sagt.
            </seg>
            <seg n="89f6881f">
              Redan 1998 gjordes som sagt ett tillkännagivande i ärendet. Sedan
              hände ingenting. Våren 2000 var frågan uppe igen. Då hette det
              att frågan övervägdes inom Justitiedepartementet, och därför ansåg
              den dåvarande utskottsmajoriteten att något förnyat tillkännagivande
              ej var erforderligt. På senhösten samma år uppgav justitieministern,
              som svar på skriftlig fråga, att regeringen ämnade agera i de
              aktuella frågorna, varvid han räknade med att arbetet borde kunna
              sättas i gång hösten 2001. Men, herr talman, hösten 2001 passerar
              och fortfarande händer inte ett dugg.
            </seg>
            <seg n="f63fbc4f">
              I april 2002 uttalar sig justitieministern på nytt i ett svar
              på skriftlig fråga och säger då att ambitionen givetvis är att
              ta hand om riksdagens då fyra år gamla tillkännagivande. Att det
              inte blivit gjort berodde på att han hade haft så mycket annat
              att göra, sade han. Han kunde då heller inte redogöra för när
              arbetet skulle påbörjas.
            </seg>
            <seg n="3dbc330a">
              Samtidigt, alltså våren 2002, konstaterar utskottet att något
              lagstiftningsarbete fortfarande inte har inletts, trots vad som
              ett och ett halvt år tidigare utlovats av justitieministern i
              ett frågesvar. Majoriteten fortsätter dock att räkna med att regeringen
              ska komma till skott utan något ytterligare tillkännagivande från
              riksdagens sida.
            </seg>
            <seg n="81742023">
              För årets understatement i kammaren 2003 stod tvivelsutan lagutskottets
              majoritet när man efter fem års väntan utan att något hänt menade
              att det var hög tid att regeringen utan dröjsmål beslutade om
              direktiv till den aviserade utredningen.
            </seg>
            <seg n="2d7a3868">
              Så står vi då här i år igen med samma fråga, och än en gång har
              justitieministern uttalat sig, denna gång i en interpellationsdebatt
              i januari i år. Nu sade han att arbetet var inriktat på att regeringen
              under 2004 ska kunna besluta om en utredning om fastighetsmäklarlagen.
              Den något oroväckande formuleringen inriktat på innebär en gardering
              för ytterligare ett misslyckande i tid. Vi är luttrade nu och
              minns löftet 2000, då arbetet skulle vara i gång hösten 2001.
            </seg>
            <seg n="489a949c">
              Uppenbarligen tycker den trots allt lydiga och disciplinerade
              utskottsmajoriteten att den nu sex år långa tidsutdräkten börjar
              bli pinsam, eftersom man inte verkar veta hur man ska vända sig
              när man ska förklara sin fortsatta passivitet. Enligt majoriteten
              är det oacceptabelt att det gått sex år sedan riksdagen genom
              sitt tillkännagivande begärde ändringar i fastighetsmäklarlagen
              och något arbete inte ens är påbörjat än.
            </seg>
            <seg n="e034f994">
              Samtidigt förklarar man att det knappast är meningsfullt med
              ytterligare ett tillkännagivande. Till viss del, herr talman,
              är jag benägen att hålla med, men med annan motivering. Hur meningsfullt
              är det med ytterligare tillkännagivanden mot bakgrund av den respekt
              som regeringen bemötte det första med för sex år sedan? Dock är
              det givetvis formellt den rätta vägen att gå.
            </seg>
            <seg n="70db4c8e">
              Hur resonerar majoriteten när man låter regeringen hållas år
              ut och år in med att enbart avisera och aldrig leverera det som
              utskottet begärt? Det vore intressant att få veta det när Socialdemokraternas
              representant så småningom kommer upp i talarstolen. Kristdemokraterna
              hävdar att regeringen nu måste påskynda den hittills remarkabelt
              långa handläggningen, varför ytterligare ett tillkännagivande
              vore på sin plats.
            </seg>
          </u>
          <note n="2bf0d9f5">
            När så utskottet i februari 2003 ännu en gång behandlade samma
            ärende hade uppgiften inhämtats från Justitiedepartementet att
            avsikten var att en utredning skulle tillsättas för utvärdering
            av fastighetsmäklarlagen. Departementet uppgav att arbetet bedrevs
            med inriktning på att utredningsdirektiv skulle kunna beslutas
            under 2003. Därefter utbröt tydligen något slags beslutsångest,
            ty i skrivelsen Redogörelse för behandlingen av riksdagens skrivelser
            till regeringen, 2002/03:75 , som kom några veckor senare, kunde
            man finna att det plötsligt var 2004 som gällde.
          </note>
          <note type="speaker" n="102405f3">
            Anf. 100 TASSO STAFILIDIS (v):
          </note>
          <u who="Q6186607" xml:id="i-7e3b2f69757394df-8" n="e9574919">
            <seg n="6fd5d0c7">
              Herr talman! Ingemar Vänerlöv har gett en bra historisk överblick
              över hur ärendet om fastighetsmäklarlagen och den utredning som
              ska tillsättas har behandlats. Men jag vill ändå påstå att utskottet
              inte har varit särskilt passivt, och utskottet är inte särskilt
              passivt nu heller, när vi har sagt att regeringen utan dröjsmål
              ska besluta om direktiv till den aviserade utredningen. Vi som
              står bakom majoritetstexten i utskottsbetänkandet är inte särskilt
              tillfredsställda över att utredningen fortfarande inte har tillsatts,
              herr talman.
            </seg>
            <seg n="a84defde">
              Jag sitter inte själv i regeringen men jag har i alla fall en
              viss inblick i det arbete som regeringen lägger ned, och jag kan
              faktiskt förstå att man har prioriterat andra frågor framför den
              här. Det är det som har skett. Vi vet själva hur det är. Vi har
              en dagordning framför oss. Vi sätter de mest brännande punkterna
              högst på dagordningen, och de andra får vänta ett tag. Det går
              inte att behandla alla frågor på en gång. Det är tyvärr vad som
              har hänt i denna fråga. Men vi är överens i hela utskottet om
              att vi vill ha en utredning och att den ska tillsättas skyndsamt.
              Jag vet inte riktigt varför utskottets majoritet beskylls för
              passivitet.
            </seg>
            <seg n="67b9fc33">
              Jag har fått frågan vad det är som skiljer i utskottsmajoritetens
              text och i reservationen. Man använder precis samma ord i reservationen:
              Det är nu hög tid att regeringen, utan dröjsmål, beslutar om direktiv
              till den aviserade utredningen, och enligt vår mening är ett ytterligare
              tillkännagivande till regeringen därom påkallat. Betänkandetexten
              säger följande: Enligt utskottets mening bör dock regeringen utan
              dröjsmål besluta om direktiv till den aviserade utredningen. Det
              säger utskottet utan att vi tycker att det finns någon anledning
              till att återigen göra ett tillkännagivande. Vari ligger skillnaden
              egentligen att vara passiv eller aktiv i frågan?
            </seg>
            <seg n="32dc0755">
              Herr talman! Jag går över till frågan om jordabalkens felregler.
              Jag kan konstatera att Vänsterpartiet har ställt sig bakom den
              reservation som Folkpartiet har till förmån för motionsyrkandena.
              Den viktiga anledningen till att Vänsterpartiet vill reservera
              sig i den här frågan gäller just översynen och framför allt möjligheten
              till införande av obligatorisk besiktning. Att förkorta tiden
              för tioårsregeln som finns i dag är jag inte lika övertygad om.
              Jag vill ändå yrka bifall till reservation nr 1.
            </seg>
            <seg n="2a961a90">
              Avslutningsvis är det frågan om friköp av historiska arrenden.
              Där har vi ett särskilt yttrande. Utskottet, herr talman, har
              inte tagit ställning i frågan. Utskottet pekar på det beredningsarbete
              som fortgår. Vi vet att det i promemorian har sagts att det inte
              finns något behov av att få friköpa de historiska arrendena. Där
              har Vänsterpartiet en helt annan mening. Vi i Vänsterpartiet tycker
              att det inte minst av historiska och ideologiska skäl är viktigt
              att vi faktiskt öppnar upp för möjligheten att friköpa de historiska
              arrendena. Därför är det viktigt att jag klargör det ställningstagandet
              här. När frågan ska upp i riksdagen är det också viktigt att ha
              gjort ett tydligt ställningstagande eftersom det inte är någon
              annan i utskottet som har påtalat detta. Tydligen tycker resten
              av utskottet att det som har kommit fram i promemorian är okej,
              trots att man inte talar om det.
            </seg>
          </u>
          <note type="speaker" n="7a9ac2ba">
            Anf. 101 REZENE TESFAZION (s):
          </note>
          <u who="Q6206513" xml:id="i-5c904b9984f23707-4" n="4b7545a9">
            <seg n="eaeef316">
              Herr talman! När det gäller vad Ingemar Vänerlöv har sagt kan
              jag inte tillägga mer. Jag tycker att Tasso Stafilidis har svarat
              och kommenterat bra. Jag anser också att Niclas Lindberg redan
              på ett bra sätt har gett en förklaring när det gäller motionerna
              och reservationerna.
            </seg>
            <seg n="605241c9">
              Var och en som köpt ett hus har erfarenhet av den känsla av osäkerhet
              som det innebär att inte veta om huset till exempel är mögelskadat,
              utstrålar för mycket radon eller om skorstenen är på väg att rasa
              in. Även den husköpare som anlitat både en och två besiktningsmän
              kan känna sig osäker på vilket skick huset är i.
            </seg>
            <seg n="c4b2aae7">
              Det är denna osäkerhet som motionärerna har velat komma åt genom
              att föreslå en översyn av jordabalkens felregler. De menar att
              problemen med dolda fel i fastigheter blir allt vanligare och
              att det behövs ett bättre skydd för både köpare och säljare för
              att undvika tvister.
            </seg>
            <seg n="2e756f52">
              Utskottets majoritet har gjort bedömningen att nuvarande lagstiftning,
              trots allt, utgör en rimlig avvägning mellan säljarens och köparens
              villkor. Problemen som finns är inte av en sådan omfattning att
              det i dag är aktuellt med översyn av jordabalkens felregler.
            </seg>
            <seg n="f1e7b378">
              Herr talman! Vi är däremot helt överens i utskottet om att fastighetsmäklarlagen
              behöver ses över och att det är hög tid att komma i gång med arbetet.
              Det är glädjande att justitieministern nu har bestämt sig för
              att göra en mer allmän översyn av den här lagstiftningen och inte
              bara den som riksdagens tillkännagivande från 1998 avsåg. Men
              redan Niclas Lindberg sade att det är utskottets mening att regeringen
              utan dröjsmål bör besluta om direktiv till den aviserade utredningen.
            </seg>
          </u>
          <note n="76eb923a">
            Herr talman! Jag yrkar avslag på reservationerna och bifall till
            utskottets förslag i betänkande LU15.
          </note>
          <note type="speaker" n="86e46768">
            Anf. 102 INGEMAR VÄNERLÖV (kd) replik:
          </note>
          <u who="Q6032157" xml:id="i-7f64c27555b88866-0" n="378cf548">
            <seg n="37694191">
              Herr talman! Som Rezene Tesfazion hörde berömde jag majoriteten
              för det änglalika tålamodet. Jag återkommer till det strax.
            </seg>
            <seg n="b40f5148">
              Likaså hörde jag att Rezene Tesfazion gjorde Tasso Stafilidis
              ord till sina när det gällde just att förklara varför utskottsmajoriteten
              inte var passiv. Tasso frågade vad det var för skillnad på den
              skrivning som finns i betänkandetexten och vår reservation. Då
              utgår jag från att Tesfazion kanske har samma fråga. Visst är
              det en skillnad! I reservationen vill vi ha ett tillkännagivande.
              Det blir ju numret skarpare. Det går inte att komma ifrån det
              ligger i sakens natur.
            </seg>
            <seg n="2fba17da">
              När det sedan gäller tålamodet kan Rezene Tesfazion nog inte
              svara, men det är frestande att ställa frågan: Hur länge kan majoriteten
              tänka sig att ha fördrag med en regering som pratar mycket men
              har väldigt lite verkstad?
            </seg>
          </u>
          <note type="speaker" n="3dd5858e">
            Anf. 103 REZENE TESFAZION (s) replik:
          </note>
          <u who="Q6206513" xml:id="i-5c904b9984f23707-5" n="4b7545a9">
            <seg n="e438c697">
              Herr talman! Jag kan inte bedöma exakt hur justitieministern
              jobbar med den här frågan. Men jag och alla vet att det finns
              massor av andra frågor som är aktuella och som kommer upp varje
              dag. Det är väl i alla fall bra att det här har kommit och att
              det finns ett underlag för framtidens arbete. Det är därför vi
              säger att på grund av den tid som har gått är det dags att ge
              direktiv och jobba med den här frågan, som du och jag ställer
              i dag.
            </seg>
          </u>
          <note type="speaker" n="c0e7690e">
            Anf. 104 INGEMAR VÄNERLÖV (kd) replik:
          </note>
          <u who="Q6032157" xml:id="i-7f64c27555b88866-1" n="378cf548">
            <seg n="a8f68347">
              Herr talman! Jag förstår att det är svårt att svara på annat
              sätt. Jag har bara en kort följdfråga: Kan Rezene Tesfazion se
              något fall där utskottsmajoriteten skulle kunna komma med ett
              andra tillkännagivande?
            </seg>
          </u>
          <note type="speaker" n="4a058e1e">
            Anf. 105 REZENE TESFAZION (s) replik:
          </note>
          <u who="Q6206513" xml:id="i-5c904b9984f23707-6" n="4b7545a9">
            <seg n="0a7d2ef5">
              Herr talman! Inte i dagsläget. Jag tycker att det som står här
              och det som vi säger i dag är berättigat för den fråga som vi
              diskuterar.
            </seg>
          </u>
          <note type="speaker" n="7133ec75">
            Anf. 106 CHRISTER ADELSBO (s):
          </note>
          <u who="Q3363842" xml:id="i-c9754c80e9554cd8-0" n="15d6e267" next="i-cdf7a543e775899e-0">
            <seg n="b379bc9b">
              Herr talman! Jag anser att det är orimligt att generationer brukare
              och självständiga gårdar, som en gång i tiden hamnat under fideikommiss
              med flera historiskt betingade ägarkategorier, för all framtid
              ska vara fråntagna rätten att på fri grund utveckla sina jordbruk.
              Inget annat land i Europa har sedan demokratin infördes tillåtit
              fortsatt osjälvständighet för en jordbruksbefolkning under feodalt
              grundade ägarsystem. Vi är ensamma om detta.
            </seg>
            <seg n="de1c1573">
              Den 30 november 1989 fattade Sveriges riksdag med stor majoritet
              beslutet att medge jordbruksarrendatorerna rätt att friköpa sina
              gårdar vid så kallade historiska arrenden.
            </seg>
          </u>
          <note n="0feee6f7">
            1990 års arrendekommitté följde upp detta beslut genom att enhälligt
            förorda en friköpslag som skulle omfatta bönder under adeln, kyrkan,
            Domänverket samt universiteten.
          </note>
          <u who="Q3363842" xml:id="i-cdf7a543e775899e-0" n="15d6e267" prev="i-c9754c80e9554cd8-0">
            <seg n="20cd2003">
              Trots 1989 års riksdagsbeslut och klara förord för friköpsrätten
              från Arrendekommittén har någon sådan fortfarande inte införts.
            </seg>
            <seg n="e408d224">
              Som vi har hört har utredningen nu presenterats, och i den fastslås
              att det inte finns tillräcklig anledning till att lagstiftningsfrågan
              ska utredas på nytt. Detta kan man utan vidare hålla med om, för
              det finns redan tillräckligt med utredningsmaterial som låg till
              grund för riksdagsbeslutet 1989 att medge jordbruksarrendatorerna
              rätt till friköp. Det är egentligen bara att damma av det som
              finns.
            </seg>
            <seg n="794ce811">
              Att hänvisa, som utredaren gör, till att de som drabbas är så
              få känns oerhört märkligt. Detta tar inte på något vis bort den
              orättvisa som arrangemanget med historiska arrenden skapar. Skulle
              man resonera på detta vis när det handlar om minoritetsgrupper
              undrar jag vad vi får för samhälle.
            </seg>
            <seg n="a3eccf81">
              Herr talman! Historiskt arrende är ytterst en följd av överhetens
              spel om beskattningsrätten i gången tid detta får man aldrig glömma.
              Vi måste våga erkänna att vi har en kvarleva från ett helt annat
              och föråldrat samhällssystem.
            </seg>
            <seg n="aa86c492">
              I exempelvis Danmark har man gjort något åt detta och infört
              en laglig rätt till friköp av historiska arrenden. Man gjorde
              detta redan 1919. Det är verkligen hög tid att även vi i Sverige
              kan komma loss i denna fråga och någon gång göra detsamma.
            </seg>
            <seg n="26936d9a">
              Det är också oroväckande att många ungdomar vägrar ta över jorden
              som står under adligt förmyndarskap såsom deras föräldrar har
              gjort. Resultatet blir att jord, hus och allt vad bondegenerationer
              har skapat blir ännu en gåva till arvtagare till adel och storgods.
            </seg>
            <seg n="7344f90e">
              Ägandet har aldrig brukat eller bebott gårdarna. Detta är också
              enormt viktigt att framhålla. Befolkningen fanns där långt innan
              överheten på ett administrativt sätt blev en mellanhand mellan
              den och kronan/staten. Det var beskattningsrätten och inget annat
              som var av värde för frälset.
            </seg>
            <seg n="4d640a8d">
              Herr talman! Jag är rädd för att det hastar med att införa den
              historiska reformen, om det över huvud taget ska finnas några
              kvar att rädda till enskilt ägande.
            </seg>
            <seg n="96148f7b">
              Utredningar, remisser, utskottsbehandlingar och långa riksdagsdebatter
              alltifrån den 27 januari 1869 till vår tid har det varit utan
              att vi har kunnat lossa gångna århundradens statsskick över denna
              befolkningsgrupp.
            </seg>
            <seg n="6bb78af1">
              Något som också oroar är domen mot arrendatorn Gösta Tykesson
              på Ängalid vid Trolleholm i Skåne. De har haft gården i fyra generationer,
              och Gösta ville överlåta verksamheten till sin son, som hela sitt
              liv har varit inställd på just detta. Av någon anledning motsatte
              sig greven detta, och frågan gick till rätten.
            </seg>
            <seg n="752ee359">
              Domen som kom var både häpnadsväckande och överraskande. Trots
              att verksamheten bedrivs på nästan 70 hektar och att de har börjat
              med flera nya grepp och idéer kom man fram till att verksamheten
              inte var utvecklingsbar. Om inte närmare 70 hektar skulle räknas
              som utvecklingsbart faller närmare 85 % av alla arrendatorer på
              just detta faktum.
            </seg>
            <seg n="93ab6516">
              Domen är överklagad till hovrätten, men detta är helt klart ett
              allvarligt hot mot alla dessa arrendatorer.
            </seg>
            <seg n="a513ba9b">
              Ytterligare ett annat problem som har uppkommit är att många
              jordägare försöker roffa åt sig de EU-ersättningar som ska gå
              till brukaren. Trots att det framgår att ersättningarna ska gå
              till den aktive brukaren, det vill säga arrendatorn i ett arrendeförhållande,
              och inte till jordägaren försöker man på olika sätt få tillgång
              till hela eller delar av denna ersättning.
            </seg>
            <seg n="defaefd9">
              Båda dessa saker gör mig djupt oroad. Detta gör inte adeln och
              storgodsägarna mer benägna att självmant bevilja friköp, utan
              det ger snarare signalen att inte längre ens godkänna släktövertagande.
            </seg>
            <seg n="2a7b4379">
              Vi måste vakna och börja reagera på det som håller på att ske.
              Som jag sade tidigare: Det hastar med att införa den här historiska
              reformen, om det över huvud taget ska finnas några kvar att rädda
              till enskilt ägande.
            </seg>
            <seg n="6cdd972c">
              En primär fråga i sammanhanget är frågan angående den eventuella
              konflikten med grundlagen, regeringsformen 2 kap. 18 §, samt till
              viss del även Europarådskonventionen om mänskliga rättigheter.
              Vissa hävdar att regeringsformen säger att expropriation till
              förmån för enskild inte får ske. Men detta är inte helt rätt det
              står inte heller så. Och inom juristkåren har man delade meningar
              om detta. Frågan har heller aldrig prövats av Lagrådet.
            </seg>
            <seg n="fd00e9a1">
              Det nya sedan den 1 januari 1995 är tillkomsten av ordet angelägna
              att tillgodose angelägna allmänna intressen i förhållande till
              Europarådskonventionen, som har formuleringen i det allmännas
              intresse.
            </seg>
            <seg n="a8f5b465">
              Vad som är ett angeläget allmänt intresse måste till slut i viss
              mån bli föremål för en politisk värdering där hänsyn måste tas
              till vad som är godtagbart från rättssäkerhetssynpunkt i ett modernt
              och demokratiskt samhälle.
            </seg>
            <seg n="1f484174">
              Sug på det sista: ett modernt och demokratiskt samhälle.
            </seg>
            <seg n="81f7509a">
              När det gäller Europarådskonventionen om mänskliga rättigheter
              konstaterade man också i en dom att de nationella organen principiellt
              är bättre skickade än domstolen att avgöra vad som ska anses vara
              i det allmännas intresse.
            </seg>
            <seg n="1619d5d6">
              Herr talman! Men grundbulten i denna fråga är trots allt att
              det är en kvarleva från ett helt annat samhällssystem. Att avskaffa
              de sista resterna av ett feodalt system är ett självklart led
              i en politik för ökad social och ekonomisk rättvisa. Det är sannerligen
              hög tid för riksdagen att slutligen ta ställning i denna fråga.
              Tiden håller faktiskt på att rinna ifrån oss. Det måste vi ha
              klart för oss.
            </seg>
            <seg n="e4e41d4a">
              I sak förväntar jag mig stöd. Jag hoppas att jag har stöd i alla
              fall av s, v och mp, även om Tasso gjorde mig lite bekymrad med
              sitt inlägg. Men var står Centern i denna fråga? Står man fortfarande
              på adelns och storgodsägarnas sida i denna fråga? Det är något
              som förvånar mig och inte minst många arrendatorer.
            </seg>
          </u>
          <note n="2d468a79">
            Efter det att riksdagen under hela 90-talet fram till 1998/99
            års riksmöte avslagit nya motioner med krav på friköpsrätt beslutade
            riksdagen i mars 1999 i ett tillkännagivande till regeringen att
            frågan om friköp på nytt borde utredas.
          </note>
          <note n="5e5b0d4e">
            I den av riksdagen antagna propositionen 1993/94:17, s. 48, uttalas:
          </note>
          <note type="speaker" n="94345ab7">
            Anf. 107 TASSO STAFILIDIS (v) replik:
          </note>
          <u who="Q6186607" xml:id="i-7e3b2f69757394df-9" n="e9574919">
            <seg n="0807e660">
              Herr talman! Jag blir lite orolig över att Christer blev orolig
              över det jag hade sagt.
            </seg>
            <seg n="ba7c7e6e">
              Jag håller helt och hållet med. Jag instämmer i vartenda ord
              som du har sagt i ditt anförande. Jag vet inte riktigt vad det
              var som du blev orolig över. Det som jag vill klargöra med mitt
              särskilda yttrande är ju att Vänsterpartiet har precis den hållning
              som du har presenterat i talarstolen. Vi vill ha en lagstiftning
              som ger rätt till friköp av de historiska arrendena. Det uttalandet
              har inte utskottet gjort, utan man hänvisar bara till det pågående
              arbetet. Det är därför som jag har valt att ha ett särskilt yttrande.
            </seg>
          </u>
          <note type="speaker" n="b452a94f">
            Anf. 108 CHRISTER ADELSBO (s) replik:
          </note>
          <u who="Q3363842" xml:id="i-c096c0c9b6b1d770-0" n="15d6e267">
            <seg n="80734a4e">
              Herr talman! Det var precis det som oroade mig i det du sade,
              att det endast var du som hade gjort det här ställningstagandet.
              Jag förväntar mig och hoppas på, som sagt, att ha stöd i denna
              fråga även från mina partikamrater och Miljöpartiet.
            </seg>
          </u>
          <note type="speaker" n="e83f4c61">
            Anf. 109 TASSO STAFILIDIS (v) replik:
          </note>
          <u who="Q6186607" xml:id="i-7e3b2f69757394df-10" n="e9574919">
            <seg n="913d4591">
              Herr talman! Ja, det hoppas jag också. Det är tyvärr ingen av
              dina partikamrater som har berört den här frågan. I inledningen
              gjorde man det, men det har inte i sak tagits upp i anförandena.
            </seg>
            <seg n="48825330">
              Jag är också nyfiken på vad ditt parti tycker i den här frågan.
              På departementet svajar man i frågan om man ska gå den senaste
              utredningen till mötes och inte ge någon rätt till friköp av historiska
              arrenden, vilket jag tycker är helt felaktigt. Det vore att gå
              en helt felaktig väg.
            </seg>
            <seg n="5115866b">
              Jag hoppas att vi tillsammans kommer att förmå både dina partikamrater
              och Miljöpartiet att skyndsamt komma till rätta med den här problematiken,
              så att vi får en lagstiftning så snart som möjligt.
            </seg>
          </u>
          <note type="speaker" n="48f8c720">
            Anf. 110 CHRISTER ADELSBO (s) replik:
          </note>
          <u who="Q3363842" xml:id="i-c096c0c9b6b1d770-1" n="15d6e267">
            <seg n="cd893bcb">
              Herr talman! Det är just det som oroar mig också. Det handlar
              om attityden i den här utredningen. Inställningen är i princip,
              som jag sade tidigare, att det är så få det berör att det egentligen
              inte finns någon anledning att göra någonting. Det är skrämmande
              att ha en sådan inställning.
            </seg>
            <seg n="60a8fddf">
              Visst är det en minoritetsgrupp, men det gäller faktiskt att
              titta på det här. Vi är, som sagt var, ensamma i Europa om att
              ha ett sådant system som vi har. När man berättar om detta för
              folk tror de knappt att det är sant att det över huvud taget finns.
            </seg>
            <seg n="b34ebd50">
              Vågar vi inte ta tag i denna fråga? Det har ju även efter den
              här utredningen tillkommit en del saker som jag har nämnt här
              i dag. Det gäller bland annat domen nere i Skåne. Skulle den vinna
              gehör även i hovrätten gäller det att tänka till. Det är ju en
              signal till adel och storgodsägare att det inte finns någon anledning
              att göra någonting. Man går inte ens med på att lämna över det
              till släkten och så vidare utan kör bara på och tar över jorden.
              Det gör ju också att man kan ta hand om EU-ersättningarna.
            </seg>
            <seg n="7c227e82">
              Det är en skrämmande utveckling. Jag hoppas att inte minst lagutskottet
              tar till sig det här och verkligen tar sig en funderare, även
              om man kanske inte gör det på departementet.
            </seg>
          </u>
          <note n="4ff313ff">
            Föredrogs
          </note>
          <note n="9df5b910">
            Överläggningen var härmed avslutad.
          </note>
          <note n="dfb63785">
            11 § Människosmuggling och tidsbegränsat uppehållstillstånd för
            målsägande och vittnen
          </note>
          <note type="speaker" n="70ab85a3">
            Anf. 111 SVEN BRUS (kd):
          </note>
          <u who="Q5588504" xml:id="i-81ba0247e5fde920-0" n="9180db72">
            <seg n="cb7700d4">
              Herr talman! Det finns anledning att känna oro över flyktingpolitikens
              utveckling inom EU. Vi kristdemokrater vill att den svenska regeringen
              ska verka för en mer human europeisk flyktingpolitik. Det finns
              nämligen i dag allt färre lagliga sätt att ta sig till EU-länderna
              för att söka asyl, och utvecklingen i övriga länder, och för den
              delen i Sverige, går närmast i motsatt riktning i förhållande
              till den intention jag uttryckte nyss.
            </seg>
            <seg n="4f9add9e">
              Det förslag om utökat transportörsansvar som kommer till kammaren
              senare i vår är ett exempel på hur hindren byggs upp. Det är viktigt
              att grundinställningen om en human europeisk och svensk flyktingpolitik
              finns med i tankevärlden också när vi tar ställning till hur vi
              ska förhindra människosmuggling. Det ska naturligtvis aldrig vara
              straffbart att av ideella skäl hjälpa en skyddssökande person
              att komma till Sverige, men smuggling av människor i vinstsyfte
              ska självfallet motverkas och bestraffas när så är möjligt.
            </seg>
            <seg n="592fa394">
              Regeringen föreslår att det ska vara straffbart att vistas i
              Sverige olovligt. Det är naturligtvis ett rimligt krav att personer
              anmäler sig vid inresan, men verkligheten ser ibland annorlunda
              ut. Det är i dag endast ett fåtal som söker asyl direkt vid inresan.
              Att det tillsammans med dokumentlösheten hos flertalet är ett
              problem kan ingen bestrida. Nu slår vi vakt om en viktig princip
              det är viktigt att understryka när vi säger att varje person,
              hans eller hennes skyddsskäl, ska prövas och bedömas individuellt.
              Vi kan inte utesluta att vissa personer har rimliga skäl till
              att inte anmäla sin inresa på en gång. Det här menar vi att regeringen
              borde överväga en gång till så att vi inte hamnar i en situation
              där vi riskerar att straffbelägga människor med verkliga asylskäl.
              Jag vill än en gång, herr talman, varna för att vi riskerar att
              stänga alltfler lagliga ingångar till Sverige med den ena åtgärden
              efter den andra.
            </seg>
            <seg n="a4db4d1e">
              Det är naturligtvis inte rimligt att jämställa straffet för otillåtet
              passerande av yttre gräns, som det uttrycks här, med straffet
              för människosmuggling i vinstsyfte. Den föreslagna höjningen av
              maxstraffet bör därför avslås.
            </seg>
            <seg n="aa83171c">
              Den snabbt accelererande handeln med fattiga kvinnor och barn,
              i dag allt oftare från Östeuropa till Västeuropas storstäder,
              är en vidrig sexualiserad slavhandel. Den här smutsiga handeln
              beräknas omsätta 70 miljarder kronor årligen. Enligt FN:s utvecklingsfond
              för kvinnor, Unifem, handlar det om ca 700 000 människor som säljs
              varje år. Bara tanken att människor är till salu är förfärande.
            </seg>
            <seg n="64d51438">
              Unga kvinnor och flickor är majoriteten av offren för den här
              handeln i Europa. De allra flesta kommer från fattiga familjer
              i Östeuropa och före detta Sovjetunionen. En kartläggning som
              gjorts av Kvinnoforum visar att antalet prostituerade kvinnor
              från Baltikum och Östeuropa har ökat markant i Norden. Rikskriminalen
              har uppskattat att det har kommit mellan 400 och 600 kvinnor per
              år till Sverige under de senaste åren.
            </seg>
            <seg n="1c769930">
              Enligt den nya lagen, från 2002, kan personer som organiserar,
              transporterar, tar emot eller håller någon inlåst för sexuell
              exploatering dömas till mellan två och tio års fängelse. De här
              straffen är fortfarande relativt lindriga jämfört med exempelvis
              straffen vid narkotikahandel. Nu har EU-kommissionen genom ett
              direktiv föreslagit att ett offer för människohandel ska kunna
              beviljas uppehållstillstånd när man samarbetar i rättsliga förfaranden
              mot förövarna. Europaparlamentet har välkomnat det här förslaget
              i en gemensam resolution.
            </seg>
            <seg n="99b8b237">
              Man måste se mycket allvarligt på den här smutsiga människohandeln.
              Målet måste vara att skydda och hjälpa offren och samtidigt upptäcka
              och straffa förövarna. För det krävs det mer resurser, inte minst
              till polisen som ska utreda trafficking -brott. Trots att regeringen
              hävdar att polisen har tillförts mer resurser och fått förstärkt
              kompetens menar faktiskt de poliser som arbetar på fältet med
              de här frågorna att så verkligen inte är fallet. För att man ska
              kunna komma i kontakt med och förstå och hjälpa trafficking -offer
              krävs det att man i större utsträckning tar vara på frivilligorganisationernas
              erfarenheter och kunskaper på området.
            </seg>
            <seg n="c47ba2a6">
              Det finns vidare en uppenbar risk för att de kvinnor som reser
              hem blir uppsökta och till och med hemsökta av ligor som bedriver
              slavhandel eller att de förskjuts från sina familjer när familjerna
              får reda på att kvinnan varit inblandad i prostitution. Kristdemokraterna
              anser att det bör utredas noga om det är möjligt att skapa ett
              hållbart skydd och stöd till trafficking -offer när de återvänder
              hem. Att endast erbjuda offer för människohandel ett tillfälligt
              uppehållstillstånd för att de ska vittna mot sina förövare skulle
              annars kunna ses som bara ännu ett sätt att utnyttja dem. Om och
              när ett tillfälligt uppehållstillstånd ska ges under en utredningsfas
              måste det naturligtvis ske mycket snabbt.
            </seg>
            <seg n="3b93e641">
              Anhörigkommittén anser att offren i vissa situationer ska kunna
              beviljas permanent uppehållstillstånd av humanitära skäl. Det
              är ett krav som är rimligt och som vi kristdemokrater också ställer
              oss bakom.
            </seg>
            <seg n="84d1c52a">
              Amnesty har krävt att kvinnorna ska ha rätt att söka asyl och
              få asyl om de inte kan garanteras skydd. Hur svenska myndigheter
              ska kunna garantera att en kvinna inte utsätts för trakasserier
              och en ovärdig behandling i Vitryssland, Georgien eller någon
              annanstans är naturligtvis inte alldeles lätt att föreställa sig.
              Därför bör vi ha en generös hållning både till tillfälliga och
              permanenta uppehållstillstånd för de här utsatta kvinnorna. Vi
              tillstyrker förslaget om att trafficking -offer som inte kan garanteras
              skydd ska kunna söka och beviljas uppehållstillstånd, antingen
              som skyddsbehövande eller på humanitär grund. Vi anser att Sverige
              har ett stort ansvar för de här kvinnorna och för barnen som utnyttjas
              och vilkas människovärde kränks på grövsta tänkbara sätt.
            </seg>
            <seg n="8f8a1114">
              Herr talman! Det finns ett antal reservationer i det här betänkandet
              som flera partier och även vi kristdemokrater står bakom. Jag
              yrkar bifall till reservation nr 10.
            </seg>
          </u>
          <note type="speaker" n="d040c692">
            Anf. 112 ULLA HOFFMANN (v):
          </note>
          <u who="Q4954312" xml:id="i-8fb422b141e0bda8-0" n="82710b06">
            <seg n="958fd162">
              Herr talman! Vad är människosmuggling, smuggling av människor?
              Vad blir den människa som smugglas? Olagligt införd som en smugglad
              flaska vodka? Eller illegal? Nej, inte kan väl en människa vara
              illegal. Det var ju länge sedan vi till exempel slutade betrakta
              barn födda utom äktenskapet som oäkta eller olagliga.
            </seg>
            <seg n="8de63e4d">
              Vem är det som smugglar? Vad är den som smugglar? Begår han eller
              hon en illegal eller olaglig handling? Är han eller hon rentav
              kriminell? Var min morfar kriminell? Nej, inte kunde väl min morfar
              ha varit kriminell för att han hjälpte till att forsla människor
              från Danmark till Sverige under andra världskriget, gömde dem
              och såg till att de fick mat. Nej, inte min morfar. Fick han betalt?
              Inte vet jag hur det skulle betraktas i dag, men han fick viss
              ersättning för utlägg för bensin, båt och mat. Vinstsyfte? Nej,
              ideologi. Han trodde på människors rätt att slippa gaskamrar oavsett
              deras etnicitet, sexuella läggning, om de var oliktänkande eller
              hade en viss religion.
            </seg>
            <seg n="21cffd66">
              Vad är marknadsekonomi? Inte för att jag är den som begriper
              sådana invecklade resonemang, men jag tror att det handlar om
              en marknad som skapar efterfrågan, som gör att säljaren av en
              vara eller en tjänst får avsättning för sina produkter och därmed
              en vinst. Det bästa sättet om man vill ha bort en marknad för
              vissa varor och tjänster torde då vara att man stryper efterfrågan.
              Så resonerar man i varje fall vad gäller prostitution och människohandel
              för sexuella ändamål. Se till att män slutar köpa sexuella tjänster
              så det inte finns någon marknad! Om det inte finns någon efterfrågan
              så borde marknaden försvinna enligt marknadsekonomiska teorier.
            </seg>
            <seg n="f10a39cf">
              Det bästa regeringen kunde göra om man vill ha bort marknaden
              för den tjänst som det är att hjälpa en människa att fly sitt
              land undan förföljelse, krig och terror vore förstås att strypa
              efterfrågan. Det handlar först och främst om att skapa en rättvis
              och fredlig värld men också att göra det möjligt för människor
              att ta sig till våra gränser och söka asyl här. I stället inför
              man transportörsansvar som gör att människor på flykt inte kan
              ta sig ur det land där de förföljs utan hjälp av marknadsekonomer
              som utnyttjar den situation som efterfrågan skapar.
            </seg>
            <seg n="0bba0999">
              I det betänkande som vi diskuterar i dag finns det inte några
              som helst förslag som minskar efterfrågan på dessa tjänster. I
              stället skärper man straffen i alla led. Det i sin tur kommer
              att innebära att de som behöver hjälp med att lämna sitt land
              riskerar att råka fruktansvärt illa ut. Om det blir mer riskfyllt
              för den som smugglar en människa innebär det att han eller hon
              tar ett högre pris, och transporterna kommer att ske i ännu sämre
              lastbilar, båtar eller flygplan. Det är så enkelt att ett barn
              begriper det. Se till att vi får en solidarisk och rättvis flyktingpolitik
              så att det inte finns någon marknad för människosmugglare!
            </seg>
            <seg n="990b65c3">
              Herr talman! Sedan flera år är det förbjudet i Sverige att köpa
              sexuella tjänster. Eftersom marknadskrafterna råder även här innebär
              det att män i Sverige skapar en efterfrågan som i sin tur leder
              till människohandel för sexuella ändamål. Det är en marknad som
              i dag omsätter lika mycket pengar som narkotikahandeln. Enligt
              de senaste uppgifterna förs ca 800 000 kvinnor och barn in i EU-området
              för att utnyttjas i sexhandeln. Och män i Sverige fortsätter att
              köpa sex. Hur många män som köper sex tänker på att de medverkar
              i en grov, organiserad internationell brottslighet? Det är faktiskt
              vad de gör.
            </seg>
            <seg n="02158082">
              Ett sätt att komma åt de kriminella män som köper sex är förstås
              att åtala dem för det brott de begått. För det behövs vittnen
              som kan vittna om vad de har utsatts för. Ett sådant vittne hade
              Lilja i filmen Lilja 4-ever kunnat vara om hon hade fått det stöd
              hon hade behövt av det svenska samhället.
            </seg>
            <seg n="29557b56">
              Nu föreslår regeringen och socialförsäkringsutskottet att riksdagen
              ska besluta att de kvinnor och barn som utsatts för människohandel
              för sexuella ändamål ska få möjlighet att stanna i Sverige under
              tiden de vittnar. Det är bra, men jag ställer mig frågan om det
              är tillräckligt. Regeringen bedömer att den lagstiftning som vi
              har i dag är fullständigt tillräcklig vad gäller att pröva frågan
              om permanent uppehållstillstånd för offren för människohandel
              för sexuella ändamål. Den bedömningen delar inte Vänsterpartiet.
            </seg>
            <seg n="d6523457">
              Den praxis som Utlänningsnämnden har lagt fast vad gäller tillämpningen
              av flyktingkonventionen utesluter offer för människohandel för
              sexuella ändamål. Man vägrar att se den politiska dimensionen
              i de hot och den förföljelse dessa kvinnor kan utsättas för och
              det faktum att de inte kan få något effektivt skydd från hemlandets
              myndigheter.
            </seg>
            <seg n="864d22eb">
              Utskottet gjorde en studieresa till Kanada i januari i år för
              att bland annat studera asylprocessen. Där har man, fick vi reda
              på, beviljat flyktingstatus till en prostituerad från Thailand
              på grund av de hot som hon och hennes familj utsattes för av hennes
              hallick. De thailändska myndigheterna saknade vilja eller förmåga
              att ge henne skydd mot hallickens hot.
            </seg>
            <seg n="fc66d20c">
              Nu har en utredning om kvinnors asylskäl just presenterat sina
              förslag och ska remissbehandlas. Vi förutsätter att de kvinnor
              som transporterats hit för sexuell exploatering i fortsättningen
              kommer att anses vara förföljda på grund av kön och att de därmed
              ska kunna erhålla flyktingstatus.
            </seg>
            <seg n="dbde1b57">
              Herr talman! Genomgående för de två frågor som jag har tagit
              upp är att det bästa sättet om man vill nå resultat, både vad
              gäller människosmuggling och människohandel för sexuella ändamål,
              är att se till att det inte finns någon efterfrågan, vare sig
              på människosmugglare eller sexuella tjänster.
            </seg>
            <seg n="f8c10958">
              Jag står självfallet bakom Vänsterpartiets samtliga reservationer,
              men för att vinna tid yrkar jag bifall endast till reservation
              2 under punkt 2 och reservation 11 under punkt 7.
            </seg>
          </u>
          <note type="speaker" n="d29eef47">
            Anf. 113 BIRGITTA CARLSSON (c):
          </note>
          <u who="Q4916292" xml:id="i-7f9165fcf90d7193-0" n="a88986af" next="i-b51b30ba47072ab8-0">
            <seg n="55998bfb">
              Herr talman! Jag vill först uttrycka min uppskattning över att
              statsrådet Barbro Holmberg finns med här i kammaren när vi diskuterar
              frågor som berör hennes ansvarsområde.
            </seg>
          </u>
          <note n="a548c320">
            Jag står självklart bakom alla reservationer där jag finns med
            men yrkar bifall endast till reservationerna nr 1 och nr 9.
          </note>
          <u who="Q4916292" xml:id="i-b51b30ba47072ab8-0" n="a88986af" prev="i-7f9165fcf90d7193-0">
            <seg n="1a53304f">
              Människosmuggling, olaglig transport av människor över nationella
              gränser, är ett problem som har ökat och som till stor del bedrivs
              av kriminella organisationer. Dessa smugglare ägnar sig allt oftare
              åt människohandel som har inslag av utnyttjande och exploatering.
            </seg>
            <seg n="582b0e9f">
              Genom undertecknandet av FN:s människohandelsprotokoll har Sverige
              förbundit sig att ställa människohandlarna inför rätta och vidta
              åtgärder mot den organiserade brottsligheten. Enligt FN blir mellan
              700 000 och 2 miljoner människor i världen offer för människohandel
              varje år. Denna handel kan ekonomiskt jämföras med den internationella
              drog- och vapensmugglingen.
            </seg>
            <seg n="bf6cd0e7">
              Handeln med människor har vuxit explosionsartat under de senaste
              åren, och alltfler kvinnor och barn säljs till prostitution och
              sexhandel. FN har uppskattat att de kriminella grupperna tjänar
              ca 7 miljarder dollar varje år på kvinnohandel.
            </seg>
            <seg n="798d3afd">
              Enligt rikskriminalpolisen luras kvinnor, ofta mycket unga, som
              regel med löfte om välavlönat arbete på restauranger eller liknande.
              När de kommit fram till destinationslandet fråntas de identitetshandlingar,
              tvingas prostituera sig och hålls under uppsikt av hallickar som
              tar hand om merparten av kvinnornas inkomster.
            </seg>
            <seg n="e4821ddd">
              Vi är många som har sett filmen Lilja 4 ever , och med den unga
              kvinnan i filmen på våra näthinnor känner vi en fruktansvärd avsky
              för dessa kriminella handlingar som med alla medel måste bekämpas.
            </seg>
            <seg n="0e1a8d65">
              Det är tyvärr alltför vanligt att barn, både flickor och pojkar,
              utnyttjas i människohandeln, och deras kroppar säljs över hela
              världen. Det finns en organiserad kriminalitet med barn som handelsvaror.
              Den kommersiella sexuella exploateringen av barn kan vi betrakta
              som tvångsarbete och ett övergrepp mot kroppens integritet. Ordet
              slaveri är på inget vis för starkt.
            </seg>
            <seg n="daf171c8">
              Slaveriet och slavhandeln är på nytt, bokstavligt talat, en växande
              företeelse i vårt land och i Europa, och det är nästan 700 år
              sedan Magnus Eriksson avskaffade träldomen. I Sverige finns en
              marknad för denna fruktansvärda verksamhet, och den ska vi aldrig
              acceptera.
            </seg>
            <seg n="47fa3e26">
              Barnsexbrottslingar kommer från alla samhällsklasser och sociala
              förhållanden och har olika sorters yrken. Merparten av barnsexbrottslingarna
              är män. Många av de barn som råkar ut för människohandel kommer
              från barnhem. De är så kallade gatubarn eller kan till och med
              ha sålts av sina egna föräldrar.
            </seg>
            <seg n="7b8f382a">
              För de personer som har fallit offer för människohandel kan det
              vara förenat med livsfara att återvända hem. Offer för organiserad
              gränsöverskridande brottslighet, där syftet ofta är att de ska
              bli sexuellt exploaterade, riskerar att utsättas för hot vare
              sig de stannar i Sverige och vittnar mot sina förövare eller om
              de återvänder till en situation där de återigen kommer att utnyttjas.
            </seg>
            <seg n="4717eedc">
              Regeringen föreslår att kvinnor och barn som har fallit offer
              för människohandel i Sverige ska ha rätt att stanna så länge brottsutredningen
              mot de misstänkta människohandlarna och förövarna pågår.
            </seg>
            <seg n="18e77026">
              Vi i Centerpartiet anser att personer som har fallit offer för
              människohandel eller trafficking ska ges tidsbegränsade uppehållstillstånd
              som målsägande eller vittnen, så att de kan stanna under hela
              rättsprocessen. Vi anser inte att det är tillräckligt att offren
              får stanna endast under den tid som rättsprocessen kräver. I normalfallet
              bör de därefter beviljas permanenta uppehållstillstånd om de så
              önskar. Vi har ett extra stort ansvar eftersom det är i Sverige
              som trafficking -offren har blivit utnyttjade. Anledningen till
              att de här kvinnorna och barnen kommer till Sverige är för att
              det finns en marknad här det finns svenska män som vill köpa sex.
              Och då kan vi inte bara låta dem stanna för att brotten ska redas
              ut och sedan skicka hem dem. Ett permanent uppehållstillstånd
              skulle även öka benägenheten att anmäla brotten. Risken för att
              bli utslängd ur Sverige gör att många i dag drar sig för en polisanmälan.
            </seg>
            <seg n="330c41d9">
              Hänsyn måste också tas till att många av dem har svårt att återvända,
              och en generös bedömning av möjligheterna till uppehållstillstånd
              av humanitära skäl bör göras.
            </seg>
            <seg n="6e674c32">
              Det är också viktigt att personerna under utredningen och rättegången
              får ett värdigt omhändertagande, och detta borde skötas av socialtjänsten
              som kan ta ansvar för de utsatta personerna i form av försörjning,
              boende och riktat socialt stöd. Personerna behöver med all säkerhet
              hjälp att komma tillbaka till en fungerande tillvaro både psykiskt,
              fysiskt, socialt och ekonomiskt.
            </seg>
            <seg n="4a8d9ee6">
              Uppsökande verksamhet måste bedrivas, och det är också viktigt
              att både polisen och all annan personal som arbetar med dessa
              personer kontinuerligt utbildas när det gäller hantering av kvinnor
              och barn som utsatts för människohandel.
            </seg>
            <seg n="395a999f">
              Det finns säkert också personer som utsätts för människohandel
              och som vill återvända till sitt hemland, och då ska det stöd
              och den hjälp som kan behövas sättas in. Initialt bör svenska
              myndigheter ansvara för tryggheten och säkerheten. De hjälpande
              insatserna, som bör sättas in så snart personen anländer till
              hemlandet, kan handla om att upprätta kontakt med myndigheter
              eller organisationer på plats.
            </seg>
            <seg n="d70444c3">
              Till sist, herr talman: Regeringen föreslår i betänkandet att
              Migrationsverkets personal som arbetar på förvarsenheten ska ta
              ansvar för behandling och tillsyn av förvarstagna personer också
              när de vistas utanför förvarslokalerna.
            </seg>
            <seg n="96e6103f">
              Om det finns risk för att de förvarstagna personerna ämnar rymma
              under sin vistelse utanför lokalen innebär detta att personalen
              vid förvarsenheterna ges befogenhet att använda våld för att hindra
              rymning. Centerpartiet anser i likhet med Röda Korset att användandet
              av våld skapar ett oönskat avstånd mellan personal och förvarstagna.
              Personalen på förvaren arbetar bland annat med motivationssamtal
              och stödjande samtal med de förvarstagna, och det skulle innebära
              en konflikt om de får befogenheter att använda våld, som i värsta
              fall kan leda till att våldsbefogenheterna missbrukas. Den utvecklingen
              vill vi absolut inte se. Det eventuella värdet av våldsanvändande
              för att förhindra rymningar står inte i proportion till de negativa
              konsekvenserna. Därför vill vi att regeringen återkommer med ett
              nytt förslag när det gäller ansvaret vid vistelse utanför förvarslokal.
            </seg>
          </u>
          <note type="speaker" n="ebb9ffd0">
            Anf. 114 MONA JÖNSSON (mp):
          </note>
          <u who="Q4988873" xml:id="i-7f0372cc50fa99b5-0" n="40a1c36b" next="i-3a116277a0e1cc22-0">
            <seg n="8c8588ed">
              Herr talman! Trafiken med personer som utsätts för människosmuggling
              har ökat, och då speciellt handeln med kvinnor. Det är mycket
              viktigt att Sverige intensifierar kampen med att bekämpa människohandel
              för sexuella ändamål. Barn är i detta sammanhang en utsatt grupp,
              och varje år blir omkring 1,2 miljoner av världens barn offer
              för människohandel. Vi anser att människosmugglare som uppfyller
              kraven för straffbarhet bör bedömas strängare när den smugglade
              är minderårig.
            </seg>
            <seg n="5f3b1a08">
              Viktigt är också att polis och åklagare kontinuerligt utbildas
              för att på bästa sätt arbeta med offer för människohandel. Det
              talas om stora kunskapsbrister inom bland annat polis och åklagarväsendet
              vad gäller frågor som rör trafficking . Glädjande nog har man
              just i dag på Polishögskolan i Solna en konferens där polis, åklagare
              och utländska experter diskuterar utökat internationellt samarbete
              för att bekämpa övergrepp och sexhandel med barn och kvinnor.
              Det får inte bli så att ärenden handläggs efter godtycke och intresse
              från chefer, som det kan vara i dag. Om de som är inblandade i
              handläggning av fall med människohandel är rätt utbildade och
              känner till vad de ska leta efter för att upptäcka brotten, och
              dessutom gör djupintervjuer med personer som misstänks vara utsatta
              för brottet, skulle förövare snabbare kunna gripas och ställas
              till svars.
            </seg>
            <seg n="29120dfa">
              Miljöpartiet anser att människor som är drabbade av människosmuggling
              för sexuella ändamål och väntar på utredning och rättegång måste
              få hjälp i form av försörjning, boende och riktat stöd. De utsatta
              behöver hjälp för att komma tillbaka till en fungerande tillvaro
              psykiskt, fysiskt, socialt och ekonomiskt.
            </seg>
            <seg n="8326706c">
              Miljöpartiet välkomnar att det i utlänningslagen införs en bestämmelse
              som gör det möjligt för en förundersökningsledare att ansöka om
              ett tidsbegränsat uppehållstillsånd för utländska målsäganden
              och vittnen i mål om människosmuggling. Vi vill också att en kvinna
              som utsatts för trafficking ska få möjlighet att efter begäran
              ansöka om permanent uppehållstillstånd utifrån humanitära skäl.
              Prövningen ska vara individuell. I betänkandet hänvisar man till
              att det är möjligt redan i dag, men jag anser att det hittills
              varit näst intill omöjligt för en kvinna som är offer för människohandel
              i Sverige att få hjälp på grund av den okunskap som finns hos
              myndighetspersoner. Därmed är chansen att kunna söka uppehållstillstånd
              så som vi avser nästan obefintlig.
            </seg>
            <seg n="33e0a5ef">
              Miljöpartiet anser vidare att människor som fallit offer för
              människohandel måste ges stöd och hjälp när de återvänder till
              hemlandet om de väljer att återvända. Det bör utredas om det är
              praktiskt möjligt att erbjuda skydd och stöd för de drabbade genom
              att svenska myndigheter upprättar kontakter med lokala myndigheter
              och organisationer. Vad jag vet pågår det samarbete med utländska
              myndigheter när det gäller att gripa förövare men inte för att
              hjälpa offren till rehabilitering och till ett bättre liv.
            </seg>
            <seg n="10aa5ea6">
              I betänkandet vill man ge Migrationsverket befogenheter att använda
              våld för att hindra rymning utanför förvarslokaler. Miljöpartiet
              anser inte att förslaget ska genomföras. Vi anser att om det föreligger
              risk för rymning ska personer från andra myndigheter med relevant
              utbildning sättas in och finnas med.
            </seg>
            <seg n="98108ed0">
              Herr talman! Jag stöder givetvis alla våra reservationer men
              för tids vinnande yrkar jag bifall endast till reservationerna
              3 och 14.
            </seg>
          </u>
          <note n="4ff313ff">
            Föredrogs
          </note>
          <note n="51a150e6">
            Ajournering
          </note>
          <note n="625a07e4">
            Kammaren beslutade kl. 16.51 på förslag av förste vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u who="Q4988873" xml:id="i-3a116277a0e1cc22-0" n="40a1c36b" prev="i-7f0372cc50fa99b5-0">
            <seg n="97dca69b">
              Återupptagna förhandlingar
            </seg>
          </u>
          <note n="bd385c87">
            Förhandlingarna återupptogs kl. 17.00.
          </note>
          <note n="63149a32">
            12 § Beslut om ärenden som slutdebatterats vid dagens sammanträde
          </note>
          <note n="4ea2282d">
            Punkt 1
          </note>
          <note n="1e20753a">
            Punkt 7
          </note>
          <note n="7828d556">
            Punkt 10
          </note>
          <note n="7e3103c0">
            Punkt 16
          </note>
          <note n="33a3f4b4">
            Punkt 18
          </note>
          <note n="f444f6da">
            Punkt 20
          </note>
          <note n="b0843051">
            Övriga punkter
          </note>
          <note n="4ea2282d">
            Punkt 1
          </note>
          <note n="cbf14e2e">
            Punkt 3
          </note>
          <note n="b0843051">
            Övriga punkter
          </note>
          <note n="e1b66dcd">
            13 § (forts. från 11 §) Människosmuggling och tidsbegränsat uppehållstillstånd
            för målsägande och vittnen (forts. SfU6)
          </note>
          <note type="speaker" n="79f979de">
            Anf. 115 GÖTE WAHLSTRÖM (s):
          </note>
          <u who="Q6229070" xml:id="i-6cbb902ad3d618a3-0" n="bae84437">
            <seg n="97820ccb">
              Herr talman! Jag gläds naturligtvis över de fasta voteringstiderna
              och accepterar de problem som uppstår genom att debatter rycks
              isär på det här viset. Men förhoppningsvis ska vi väl ändå komma
              ihåg de argument som framförts under debattens gång.
            </seg>
            <seg n="4d8de385">
              Vi behandlar nu SfU6, Människosmuggling och tidsbegränsat uppehållstillstånd
              för målsägande och vittnen. Under morgondagen kommer samma betänkande
              att behandlas, men då inom ramen för Ungdomens riksdag och det
              så kallade särskilda utskottet.
            </seg>
            <seg n="86143fb8">
              Efter motionsskrivandet, diskussionerna och beredningen av betänkandet
              tycks det bli radikalt olika ställningstaganden. Ungdomars tankar
              är något mera yviga och inte lika bundna av tidigare ställningstaganden
              här i kammaren.
            </seg>
            <seg n="74bf1616">
              Det var i samband med det så kallade särskilda utskottets behandling
              av ärendet i början av februari intressant att följa elevernas
              sätt att belysa den problematik som propositionen innehåller.
              Jag kan till exempel konstatera att ungdomars syn på vad som utgör
              ett kännbart straff märkbart skiljer sig från det som utgör dagens
              norm.
            </seg>
            <seg n="f2439c46">
              För dagen ska jag dock förhålla mig till socialförsäkringsutskottets
              betänkande och de förslag som föreligger. Jag vill inledningsvis
              yrka bifall till förslaget i detsamma och avslag på samtliga reservationer.
            </seg>
            <seg n="cce4f461">
              Det gläder mig att det i beredningen av betänkandet fanns förutsättningar
              för en bredare förankring för många av de viktiga förslag som
              förelåg i regeringens proposition på området. I utskottsförhandlingen
              gavs genom en bordläggning utrymme för att på ett bredare sätt
              lyfta in partiernas förslag i en gemensam text.
            </seg>
            <seg n="9f8e783a">
              Jag tycker att det är positivt att vi i en sådan här angelägen
              fråga tillsammans kan skapa en stor uppslutning kring väsentliga
              delar av innehållet.
            </seg>
            <seg n="970b38a0">
              Betänkandet behandlar flera olika områden och är en del i ett
              större sammanhang för att tydliggöra och förankra den svenska
              asyl- och migrationspolitiken.
            </seg>
            <seg n="b5f17134">
              Bredden på politikområdet framkom i all tydlighet när departementet
              informerade utskottet under veckan inom ramen för kommande ärendehandläggning.
            </seg>
            <seg n="ee121bf7">
              Herr talman! Som framgår av rubriken behandlas människosmuggling
              och konsekvenser av densamma. Människosmugglingens många gånger
              mycket negativa konsekvenser har flera gånger lyfts fram inom
              utskottet. Kriminella ligors hantering av traditionell brottslig
              verksamhet har kompletterats med att också hantera smuggling av
              människor. Konsekvenserna innebär många gånger fruktansvärda förhållanden
              för dem som anlitar och utnyttjas av människosmugglare.
            </seg>
            <seg n="e81e0b1f">
              Rapporter inkommer snart nog varje dag om de ohyggliga situationer
              som framför allt unga kvinnor utsätts för när de utnyttjas av
              kriminella till prostitution och andra ändamål på ett minst sagt
              förnedrande sätt.
            </seg>
            <seg n="077e9384">
              Utskottsmajoriteten tillstyrker förslagen i propositionen gällande
              straffsatser och möjlighet för att på ett mera offensivt sätt
              angripa den organiserade brottsligheten. Utskottet konstaterar
              också att man härigenom uppfyller de krav som ställs från Europeiska
              unionen på Sverige.
            </seg>
            <seg n="c382dd1e">
              Utskottet markerar dock och vidhåller synen på möjligheten för
              människor att av rent humanitära skäl hjälpa individer att söka
              asyl i landet vid ankomsten.
            </seg>
            <seg n="d8ebb26f">
              En viktig del i propositionen behandlar frågan om tidsbegränsat
              uppehållstillstånd för målsägande och vittnen i samband med lagföring
              av brott.
            </seg>
            <seg n="1c941a31">
              Vittnesuppgifter och bevis från utländska målsägande och vittnen
              är ofta väsentliga delar i brottsutredningar. Utskottet välkomnar
              därför förslaget om tidsbegränsade uppehållstillstånd för att
              ge utrymme för att kunna bistå brottsutredande personal vid lagföring
              av brott.
            </seg>
            <seg n="96eef922">
              I denna del tycks det finnas en gemensam syn bland riksdagens
              partier. Detta är en viktig signal till de kriminella ligor som
              är verksamma på området.
            </seg>
            <seg n="c1a23a5c">
              Att låta förundersökningsledare efter samråd med bevispersonen
              anhålla om tidsbegränsat uppehållstillstånd ska dock inte innebära
              att personen undanhålls möjligheten att ansöka om och få sin sak
              prövad gällande uppehållstillstånd på andra grunder. En viktig
              del i bedömningen om tillfälligt uppehållstillstånd ska även utgöras
              av möjligheten att erbjuda skydd för bevispersonen. Detta är och
              ska vara en självklarhet.
            </seg>
            <seg n="13d29772">
              Blotta faktum att en utlänning varit utsatt för brott ska dock
              inte automatiskt föranleda permanent uppehållstillstånd. I stället
              måste en sammanvägd bedömning i likhet med övrig handläggning
              tillämpas.
            </seg>
            <seg n="d6acec82">
              På detta område finns en viktig sak som skiljer oss åt mellan
              partierna. Till de partier som förespråkar automatiskt permanent
              uppehållstillstånd för dem som medverkar i rättsprocesser måste
              jag ställa frågan: Menar ni verkligen att vi ska sätta det bästa
              vapnet i händerna på människosmugglarna genom att signalera om
              möjligheten till permanent uppehållstillstånd på det sätt som
              ni föreslår?
            </seg>
            <seg n="6129dfcd">
              Att från början garantera uppehållstillstånd vore ju att tillmötesgå
              kriminella ligor och till och med bidra till att bredda deras
              rekryteringsbas. Jag måste fråga Folkpartiet och Centerpartiet:
              Är det en genomtänkt strategi för att komma till rätta med ett
              växande problem?
            </seg>
            <seg n="e369e1c6">
              Självklart ska alla som kommer till Sverige ha rätt att få sin
              sak prövad. Rätten att få stanna ska bedömas utifrån det individuella
              förhållandet och ses i ett sammanhang där humanitära grunder givetvis
              ska bedömas. Det kan innebära att vissa får rätt att stanna, andra
              inte. Det vore dock fel att här och nu göra det ställningstagandet.
            </seg>
            <seg n="36523ab7">
              Under den tid som en utlänning vistas här i landet, med stöd
              av tidsbegränsat uppehållstillstånd, såsom målsägande eller vittne
              ska utlänningen erhålla viss trygghet i form av sjukvård och socialt
              bistånd. Ofta har man utsatts för svåra förhållanden som kräver
              speciell handläggning och stöd från personer med särskild kompetens.
            </seg>
            <seg n="0a16573f">
              Kommuner och landsting som har ansvaret för dessa frågor ska
              erhålla ekonomiskt stöd motsvarande de insatser som görs. Barnens
              situation ska i dessa sammanhang särskilt beaktas. Information
              till de berörda är av särskilt stor betydelse i dessa fall.
            </seg>
            <seg n="9bfde949">
              Herr talman! När det gäller återvändande för dem som utsatts
              för människohandel gäller överenskommelser inom ramen för FN-protokoll
              där såväl ursprungsstaten som ankomststaten har ett ansvar. Utskottet
              konstaterar att Sveriges utvecklingssamarbete här fyller en viktig
              roll att stötta till ett värdigt återvändande. En nationell handlingsplan
              i syfte att skydda, bistå och förebygga människohandel håller
              på att framarbetas, vilket riksdagen har informerats om av migrationsministern.
            </seg>
            <seg n="6d616409">
              Som jag inledningsvis uttryckte det är denna proposition och
              detta betänkande en del i ett bredare arbete för en stabil politik
              och en rättssäkrare asylprocess.
            </seg>
            <seg n="f8aa8a67">
              Vid en genomgång av inkomna motioner kan konstateras att det
              på många områden finns en stor samsyn, men på andra tyvärr inte.
              Men att en relativt bred majoritet har kunnat skapas kring betänkandet
              ser jag som positivt, vilket också kan inge förhoppningar inför
              kommande behandling av ärenden inom politikområdet.
            </seg>
          </u>
          <note type="speaker" n="d5fd7cc2">
            Anf. 116 BIRGITTA CARLSSON (c) replik:
          </note>
          <u who="Q4916292" xml:id="i-02d6ca4e2a17e50e-0" n="a88986af">
            <seg n="f268cb75">
              Herr talman! Det är helt klart att vi i Centerpartiet inte gör
              samma bedömning som Göte Wahlström gör. Vi tror inte att kvinnor
              skulle utsätta sig för människohandel och trafficking för att
              få stanna i Sverige. Jag tycker att det är att nedvärdera kvinnor
              att tro att de skulle utsätta sig för en sådan situation för att
              få komma hit till vårt land och få stanna här. Vi menar att det
              däremot skulle ges mycket större möjligheter att utreda brotten
              mot de här personerna. De skulle alltså bli djärvare och i större
              utsträckning våga anmäla att de har utsatts för det brott som
              de blivit utsatta för om de skulle veta att det kan innebära att
              de kan få stanna.
            </seg>
          </u>
          <note type="speaker" n="04203e91">
            Anf. 117 GÖTE WAHLSTRÖM (s) replik:
          </note>
          <u who="Q6229070" xml:id="i-6cbb902ad3d618a3-1" n="bae84437">
            <seg n="580f7c82">
              Herr talman! Jag konstaterar att det naturligtvis finns olika
              infallsvinklar på det här. Jag konstaterar också att det kan handla
              om att man rekryterar basen för de ligor som finns i det här systemet.
              Det som oroar mig är att dessa kan växa ut och bredda sin verksamhet.
              Det är det som jag grundar min bedömning på och är orolig för.
            </seg>
            <seg n="65dd0730">
              Sätter vi i Sverige i gång ett signalsystem innebär det naturligtvis
              att de här ligorna kan bredda sin verksamhet, både genom att de
              mer offensivt kan erbjuda förutsättningar för människohandel och
              framför allt också kan se en ökad ekonomisk vinning i sitt hanterande.
              Det jag mest oroas över är det signalsystem som skulle skapas
              genom bland annat det förslag som Centern lägger fram i sin reservation.
            </seg>
          </u>
          <note type="speaker" n="5197088e">
            Anf. 118 ULLA HOFFMANN (v) replik:
          </note>
          <u who="Q4954312" xml:id="i-8fb422b141e0bda8-1" n="82710b06">
            <seg n="625e97f7">
              Herr talman! Först vill jag bara göra en kommentar till betänkandets
              namn, Människosmuggling och tidsbegränsat uppehållstillstånd för
              målsägande och vittnen . Det handlar alltså inte människosmugglare
              som kommer att få tidsbegränsat uppehållstillstånd, utan det handlar
              om människohandel för sexuella ändamål.
            </seg>
            <seg n="7b3b5b72">
              Jag vet inte om Göte Wahlström avsåg mig i sin kommentar, men
              jag tänker i vilket fall som helst kommentera och ställa en fråga.
              Det har nu kommit en utredning som har lagt fram ett förslag om
              hur vi ska kunna vidga tolkningen av Genèvekonventionen till att
              omfatta även förföljelse på grund av kön. Jag skulle vilja veta
              hur Göte Wahlström ser på möjligheten att de kvinnor för det är
              oftast kvinnor och barn som utsatts för människohandel för sexuella
              ändamål skulle kunna få stanna med stöd av en vidgad tolkning
              av Genèvekonventionen.
            </seg>
          </u>
          <note type="speaker" n="aa2b4b94">
            Anf. 119 GÖTE WAHLSTRÖM (s) replik:
          </note>
          <u who="Q6229070" xml:id="i-6cbb902ad3d618a3-2" n="bae84437">
            <seg n="2daa6b63">
              Herr talman! I propositionen och i det yttrande som vi gör från
              utskottets sida konstateras att det ges utrymme för att göra en
              ansökan och få sin ansökan prövad. Naturligtvis kommer viktiga
              saker att lyftas in, bland annat de saker som Ulla Hoffmann tar
              upp här i debatten. Därför upplever jag och majoriteten i utskottet
              att den öppning finns som behövs för det här ändamålet.
            </seg>
          </u>
          <note type="speaker" n="aa6664ec">
            Anf. 120 ULLA HOFFMANN (v) replik:
          </note>
          <u who="Q4954312" xml:id="i-8fb422b141e0bda8-2" n="82710b06">
            <seg n="9e09c7a5">
              Herr talman! Det som Göte Wahlström säger är positivt, men vi
              gör inte samma bedömning som Göte Wahlström gör, att den nuvarande
              lagstiftningen skulle räcka. Jag förstår också att inte heller
              regeringen gör den bedömningen eftersom det har suttit en utredning
              som har tittat på möjligheten att vidga tolkningen av Genèvekonventionen.
              Men så långt som jag har läst i utredningen talar man inte särskilt
              om offren för människohandeln. Det var därför som jag undrade
              om Göte Wahlström kunde visa på en positiv politisk inriktning
              och säga att vi kommer att behandla dem på samma sätt som man
              gör i till exempel Kanada.
            </seg>
          </u>
          <note type="speaker" n="60578616">
            Anf. 121 GÖTE WAHLSTRÖM (s) replik:
          </note>
          <u who="Q6229070" xml:id="i-6cbb902ad3d618a3-3" n="bae84437">
            <seg n="7f59811d">
              Herr talman! Låt oss titta på detta när det kommer så att vi
              kan få en ordentlig diskussion kring just de här frågeställningarna.
            </seg>
            <seg n="9161584d">
              Jag lyssnade nogsamt på Ulla Hoffmanns anförande. Det var naturligtvis
              mycket i Ulla Hoffmanns beskrivning av situationen som man hade
              förståelse för och kunde leva sig in i. Det är säkert mycket som
              jag kan instämma i och som vi kan bli ganska överens om när det
              gäller Ulla Hoffmanns och Vänsterpartiets syn på detta. Men jag
              upplever också att man på något sätt blandar äpplen och päron,
              vilket jag också upplevde när jag lyssnade på Ulla Hoffmanns inlägg.
              Det gör att jag inte kan se vart Vänsterpartiet vill komma och
              vad som är slutstationen för processen. På något sätt blir det
              inte helt trovärdigt.
            </seg>
            <seg n="8dd5acf1">
              I debatten i går om lokalt utvecklingsarbete i storstäderna fick
              Ulla Hoffmanns partikamrat Kalle Larsson en reprimand från kammaren
              och framför allt från talarstolen för att han osynliggjorde kolleger
              i kammaren. Jag skulle vilja säga att Ulla Hoffmann osynliggör
              en del av de problem som vi försöker lyfta in och ser behov av
              att komma till rätta med. Ulla Hoffmann tycks inte se dessa problemställningar.
              Det gör mig naturligtvis bekymrad, därför att då är det svårare
              att se den punkt där vi kan landa och vilka åtgärder som behöver
              vidtas.
            </seg>
            <seg n="15666e7b">
              Men som sagt var är min förhoppning att det framgent ska bli
              en bredare majoritet för de frågeställningar och de propositioner
              som ligger framför oss på det här viktiga området.
            </seg>
          </u>
          <note type="speaker" n="1d2f7443">
            Anf. 122 Statsrådet BARBRO HOLMBERG (s):
          </note>
          <u who="unknown" xml:id="i-3516f65e3695eaaa-0" n="b5bab444">
            <seg n="16314c2e">
              Herr talman! Handeln med människor är i dag den mest lönsamma
              och minst riskabla delen av den organiserade brottslighetens verksamhet.
              Med det betänkande som nu behandlas i kammaren kommer kampen mot
              såväl människosmuggling som människohandel att kunna intensifieras,
              därför att det handlar om att höja straffsatserna och att offer
              och vittnen kan ges tillfälliga uppehållstillstånd.
            </seg>
            <seg n="692733c3">
              Grova människosmugglare utnyttjar människors hopp och drömmar.
              Grova människosmugglare exploaterar redan utsatta människor. Motivet
              är väldigt enkelt, att de tjänar stora pengar. Det här handlar
              om organiserad grov brottslighet.
            </seg>
            <seg n="5f276953">
              De som kommer till Sverige och som har använt sig av människosmugglare
              har oftast aktivt rekryterats. De har blivit lovade uppehållstillstånd
              och ett bättre liv. Många har satsat allt de äger och har för
              att börja om på nytt någon annanstans.
            </seg>
            <seg n="dc9b8dfc">
              Men verkligheten hinner ofta i kapp dem väldigt snabbt, ibland
              redan under resans gång i form av sjöodugliga båtar eller i lastutrymmet
              på en långtradare och ofta vid resans slut när det visar sig att
              löftet om att få stanna kanske inte kommer att uppfyllas eftersom
              väldigt många saknar asylskäl. De allra flesta tvingas återvända
              till en situation som är betydligt svårare än den som de lämnade.
            </seg>
            <seg n="e2d4ae0e">
              Herr talman! De här frågorna har uppmärksammats väldigt tidigt
              av riksdagen. Flera partier har pekat på behovet av att intensifiera
              arbetet mot människosmuggling och människohandel. Tragiska händelser,
              framför allt den i Dover där 58 människor påträffades döda i en
              container, ledde också till att EU började arbeta med två rättsakter
              om människosmuggling. Likaså har man nu i FN undertecknat en konvention
              om organiserad brottslighet och dessutom ett tilläggsprotokoll
              om människosmuggling.
            </seg>
            <seg n="965912b7">
              När det gäller människohandel, som i vår del av världen väldigt
              ofta handlar om handel med kvinnor och barn för sexuell exploatering,
              var Sveriges EU-kommissionär Anita Gradin i mitten av 90-talet
              bland de första som påtalade problemen med trafficking i EU-området.
              Hon talade också väldigt länge för döva öron, men nu finns det
              ett EU-direktiv om att kvinnor som är offer för människohandel
              ska kunna ges tillfälliga uppehållstillstånd.
            </seg>
            <seg n="55290c59">
              Väldigt mycket arbete har gjorts. Alltsedan slutet av 90-talet
              har det pågått ett intensivt arbete för att bekämpa människohandel
              som drabbar kvinnor och barn. Sedan den 1 juli 2002 är människohandel
              för sexuella ändamål straffbart i Sverige.
            </seg>
            <seg n="78ef9edd">
              Men det behövs mer. Det räcker inte. Det handlar bland annat
              om hur vi tar hand om offren och hur vi kommer åt förövarna. Det
              gäller att se till att ansvaret inte faller mellan stolarna.
            </seg>
            <seg n="e77fac42">
              Det här är bakgrunden till det betänkande som debatteras i dag.
              Jag tror att de ändringar som nu görs kommer att bli väldigt viktiga
              instrument för att komma åt människosmugglare och för att ge stöd
              åt offren för människohandel.
            </seg>
            <seg n="71f3919b">
              Herr talman! I det arbete som nu har slutförts har vi haft att
              göra med väldigt svåra avväganden som också speglas i den här
              debatten.
            </seg>
            <seg n="2864261d">
              Det gäller till exempel frågan om permanenta uppehållstillstånd
              till offer för människohandel, som också har tagits upp av flera
              av debattörerna. Jag kan delvis förstå dem som argumenterar för
              att de här människorna bör beviljas uppehållstillstånd. Det här
              är människor som inte bara har fått utstå ett väldigt stort lidande,
              utan de löper också risk för hot efter det att de har vittnat
              i en rättegång.
            </seg>
            <seg n="06839255">
              Men jag menar ändå att risken är väldigt stor att en garanti
              om permanent uppehållstillstånd, en automatik i beviljandet av
              permanent uppehållstillstånd, kan bli ytterligare ett vapen i
              händerna på människosmugglarna och människohandlarna. Det skulle
              snarare bidra till människohandeln än bekämpa den. Det är därför
              vi föreslår tillfälliga uppehållstillstånd. Det ger de här kvinnorna
              ett rådrum. Det ger kvinnorna en möjlighet att återhämta sig och
              fundera över sin situation och sin framtid. Om kvinnan inser att
              hon inte har någon framtid eller upplever en risk för förföljelse
              har hon en möjlighet att söka permanent uppehållstillstånd utan
              att vi tillför ytterligare bränsle till människohandeln.
            </seg>
            <seg n="7a5b8baf">
              En annan svår avvägning i propositionen som också har berörts
              i en del motioner rör skillnaden mellan dem som organiserar och
              dem som genomför människosmugglingen. Är det en del av den organiserade
              brottsligheten vars syfte är ekonomisk vinning eller rör det sig
              till exempel om en släkting eller en enskild organisation som
              vill hjälpa en asylsökande att söka asyl av ideella eller humanitära
              skäl? Här dras gränsen vid om det handlar om vinstsyfte eller
              inte. Då drabbar straffskärpningen dem som livnär sig på människors
              utsatthet, och de vilkas syfte är att hjälpa får straffrihet.
            </seg>
            <seg n="132dcc2d">
              Samtidigt har vi inte funnit något skäl att undanta dem som hjälper
              människor att ta sig in i Sverige även om det sker utan vinstsyfte.
              Skälen till det är väldigt enkla. Syftet med att hjälpa en person
              till Sverige är att en person ska kunna söka asyl, och det kan
              man göra så fort man kommer till Sverige, vid gränsen. Det finns
              med andra ord egentligen ingen anledning för en humanitär organisation
              att hjälpa människor in i landet. Om vi skulle undanta dem som
              gör det, finns det risk att det också skulle spä på de problem
              som redan finns i dag med att det är väldigt många människor som
              vistas i Sverige under lång tid illegalt eller innan de söker
              asyl.
            </seg>
            <seg n="6de1c7b9">
              Herr talman! Inget av de här förslagen kan ses som slutgiltiga
              lösningar på de problem som människosmugglingen och människohandeln
              medför. Även om de är väldigt viktiga är det endast några verktyg
              i det arbetet. Kampen mot människosmuggling och människohandel
              måste fortsätta på väldigt bred front.
            </seg>
          </u>
          <note type="speaker" n="a57520ae">
            Anf. 123 SVEN BRUS (kd) replik:
          </note>
          <u who="Q5588504" xml:id="i-81ba0247e5fde920-1" n="9180db72">
            <seg n="6e6789b4">
              Herr talman! Jag skulle vilja ställa en övergripande fråga till
              statsrådet. Göte Wahlström sade tidigare i debatten att man får
              se den här propositionen från regeringen som en del av ett bredare
              arbete. Nu duggar ju förslagen tätt ifrån regeringen på flyktingpolitikens
              område. Det de här förslagen har gemensamt med varandra är att
              de fokuserar på problemen inom asylpolitiken, och de är förvisso
              många. Det finns en stark fokusering på detta att människor kommer
              hit utan skyddsskäl och att så många kommer utan dokument. De
              här realiteterna känner vi till.
            </seg>
            <seg n="53a0c2b3">
              Nu ska vi inte diskutera transportörsansvaret här i dag, men
              jag vill ändå lyfta in det i det stora sammanhanget. Jag skulle
              vilja fråga Barbro Holmberg om hon inte ser en risk med att vi
              sammantaget stänger den ena lagliga möjligheten efter den andra
              att komma till Sverige och därmed öppnar en marknad för människosmugglare
              på grund av människors desperata behov att ta sig till Sverige
              för att söka asyl. Finns det inte en risk för att vi öppnar för
              de olagliga vägarna om vi stänger de lagliga?
            </seg>
          </u>
          <note type="speaker" n="41a5459b">
            Anf. 124 Statsrådet BARBRO HOLMBERG (s) replik:
          </note>
          <u who="unknown" xml:id="i-3516f65e3695eaaa-1" n="b5bab444">
            <seg n="bee6c465">
              Herr talman! Jag ser ingen sådan risk. Det här förslaget syftar
              inte till att hindra människor från att komma hit och söka asyl.
              Däremot syftar det till att hindra människor från att utnyttjas
              på grövsta sätt. Jag menar att förslaget är väldigt väl avvägt
              på det sättet att det finns ett väldigt brett spann i straffskalan.
              Det högsta straffet för grov människosmuggling är sex år. Det
              handlar om en organiserad internationell brottslighet. Det är
              en organiserad brottslighet som ofta, vid sidan av narkotikahandel,
              vapenhandel och så vidare, ägnar sig åt människosmuggling som
              inte har något annat syfte än att tjäna pengar på utsatta människor.
            </seg>
            <seg n="aa758aa7">
              Sedan finns det också till exempel släktingen som åker till sitt
              gamla hemland och hjälper någon att komma in. Det är egentligen
              också människosmuggling. Dessutom finns det humanitära organisationer.
              Allt detta tillsammans leder till att vi får ett spann som inte
              stänger vägen för människor som kommer hit och söker asyl.
            </seg>
            <seg n="c20cecb2">
              När det gäller lagliga möjligheter att komma till Sverige tror
              jag dessutom om vi nu går utanför det här betänkandet att vi ska
              komma ihåg flyktingkvoten och höjningen av den. Det handlar om
              att vi lyfter människor från flyktingläger rakt in i Sverige.
              Det är också ett sätt att vidga de här möjligheterna.
            </seg>
          </u>
          <note type="speaker" n="9825b2c0">
            Anf. 125 SVEN BRUS (kd) replik:
          </note>
          <u who="Q5588504" xml:id="i-81ba0247e5fde920-2" n="9180db72">
            <seg n="fb625b08">
              Herr talman! Jag skulle vilja ta upp ett annat inslag, nämligen
              det som sägs om möjligheterna att ge tillfälligt och så småningom
              i vissa fall permanent uppehållstillstånd till offren för trafficking.
              Det sägs i betänkandet att man ska lämna utrymme för möjligheten
              att vid påtagligt ömmande omständigheter ge uppehållstillstånd
              till vissa offer. Jag skulle vilja påstå att hela den här omständigheten
              i sig är påtagligt ömmande i samtliga fall.
            </seg>
            <seg n="46edf34f">
              Utan att nu ta ställning för att ge permanenta uppehållstillstånd
              generellt det har vi inte föreslagit, och vi ser svårigheter i
              det menar vi från Kristdemokraternas sida att man måste vara oerhört
              generös i bedömningarna. När regeringen och även betänkandet för
              ett resonemang om möjligheter att medverka till att de här kvinnorna
              kan få någon form av skydd i sitt hemland tycker jag att det finns
              anledning att resa ett mycket stort frågetecken för hela det resonemanget.
              Jag undrar vad statsrådet menar med de möjligheterna. Vilka möjligheter
              har svenska myndigheter att garantera en kvinnas skydd i Vitryssland,
              i Georgien eller någon annanstans? Finns det över huvud taget
              någon rimlig möjlighet att göra det?
            </seg>
          </u>
          <note type="speaker" n="a9213e68">
            Anf. 126 Statsrådet BARBRO HOLMBERG (s) replik:
          </note>
          <u who="unknown" xml:id="i-3516f65e3695eaaa-2" n="b5bab444">
            <seg n="19ac9ddb">
              Herr talman! Det handlar framför allt om att bygga upp olika
              typer av återanpassningsprogram. Det kan till exempel handla om
              kvinnor som känner att de inte vågar åka tillbaka därför att de
              är rädda för att de här brottslingarna finns kvar i den by eller
              stad de kommer ifrån. Men det kan också handla om kvinnor som
              är rädda för att bli utstötta i sin miljö.
            </seg>
            <seg n="0ad33ad0">
              Här handlar det väldigt mycket om att hitta möjligheter till
              samarbete mellan olika myndigheter så att man kan vara säker på
              att en kvinna som vill återvända också känner att hon kan återvända
              och att hon får det stöd hon behöver i sitt hemland. Det kan naturligtvis
              handla om stöd i form av skydd från polis, men det kan också handla
              om socialt stöd och andra typer av åtgärder som kan behövas vid
              ett återvändande.
            </seg>
          </u>
          <note type="speaker" n="7b6f4b3f">
            Anf. 127 BIRGITTA CARLSSON (c) replik:
          </note>
          <u who="Q4916292" xml:id="i-02d6ca4e2a17e50e-1" n="a88986af">
            <seg n="c5bc3eb2">
              Herr talman! Det händer väldigt mycket inom migrationsområdet
              just nu, vill jag påstå. Vi får den ena propositionen efter den
              andra. Vi hade i går uppe frågan om storstadssatsningen och motioner
              såväl i anslutning till denna som från allmänna motionstiden.
              Det handlar om att förändra politiken inom ett väldigt stort område.
            </seg>
            <seg n="27e16279">
              Jag tycker att det känns jobbigt när det kommer den ena propositionen
              efter den andra och vi egentligen inte riktigt ser helheten. Man
              lägger fram delförslag, och hela tiden känns det som om man drar
              åt svångremmen för de människor som söker sig till vårt land,
              försvårar möjligheterna för dem att komma hit och undanröjer möjligheterna
              för människor som vi verkligen behöver. Vi har tidigare pratat
              om att vi bygger murar, och jag tycker att vi gör det nu igen.
              Det handlar om människosmuggling, om transportörsansvar och nu
              senast om övergångsregler.
            </seg>
            <seg n="61cfd0e7">
              Jag kommer då till min fråga. Det finns ju andra åtgärder man
              kan vidta för att förändra inom det här området som jag tror skulle
              ge mycket större gensvar inför framtiden och som vi skulle ha
              nytta av som land. Varför gör vi inte mer för att se till att
              de människor som kommer hit också kommer till nytta för oss? Vi
              är överens om att vi vill öppna för arbetskraftsinvandring. Vi
              har redan i dag arbetskraft här. Jag vet att det tidigare har
              sagts att detta inte hänger ihop, men det tycker jag att det gör.
              Vi har behov av arbetskraft, vi har dessa personer här, och de
              vill stanna här. På många ställen har vi en uppsjö av bostäder,
              så det är lätt för dem att bosätta sig här. Ändå ser vi inte möjligheterna
              i vad de skulle kunna tillföra, utan det är bara problem.
            </seg>
            <seg n="8b053fca">
              Frågan är när det kommer förslag till förändringar som gör att
              människor ges möjligheter, i stället för att man bara försöker
              strama åt och säga: Håll er borta från Sverige, ni har inte här
              att göra.
            </seg>
          </u>
          <note type="speaker" n="5c2ed4dc">
            Anf. 128 Statsrådet BARBRO HOLMBERG (s) replik:
          </note>
          <u who="unknown" xml:id="i-3516f65e3695eaaa-3" n="b5bab444">
            <seg n="bbb59a22">
              Herr talman! Det här är ett politikområde som i väldigt stor
              utsträckning är påverkat av yttre faktorer. Ett år kanske det
              kommer 5 000 människor; nästa år kanske det kommer 80 000 människor.
              Man måste hela tiden anpassa systemen, lagstiftningen och så vidare
              till den verklighet som man lever i.
            </seg>
            <seg n="7a99baf2">
              Jag tror att det är viktigt att hela tiden se över de system
              och den lagstiftning som vi har. Här behövs det en lång rad förändringar
              för att komma till rätta med problem som vi har inom asylpolitiken
              så att vi får en asylprocess som verkligen bär upp asylrätten.
              Men som Birgitta Carlsson säger måste vi också titta på och utveckla
              asylrätten. Här har vi, som jag tror Ulla Hoffmann nämnde tidigare,
              ett betänkande där man föreslår att flyktingbegreppet ska utvidgas
              till att också omfatta människor som förföljs på grund av sitt
              kön och sin sexuella läggning. Det är också en process som pågår
              här.
            </seg>
            <seg n="6933d9e0">
              En annan sak som jag tror är viktig och som jag nämnde i mitt
              tidigare inlägg är just detta med att använda flyktingkvoten.
              Vi har i dag 17 miljoner flyktingar i världen, och vi ser hur
              flyktingsituationen i många delar av världen håller på att permanentas.
              Det är människor som inte har råd att använda människosmugglare
              eller ta sig hit på annat sätt. Här måste vi se till att vi kan
              lyfta dem från flyktinglägren så att de kan få skydd i Sverige
              eller i något annat land.
            </seg>
            <seg n="22637a87">
              Nu hinner jag kanske inte säga detta, men när det gäller dem
              som har sökt asyl och arbetskraften är jag av den bestämda uppfattningen
              att man måste hålla isär asyl å ena sidan och arbetskraftsinvandring
              å andra sidan.
            </seg>
          </u>
          <note type="speaker" n="a220f330">
            Anf. 129 BIRGITTA CARLSSON (c) replik:
          </note>
          <u who="Q4916292" xml:id="i-02d6ca4e2a17e50e-2" n="a88986af">
            <seg n="b79beef2">
              Herr talman! Jag välkomnar det Barbro Holmberg nämner om att
              vi ska öppna för att ta emot fler av de kvotflyktingar som finns
              runtom i olika delar av världen. Där har vi uppenbarligen inte
              tagit vårt ansvar och tagit emot så många som vi egentligen förbundit
              oss att göra.
            </seg>
            <seg n="9edc0bfa">
              Sedan gällde det detta med att öppna för arbetskraft. Det känns
              ju inte klokt att man åker till länder och värvar hit människor
              med vissa utbildningar samtidigt som vi kanske har en ganska stor
              andel människor med precis den utbildningen här. Dessa får dock
              inte komma i fråga för att ta den typen av arbeten, snabblära
              sig svenska och komma i arbete, trots att de redan finns här och
              redan har rotat sig i vårt land.
            </seg>
            <seg n="4afd7e1c">
              Det är nämligen alldeles för många människor som har vistats
              här väldigt länge. Ett av de stora problemen är ju att man inte
              kan korta köerna. Det är ett problem vi kommer att diskutera längre
              fram, så det ska jag inte uppta tiden med här.
            </seg>
            <seg n="3e6a2f18">
              Jag kommer dock tillbaka till det här med permanent uppehållstillstånd.
              Det råder ju ingen tvekan om att det bland dem som tar sig hit
              också finns en hel del barn. Frågan är då: Vill statsrådet Holmberg
              göra samma hårda bedömning när det gäller barn som när det gäller
              kvinnorna, att de egentligen bara ska få ett tillfälligt uppehållstillstånd?
            </seg>
          </u>
          <note type="speaker" n="048cc686">
            Anf. 130 Statsrådet BARBRO HOLMBERG (s) replik:
          </note>
          <u who="unknown" xml:id="i-3516f65e3695eaaa-4" n="b5bab444">
            <seg n="614841f4">
              Herr talman! Det var många saker på en gång. Först sade Birgitta
              Carlsson att när det gäller kvoten har vi inte tagit vårt ansvar.
              Det kan inte jag hålla med om. Vi är ett av få länder som över
              huvud taget har en kvotuttagning. Här har vi en väldigt viktig
              funktion att fylla i att försöka få andra länder, till exempel
              inom EU, att också ha en kvot.
            </seg>
            <seg n="7df691b1">
              Jag berättade för FN:s flyktingkommissarie att Sverige skulle
              öka kvotuttagningen från 1 000 till 1 700. Det kan låta lite i
              förhållande till att det finns 17 miljoner flyktingar i världen,
              men han menade att det var en fantastisk ökning. Om Sverige med
              sina 9 miljoner invånare tar emot 1 700 kvotflyktingar och detta
              spreds till exempel i EU, jämfört med befolkning, skulle man få
              60 00070 000 kvotplatser.
            </seg>
            <seg n="10fd748d">
              Jag tror att det är väldigt viktigt att vi inom EU driver att
              få andra länder att också ta sitt ansvar när det gäller kvotflyktingar.
              Det är en av anledningarna till att jag tycker att det är så viktigt
              att höja kvoten just nu. Vi är ett av de länder som har högst
              asylinströmning, och samtidigt höjer vi kvoten. Det kan bli ett
              väldigt viktigt argument för oss i EU-förhandlingarna för att
              trycka på andra länder att också över huvud taget ta emot kvotflyktingar.
            </seg>
            <seg n="e50d7ad8">
              Nu blev detta väldigt långt.
            </seg>
            <seg n="145fbb83">
              När det gäller tillfälliga uppehållstillstånd och hårda bedömningar
              handlar det ju om att människor som kommer hit och kanske inte
              ens vet att de är i Sverige det kan ju vara så när det gäller
              offer för människohandel att de inte vet i vilket land de befinner
              sig ska få ett rådrum. De ska få tillfälliga tillstånd och ett
              rådrum att tänka över sin situation. Sedan har de ju möjlighet
              att också söka permanenta uppehållstillstånd.
            </seg>
          </u>
          <note type="speaker" n="46c4e64f">
            Anf. 131 MONA JÖNSSON (mp) replik:
          </note>
          <u who="Q4988873" xml:id="i-669104992662f34a-0" n="40a1c36b">
            <seg n="f64429bb">
              Herr talman! I mitt anförande talade jag om utbildning av personer
              ute på myndigheterna. Jag har träffat företrädesvis kvinnor inom
              myndigheterna som har arbetat med just människohandel för sexuella
              ändamål. De säger att de ofta ser att kunskapen bland männen som
              arbetar inom myndigheterna är väldigt låg. Man diskriminerar och
              man har ett synsätt som egentligen inte är värdigt svenska myndigheter.
            </seg>
            <seg n="63371601">
              Jag undrar vad regeringen tänker göra åt det. Vi kan ju inte
              få tag på brottslingar och inte hjälpa offren om vi inte ser och
              vill ta i detta.
            </seg>
          </u>
          <note type="speaker" n="1741951c">
            Anf. 132 Statsrådet BARBRO HOLMBERG (s) replik:
          </note>
          <u who="unknown" xml:id="i-3516f65e3695eaaa-5" n="b5bab444">
            <seg n="d48af922">
              Herr talman! Precis så är det. Här pågår en del när det gäller
              polisen, för det handlar väldigt mycket om det. Det är ofta polisen
              som hittar de kvinnor som är utsatta för människohandel. Man hittar
              dem i någon lägenhet någonstans. Då gäller det för polisen att
              se vad det här handlar om, att det inte bara handlar om vanlig
              prostitution utan att det här är ett led i en betydligt grövre
              brottslighet. Det här är kvinnor som väldigt snabbt måste få ett
              skydd.
            </seg>
            <seg n="85031f5b">
              Här tror jag också att det handlar väldigt mycket om utbildning
              och en medvetenhet om problemet. Det tror jag har kommit under
              de senaste fem tio åren. För tio år sedan var varken socialtjänsten
              eller polisen riktigt medvetna om att det här problemet fanns.
              Men här tycker jag att debatten och även den utbildning som har
              skett inom många myndigheter har bidragit till att öka den medvetenheten.
            </seg>
            <seg n="9a9f309f">
              Frågan om kvinnor och myndigheter är egentligen ett helt annat
              spår. Men där tror jag att det är viktigt också för Migrationsverkets
              del att uppmärksamma kvinnors asylskäl. Därför tror jag att den
              utredning som nu har kommit, och som föreslår att också kvinnor
              som förföljs på grund av sitt kön och sin läggning ska bli en
              del av Genèvekonventionens tolkning av flyktingbegreppet, kommer
              att få väldigt stor betydelse för myndigheternas sätt att hantera
              och att se kvinnor.
            </seg>
            <seg n="5ac9cdb3">
              Vad det betyder egentligen är alltså att man lite grann jämställer
              olika typer av förföljelse. Förföljelse av män är så att säga
              det traditionella, men man ska kunna se att förföljelse av kvinnor
              kan se annorlunda ut. Här handlar det också, tror jag, i hög grad
              om utbildning.
            </seg>
          </u>
          <note type="speaker" n="4a9b9405">
            Anf. 133 MONA JÖNSSON (mp) replik:
          </note>
          <u who="Q4988873" xml:id="i-669104992662f34a-1" n="40a1c36b">
            <seg n="fd7653ce">
              Herr talman! Nu är det ju så att de olika distrikten själva äger
              frågan om man ska skicka poliser på undervisning eller inte. Det
              kan vara så att chefen inte prioriterar de här frågorna, och då
              får man ingen undervisning i det här heller.
            </seg>
            <seg n="360324ac">
              Men jag skulle vilja lägga till att det är minst lika illa inom
              domstolsväsendet. Det hörde jag inte att du sade någonting om.
            </seg>
          </u>
          <note type="speaker" n="64bfefd7">
            Anf. 134 Statsrådet BARBRO HOLMBERG (s) replik:
          </note>
          <u who="unknown" xml:id="i-3516f65e3695eaaa-6" n="b5bab444">
            <seg n="97ffb758">
              Herr talman! När det gäller utbildning av domare i de här frågorna
              kan jag tyvärr inte svara. Det får jag återkomma om senare. Jag
              kan inte riktigt svara på om den typen av utbildning förekommer.
            </seg>
            <seg n="a89fcd2a">
              Men jag tror att det är väldigt viktigt att särskilt polisen,
              som är de som uppmärksammar de här fallen, har den utbildningen
              så att de verkligen ser vad det egentligen handlar om och man
              får en korrekt brottsrubricering från början. Naturligtvis krävs
              det också av domare. Men, som sagt, i vilken mån det förekommer
              sådan utbildning kan jag inte svara på.
            </seg>
          </u>
          <note type="speaker" n="2034115a">
            Anf. 135 ULLA HOFFMANN (v) replik:
          </note>
          <u who="Q4954312" xml:id="i-8fb422b141e0bda8-3" n="82710b06">
            <seg n="6f6f9c80">
              Herr talman! Jag har två frågor till statsrådet. Den ena handlar
              om människosmuggling och den andra om människohandel för sexuella
              ändamål.
            </seg>
            <seg n="e6e0c303">
              Jag undrar om det är så att Barbro Holmberg precis som jag ser
              att det har skett en utveckling på marknaden för smugglare, delvis
              förstås på grund av att vi inte har lyckats med att skapa en rättvis,
              fredlig och solidarisk värld men också för att flyktingpolitiken
              har hårdnat världen över.
            </seg>
            <seg n="d8c0f01b">
              Tidigare var det möjligt att gå in på ett kontor i Amman eller
              Damaskus och köpa en flygbiljett bland annat med British Airways
              och trots att man inte hade tillfredsställande papper få ta sig
              till Sverige och söka asyl vid gränsen. Nu har vi via transportörsansvaret
              flyttat våra gränser ut till Amman och Damaskus eller vad de olika
              städerna nu heter.
            </seg>
            <seg n="775c39a9">
              När Barbro Holmberg säger att de skärpta straffen för människosmuggling
              inte syftar till att hindra människor från att söka asyl förstår
              jag inte riktigt det resonemanget. Jag upplever precis tvärtom
              att det bästa sättet om man ville strypa människosmuggling vore
              att strypa efterfrågan på den, göra så att man inte skulle behöva
              använda sig av den. Det var den ena frågan.
            </seg>
            <seg n="6a21a994">
              Sedan skulle jag bara vilja ha en kommentar till den fråga jag
              ställde till Göte Wahlström. I den utredning som har kommit om
              förföljelse på grund av kön och utvidgning av Genèvekonventionen
              pratas det om förföljelse på grund av kön. Men jag har hittills
              inte sett någonting som skulle kunna tolkas som att en kvinna
              som har utsatts för människohandel för sexuella ändamål skulle
              kunna få asylskäl och få stanna med stöd av Genèvekonventionen
              på samma sätt som jag gav exempel på att man gör i Kanada. Jag
              undrar hur statsrådet ser på det.
            </seg>
          </u>
          <note type="speaker" n="1dd53601">
            Anf. 136 Statsrådet BARBRO HOLMBERG (s) replik:
          </note>
          <u who="unknown" xml:id="i-3516f65e3695eaaa-7" n="b5bab444">
            <seg n="f334a167">
              Herr talman! Återigen vill jag säga att det här inte syftar till
              att hindra människor från att komma och söka asyl. Det garanterar
              vi just genom att det är straffritt om man av humanitära skäl
              eller med ett ideellt syfte hjälper en människa att komma hit
              för att söka asyl. Vi vill liksom värna den sfären.
            </seg>
            <seg n="20d0324b">
              Däremot vill vi naturligtvis komma åt dem som profiterar på utsatta
              människor. Det är det som är syftet med den här propositionen.
            </seg>
            <seg n="cd52d1e3">
              Ulla Hoffmann hade något resonemang om utbud och efterfrågan.
              Det är klart att man kan påverka efterfrågan genom att det blir
              fred på jorden. Man kan också påverka den genom att minska fattigdomen
              i världen. Helt klart är det så. Men det kan vi inte göra genom
              asylpolitik eller inom det här området. Det är ju ett arbete som
              man måste bedriva tillsammans med internationella organisationer,
              i utrikespolitiken, med utvecklingssamarbete etcetera. Men det
              är ju det som är roten till att människor flyr från sina länder.
            </seg>
            <seg n="008c3599">
              När det sedan gäller den andra frågan vill jag peka på att den
              här utredningen lade fram sitt förslag förra veckan. Nu ska det
              ut på remiss. Det är en helt sedvanlig remissomgång och lagstiftningsprocess
              som nu vidtar. Än är det för tidigt att säga var det kommer att
              landa.
            </seg>
            <seg n="7976a2c7">
              Men jag kan väl säga generellt att jag tycker att det känns väldigt
              positivt att få den här utredningen, därför att det här är någonting
              där Sverige faktiskt går i bräschen och visar hur man kan utvidga
              tolkningen av flyktingbegreppet precis på det här sättet.
            </seg>
          </u>
          <note type="speaker" n="a456af25">
            Anf. 137 ULLA HOFFMANN (v) replik:
          </note>
          <u who="Q4954312" xml:id="i-8fb422b141e0bda8-4" n="82710b06">
            <seg n="873ae969">
              Herr talman! Jag förstår inte riktigt det där med att syftet
              inte är att hindra en människa att söka asyl och att humanitära
              organisationer kan hjälpa till. Men om man som flykting känner
              att man behöver fly från sitt land därför att man förföljs av
              en eller annan anledning och det inte finns någon humanitär organisation
              där, utan man är tvungen att använda sig av en människosmugglare,
              vad har man för val då? Ska man bara kunna använda sig av humanitära
              organisationer?
            </seg>
            <seg n="f56de72b">
              Egentligen ser jag en jättemarknad för alla humanitära organisationer.
              Vi kanske ska börja samla in pengar och se till att de kan åka
              ut och hämta flyktingar och hjälpa dem till Sveriges gränser.
              Jag förstår inte riktigt det här förslaget, eller rättare sagt
              jag tror att jag inte vill förstå vad det innebär.
            </seg>
            <seg n="b172936c">
              Jag är ledsen att jag tog upp det här om en solidarisk värld.
              Självklart är jag fullständigt medveten om att det kommer att
              dröja evigheter innan vi kommer att få en solidarisk värld, men
              under tiden måste vi ge människor möjlighet att fly.
            </seg>
            <seg n="49516a3e">
              Jag håller med om att den utredning som har kommit om vidgning
              av Genèvekonventionen är väldigt positiv. Det känns mycket bra.
              Den är väldigt välskriven. Den ger bra bakgrundsmaterial för dem
              som vill sätta sig in i frågan. Vårt kvinnopolitiska utskott kommer
              förstås att lämna ett remissvar.
            </seg>
            <seg n="085e0b83">
              Jag var bara lite nyfiken på om statsrådet skulle kunna tänka
              sig, när vi ändå sällar oss till ett land som Kanada i synen på
              Genèvekonventionen och förföljelse på grund av kön, att vi också
              skulle kunna tänka oss att ge prostituerade uppehållstillstånd
              med stöd av Genèvekonventionen på grund av det hot som de utsätts
              för av sina hallickar.
            </seg>
          </u>
          <note type="speaker" n="fd7e0d1e">
            Anf. 138 Statsrådet BARBRO HOLMBERG (s) replik:
          </note>
          <u who="unknown" xml:id="i-3516f65e3695eaaa-8" n="b5bab444">
            <seg n="28e4feeb">
              Herr talman! Vi får titta noga på vad som kommer ut av den remissomgång
              som utredningen nu genomgår. Jag tror, som jag också nämnde till
              Mona Jönsson, att det är oerhört viktigt att vi får utvidgningen
              och att vi jämställer olika typer av förföljelse. Förföljelse
              av kvinnor kan se annorlunda ut precis på det sättet. Här blir
              det en jämställelse av förföljsebegreppet som innebär att kvinnor
              får det betydligt lättare. Här krävs, som jag sade tidigare, utbildning
              av människor som handlägger ärendena så att de ser detta. Det
              kan vara svårt för en kvinna att tala om på vilket sätt hon har
              blivit förföljd. Här krävs det stor lyhördhet bland dem som handlägger
              ärendena.
            </seg>
          </u>
          <note type="speaker" n="23ef8276">
            Anf. 139 ERIK ULLENHAG (fp):
          </note>
          <u who="Q4588714" xml:id="i-1836ef5859feaa98-0" n="a37f7ea5">
            <seg n="4b585fe7">
              Herr talman! Låt mig inledningsvis, innan jag går in på detta
              allvarliga ämne, be kammaren om ursäkt för att jag missade min
              plats på talarlistan. Det berodde på inte något annat än att vi
              hade dålig kommunikation mellan det ombud som hade anmält mig
              till denna debatt och mig själv; jag visste inte om att debatten
              skulle äga rum just i de här dagarna. Även om vi har lite olika
              åsikter i Folkpartiet i vissa frågor kan det vara riktigt att
              markera den saken. Vi är ganska sams i partiet även om vi tycker
              olika i sak.
            </seg>
            <seg n="cdd25380">
              Det är viktigt, herr talman, när vi i dag diskuterar migrationspolitik
              att lyssna noggrant på vad som sägs. Låt oss börja med frågan
              om att ge permanenta uppehållstillstånd eller inte till människor
              som är offer för människohandel vår tids slaveri. Folkpartiet
              och Centerpartiet tycker att i normalfallet ska uppehållstillstånd
              ges. Vad är då Socialdemokraternas svar på det? Barbro Holmberg
              säger att man inte vill ge det utan i normalfallet ska det bara
              vara tidsbegränsade uppehållstillstånd. Men det görs en prövning,
              och finns det risk för förföljelse vid återsändandet kan ett offer
              för människohandel få stanna i Sverige.
            </seg>
            <seg n="101b138f">
              Det där betyder ingenting. Resultatet är att om en kvinna från
              Moldavien fastnar i det fruktansvärda som människohandel innebär
              inlåst, drabbad av enorma övergrepp sker i slutändan en prövning
              av om hon riskerar att förföljas i Moldavien. Det innebär, herr
              talman, med ministerns ord, att man inte bryr sig om de övergrepp
              kvinnan har varit utsatt för i den prövningen.
            </seg>
            <seg n="923e6117">
              När Göte Wahlström talade om frågan sade han att det finns en
              risk för att detta öppnar upp en marknad för dem som smugglar
              människor i vinstsyfte. Jag förstår faktiskt ingenting. Att Göte
              Wahlström antyder att en kvinna någonstans i världen ska gå in
              för att fastna i trafficking , människohandel och allt vad det
              innebär, för att i slutändan få ett permanent uppehållstillstånd
              är cyniskt.
            </seg>
            <seg n="456f60a7">
              Säg som det är: Ni vill inte ge dessa kvinnor permanent uppehållstillstånd.
              Sedan kan vi ta en diskussion om det. Men låtsas inte som att
              ni tänker ge människor som har drabbats av människohandel permanent
              uppehållstillstånd i Sverige när det förslag ni har lagt fram
              inte innebär det. Det innebär att en kvinna som har drabbats av
              detta i så fall måste uppfylla det nålsöga som det ställs krav
              på i övrigt i flyktingpolitiken för att få asyl.
            </seg>
            <seg n="d3837563">
              Från Folkpartiets sida tycker vi att det är bra med skärpta straff
              för människosmugglare, framför allt för dem som får människor
              att fastna i människohandel. Vi vill dock understryka att det
              aldrig får vara så att människor som hjälper andra människor till
              Sverige av ideella skäl ska straffas. Ett samhälle som börjar
              straffbelägga medmänsklighet är farligt ute.
            </seg>
            <seg n="d3ca07e9">
              Man måste se detta i ett sammanhang. Vad är det som gör att människohandeln
              ökar? Vad är det som gör att människosmugglingen ökar? Det är
              att det är allt svårare att lagligt ta sig till Sverige och andra
              länder i Europa. När man talar med representanter från de länder
              från vilka många kvinnor har kommit och som har drabbats av människohandel
              lär man sig följande: Det bästa ni kan göra i Sverige är att öppna
              upp för arbetskraftsinvandring. Då skulle de unga tjejerna från
              Moldavien och andra länder ha en annan framtid i Sverige. Men
              där går det segt för regeringen, och i stället ägnar sig regeringen
              åt fortsatt repressivitet.
            </seg>
            <seg n="8a6b8624">
              Med detta sagt vill jag från Folkpartiets sida yrka bifall till
              reservationerna 1 och 9 visserligen två reservationer som det
              redan har yrkats bifall till.
            </seg>
          </u>
          <note n="9df5b910">
            Överläggningen var härmed avslutad.
          </note>
          <note n="5a2d7ab3">
            14 § Det reformerade pensionssystemet
          </note>
          <note type="speaker" n="f5786a18">
            Anf. 140 KENNETH LANTZ (kd):
          </note>
          <u who="Q5935536" xml:id="i-91eac8fb34cbed91-0" n="1c093833" next="i-66fa7dcb915531d3-0">
            <seg n="3fcd5cf6">
              Herr talman! Betänkandet som vi har att debattera består av motionsyrkanden
              från den allmänna motionstiden om vårt reformerade pensionssystem.
              Inför beredningen av detta ärende har utskottet hållit två offentliga
              utfrågningar, den 3 februari och den 10 samma månad. Den första
              utfrågningen handlade om premiepensionssystemet, och den andra
              handlade om ålderspensionernas storlek och pensionssystemets stabilitet.
            </seg>
            <seg n="56eefbc6">
              Pensioner berör folk. De flesta i vårt samhälle är självklart
              intresserade av storleken på sin kommande pension. På motsvarande
              sätt är staten och övriga arbetsgivare intresserade av att kunna
              beräkna kommande pensionskostnader. Vårt reformerade pensionssystem,
              som fem partier av Sveriges riksdag står bakom, är en garant för
              full kontroll och dessutom för utbetalningar som är direkt kopplade
              till inbetalda premier och ekonomins utveckling i Sverige under
              sparandetiden.
            </seg>
            <seg n="0c500fbd">
              Livsinkomstprincipen är grunden för ett riktigt förhållande mellan
              inbetalda premier och utfallande belopp. Som en logisk del i detta
              tillgodoräknas förvärvsinkomster, ersättning vid sjukdom, arbetslöshet
              och föräldraledighet. Därtill är vissa fiktiva inkomster pensionsgrundande,
              såsom studier, plikttjänstgöring samt hemarbete med småbarn.
            </seg>
            <seg n="243dffd1">
              Herr talman! Samarbetet fortgår konstant mellan våra fem partier
              i Genomförandegruppen. Många av de goda motionsförslag som behandlas
              i detta betänkande kommer, som framgår av texten, att hänföras
              till Genomförandegruppens arbete.
            </seg>
            <seg n="b1119ecc">
              Kristdemokraterna har i sin motion A371 av Alf Svensson lyft
              fram ett förslag som inte är alldeles nytt. Grundtanken är att
              föräldrarna ska få möjlighet till lika fördelning av premiepensionen.
              För oss är det angeläget att föräldrarna kan få så lika pensionsrätt
              som möjligt fram till barnets åttaårsdag.
            </seg>
            <seg n="3050ba3d">
              I dag finns redan möjligheten för makar och registrerade partner
              att dela den intjänade pensionsrätten lika. Det är en frivillig
              möjlighet. Vid utskottets utfrågning den 10 februari framkom att
              det är ca 6 000 personer som överför pensionsrätt till make eller
              maka eller partner i dag. Detta sker utan att PPM reklamför möjligheten.
              Jag kan känna viss sympati för att inte marknadsföra denna möjlighet
              eftersom kostnaden är ganska betydande. Systemet belastar givarens
              pensionsdel med en kostnad på 14 % för att täcka omkostnader i
              anslutning till överföringen. Eftersom denna kostnad är lika för
              både män och kvinnor kan det inte finnas aktuariella skäl för
              kostnaden utan endast administrativa skäl. Detta gör det svårt
              att uppmuntra till överföring av pensionsrätt mellan makar och
              partner. Det har jag full respekt för.
            </seg>
            <seg n="9b6e82a3">
              Herr talman! Kristdemokraternas förslag om att föräldrar ska
              dela premiepensionsrätten lika är en signal så god som någon att
              peka på för värdet av båda föräldrarnas lika ansvar med tanke
              på barnens bästa.
            </seg>
            <seg n="415c99c1">
              Det är beklämmande att vi än i dag tvingas konstatera att kvinnors
              lönearbete ofta värderas mindre än männens. Det borde höra till
              historien. I ett samhälle med höga tankar och värderingar om allas
              lika värde och aktivt arbete för jämställdhet borde löneskillnaderna
              höra till historieböckerna.
            </seg>
            <seg n="bcd33bf3">
              Som ett tydligt led i denna debatt vill jag lyfta fram förslaget
              i Alf Svenssons motion yrkande 8 och föreslå kammaren att inse
              värdet av denna signal om att delat ansvar också ger delad premiepensionsrätt.
            </seg>
            <seg n="73972aec">
              Utskottet inser tydligt värdet av lika pensionsrätt, inte minst
              med tanke på det faktum som jag nämnde tidigare, att kvinnolönerna
              beklagligt nog fortfarande släpar efter. Den delade pensionsrätten
              skulle onekligen delvis hjälpa upp detta orättvisa förhållande
              inför en kommande pensionsutbetalning.
            </seg>
            <seg n="24455ddb">
              I vårt förslag kommer det att finnas en möjlighet för de föräldrar
              som hellre vill behålla den egna pensionsrätten att frivilligt
              och skriftligt avstå från den automatiska delningen av pensionsrätten.
            </seg>
          </u>
          <note n="bd650f9f">
            Jag vill yrka bifall till reservation 5 under punkt 6.
          </note>
          <u who="Q5935536" xml:id="i-66fa7dcb915531d3-0" n="1c093833" prev="i-91eac8fb34cbed91-0">
            <seg n="b66e3fec">
              Dessutom vill jag ställa en fråga till Kurt Kvarnström om hur
              Socialdemokraterna ser på vårt förslag om den delade premiepensionsrätten.
              Kan vi räkna med en positiv inriktning i fortsatt behandling i
              Genomförandegruppen? Utskottets kommentarer andas i alla fall
              något sådant.
            </seg>
            <seg n="5ddfff2d">
              Utskottets övriga partier i Genomförandegruppen visar inte upp
              en tydligt avvisande attityd till Kristdemokraternas förslag om
              delad pensionsrätt, utan snarare tvärtom. Detta gläder mig och
              oss kristdemokrater. Förhoppningsvis ska vi komma till en bra
              lösning i vårt fortsatta gemensamma arbete i Genomförandegruppen.
            </seg>
            <seg n="c153b345">
              För övrigt anser jag att det är av stort värde att vi även får
              en granskning av premiepensionsreformen. Det är viktigt att målen
              uppfylls och att arbetet med förvaltning och annan administration
              sker på ett ekonomiskt sett effektivt sätt.
            </seg>
            <seg n="92dbb3db">
              Den sista punkten i betänkandet, herr talman, tar upp informationen.
              Jag vill betona utskottets text om rättvis behandling av de pengar
              som kommer från rabattsystem och från arvsvinster. Till detta
              ska läggas de vinster som förväntas komma från utdelningar från
              fonder. Det är bra att vi får en sådan översyn.
            </seg>
            <seg n="b929ec2a">
              Vi är fortfarande i början av vårt reformerade pensionssystem,
              och inte ens Rom byggdes på en dag. Därför ser jag det positivt
              att utskottet inte avstyrker vare sig vårt förslag eller andra
              goda förslag utan överlämnar betänkandet med förslag såväl till
              regeringen som till Genomförandegruppen.
            </seg>
          </u>
          <note type="speaker" n="436edfb6">
            Anf. 141 ULLA HOFFMANN (v):
          </note>
          <u who="Q4954312" xml:id="i-8fb422b141e0bda8-5" n="82710b06">
            <seg n="e542c976">
              Herr talman! Pension: uppskjuten lön, något som man ska leva
              av och helst inte bara överleva på när man uppnått pensionsåldern.
              I den förra pensionsstriden myntades: Gärna medalj, men först
              en rejäl pension.
            </seg>
            <seg n="1684a5b9">
              Jag satt med i den pensionsarbetsgrupp som skulle utforma det
              nya pensionssystemet. Vänsterpartiet reserverade sig mot förslaget,
              och vi gjorde det därför att vi tycker att det pensionssystem
              som antogs är fel. Det gamla pensionssystemet garanterade en viss
              nivå på pensionen, så att man visste vad man hade att leva på.
              I dag vet vi inte någonting om vad vi får i pension. Visst vi
              får det orange kuvertet en gång om året där det till exempel står
              angivet som det gör för mig: Du kommer att få 14 700 kr i pension
              i månaden vid 2 % tillväxt. Men vad säger det mig egentligen?
              Vad har jag för garantier för att tillväxten kommer att bli 2
              %? Jag har inga garantier, därför att det är inte någon som vet
              vad aktieavkastningen är, hur de framtida löneökningarna blir
              eller hur BNP-tillväxten blir.
            </seg>
            <seg n="83a2eafa">
              I dag kan vi inte garantera pensionärerna eller de blivande pensionärerna
              en rejäl pension att leva på. Däremot kan vi garantera de förvärvsarbetande
              att de inte ska behöva betala mer till pensionärerna om de inte
              skulle klara sig på pensionen. I stället blir det pensionärerna
              som får betala om pengarna inte räcker sänks pensionerna automatiskt
              genom att bromsen slår till. Denna automatik har byggts in för
              att politikerna inte ska behöva ta sitt ansvar för den utsatta
              grupp som bland annat låginkomstpensionärerna är och kommer att
              fortsätta att vara. Systemet är vad som kallas ekonomiskt hållbart.
            </seg>
            <seg n="e66907cf">
              För att de fem partierna bakom pensionsöverenskommelsen Socialdemokraterna,
              Moderaterna, Kristdemokraterna, Folkpartiet och Centerpartiet
              inte skulle förledas att förändra i systemet om något skulle gå
              på tok beslutade man att tillsätta en genomförandegrupp, där enbart
              de fem partierna är representerade. Ingenting får göras med pensionssystemet
              om inte de fem partierna är överens. Överenskommelsen ska vårdas
              ömt. Genom att Genomförandegruppen är den som har hand om alla
              frågor kring pensionssystemet och att denna fortfarande arbetar
              bakom lyckta dörrar, finns det inte insyn vare sig för allmänheten
              eller för de partier som inte står bakom eller var med om den
              uppgörelsen.
            </seg>
            <seg n="01281a6a">
              Pensionssystemet tillhör hela folket, som har rätt att få veta
              vad som pågår och också möjlighet att debattera och diskutera.
              Jag kan ta ett exempel.
            </seg>
            <seg n="5d8e9485">
              I dag går det inte att välja premiesparfonden i Sjunde AP-fonden.
              Vänsterpartiet tycker att man ska kunna göra det vi har motionerat
              om det. Miljöpartiet tycker det. Flera socialdemokrater tycker
              det. Nu hörde jag att Kenneth Lantz tycker att det är ett bra
              förslag. Bosse Ringholm tycker det. Det är också ett av de vanligaste
              önskemålen från blivande pensionärer som hör av sig till Sjunde
              AP-fonden. Men de borgerliga partierna i övrigt tycker inte det.
              Och eftersom det är Genomförandegruppen som äger frågan och man
              kommit överens om att inte ändra något ensidigt blir det inte
              så. Det är intressant, i en demokrati där de tre partier som har
              makten inte har makt att förändra. Det vore därför uppskattat
              om Kurt Kvarnström kunde ge mig ett svar på frågan när Genomförandegruppen
              ska upphöra.
            </seg>
            <seg n="15a4524b">
              Herr talman! I februari genomförde socialförsäkringsutskottet
              två intressanta utfrågningar kring pensionssystemet. Den ena handlade
              om premiepensionen, och där fick vi klart för oss att Sjunde AP-fonden,
              trots att de inte får göra reklam för sig, är den största fonden
              och också den fond som gått bäst därför att säkerheten och låg
              risk är inskrivna i deras mål. Jag antar att det är en av anledningarna
              till att människor som placerat sina pengar hos några av PPM:s
              fonder skulle vilja kunna välja premiesparfonden i Sjunde AP-fonden.
              Vi fick också klart för oss att om vi sparar våra pengar i PPM:s
              fonder är det möjligt att förlora upp till 8090 % av pensionspengarna
              som vi har satsat där. Det sade chefen för PPM. Man har visserligen
              inte hört talas om att någon fond skulle ha gått ned till noll,
              men 8090 % visst kan det gå.
            </seg>
            <seg n="ede0cd55">
              Den andra hearingen handlade om ålderspensionerna och stabiliteten.
              Vi fick klart för oss att i det nya pensionssystemet finns det
              inbyggt incitament till att förvärvsarbeta. Det bygger på att
              vi förvärvsarbetar helst längre än till pensionsåldern och tjänar
              in våra egna pensioner. Problem får förstås de grupper som sliter
              ut sig i förtid och tvingas gå i förtida pension vid 5960 års
              ålder.
            </seg>
            <seg n="68a4e6db">
              På några frågor om hur det nya pensionssystemet slår för kvinnor
              fick vi klart för oss att det inte är bättre än det gamla pensionssystemet.
              Jag tänker inte närmare gå in på just det i dag, men faktum är
              att kvinnor har lägre pension än män därför att kvinnor har lägre
              lön och förvärvsarbetar mindre än män.
            </seg>
            <seg n="e5c6ee4e">
              Vi skulle därför kunna förvänta oss krafttag för att få bort
              lönediskrimineringen av kvinnor, både den som beror på kön och
              den som beror på den segregerade arbetsmarknaden. Vi borde kunna
              förvänta oss krafttag mot strukturer som gör att kvinnor oftare
              jobbar deltid än män. Och vill vi ha förändringar, ja, då måste
              vi se till helheten. Då duger det inte längre att säga att pensionssystemet
              inte kan göra något åt kvinnors löner, arbetstid eller arbetsvillkor.
              Det går inte längre att säga att föräldraförsäkringens utformning
              inte har något med kvinnors låga pensioner att göra. Det går inte
              att blunda för att en stor del av lönediskrimineringen, de sämre
              arbetsvillkoren och deltiden hör ihop med att det är kvinnor som
              tar huvudansvaret för hem och barn och därmed också står för huvudansvaret
              för det obetalda arbetet.
            </seg>
            <seg n="c0c60b75">
              Detta är förstås ohållbart om vi anser att alla ska ha rätt att
              tjäna in sin egen pension och då en pension att leva på. Alla
              ska ha rätt att tjäna in sin egen pension. Att dela pensionspoäng
              med maken är inte någon lösning, eftersom det inte förändrar några
              maktstrukturer mellan könen. Nej, det är självklart så att om
              vi vill att kvinnor ska kunna tjäna ihop till en pension att leva
              på måste vi också se till att förändra strukturerna i alla de
              system som hindrar kvinnor från att göra det.
            </seg>
          </u>
          <note n="6369e5e9">
            Herr talman! Jag står förstås bakom Vänsterpartiets alla reservationer,
            men för att vinna tid yrkar jag bifall bara till reservation 1
            under punkt 1, reservation 4 under punkt 5 och reservation 6 under
            punkt 7.
          </note>
          <note type="speaker" n="85722f38">
            Anf. 142 MONA JÖNSSON (mp):
          </note>
          <u who="Q4988873" xml:id="i-669104992662f34a-2" n="40a1c36b">
            <seg n="47e487b7">
              Herr talman! Vid ett besök på huvudkontoret för Försäkringskassan
              i Västra Götaland i måndags fick jag tillfälle att se deras telefoncentral
              och den IT-verksamhet som är uppbyggd för 24-timmarsmyndigheten
              i Sverige. Föreståndaren där berättade bland annat om den belastning
              man hade haft vad gäller telefonsamtal under januari förra året.
              Orsaken var att obegriplig information om pensioner hade skickats
              ut från Riksförsäkringsverket. Man lovade att göra informationen
              mer begriplig till i år, men det kan konstateras att belastningen
              har varit nästan lika hög i år. Den har inte varit riktigt lika
              hög men nästan.
            </seg>
            <seg n="71c78333">
              Informationen är skriven av jurister så att vanligt folk inte
              kan förstå vad det står. Jag vet att det är svårt med information
              men hoppas verkligen att försäkringskassan till nästa år ska få
              ägna sig åt andra saker än att försöka hjälpa människor att läsa
              obegriplig information från Riksförsäkringsverket.
            </seg>
            <seg n="3640dfa3">
              Sverige har undertecknat olika FN-deklarationer det gäller till
              exempel mänskliga rättigheter, barnkonventionen och kvinnokonventionen
              och gjort åtaganden när det gäller miljön. De människor som har
              tänkt välja fonder med etisk eller miljömässig hänsyn har inte
              haft en lätt uppgift. Den typen av information har inte varit
              prioriterad.
            </seg>
            <seg n="55e45a45">
              Även om nu fler fonder kallar sig etiska krävs ett visst detektivarbete
              för att förstå vad som döljer sig bakom orden. Fonder kan ju ha
              aktier som är investerade i företag som använder sig av barnarbete,
              struntar i miljön eller kränker mänskliga rättigheter. Miljöpartiet
              vill att människor ska ha möjlighet att se vilka etiska och miljömässiga
              kriterier som finns, så att man kan välja dessa fonder, eller,
              ännu hellre, att alla fonder har sådana kriterier.
            </seg>
            <seg n="278c15d9">
              Om man verkligen vill låta alla människor påverka sin framtid
              måste det finnas en möjlighet även för dem som inte ser högsta
              möjliga avkastning som mål. Miljöpartiet anser att det inom Sjunde
              AP-fonden ska finnas möjligheter att placera i ideella fonder.
              Man får inte begränsa möjligheten när det gäller människors önskan
              att verka solidariskt och ideellt.
            </seg>
          </u>
          <note n="e53c7400">
            Herr talman! Jag yrkar bifall till reservation nr 7.
          </note>
          <note type="speaker" n="78cc6a91">
            Anf. 143 KURT KVARNSTRÖM (s):
          </note>
          <u who="Q3372970" xml:id="i-f06fb76ee84aa44d-0" n="3b0d5937">
            <seg n="e25781b7">
              Herr talman! Vi debatterar nu ett viktigt område för våra äldre,
              nämligen våra pensionssystem. Från förra årsskiftet har det reformerade
              pensionssystemet trätt i full kraft, och vi kan nu börja utvärdera
              hur det här pensionssystemet fungerar för våra pensionärer.
            </seg>
            <seg n="f8bdaedf">
              Vi har, som har sagts här tidigare, haft två mycket intressanta
              utfrågningar. Det har gett oss svar vad gäller flera av de motioner
              som finns i det här betänkandet, men de har också gett svar på
              många av de frågor som vi ställs inför i kontakter med våra oroliga
              pensionärer.
            </seg>
            <seg n="a35d9607">
              Jag tänker här nämna något av det som framkom vid de här utfrågningarna
              och som finns med i betänkandet.
            </seg>
            <seg n="d9117e98">
              Sverige har onekligen ett modernt och ett politiskt stabilt pensionssystem
              som automatiskt följer den ekonomiska och demografiska utvecklingen.
            </seg>
            <seg n="47f72805">
              Målet att garantera personer med låg eller ingen inkomstrelaterad
              pension ett värdesäkrat grundskydd och efterlevande ett rimligt
              ekonomiskt stöd är uppfyllt. Personer med garantipension, efterlevandepension
              och bostadstillägg har fått ett något högre nettobelopp efter
              omräkningen till det nya pensionssystemet än vad man hade tidigare.
              Färre personer får garantipension i det nya pensionssystemet än
              vad som tidigare beräknats.
            </seg>
            <seg n="22f9d91d">
              Pensionerna har också som en följd av att vi numera följer både
              löne- och prisutvecklingen höjts 2,4 % mer än vad som varit fallet
              om vi behållit det gamla ATP-systemet.
            </seg>
            <seg n="f3d0a42c">
              På flera punkter sker en mycket positiv omfördelning från män
              till kvinnor. Det gäller takregeln, livslängdstabellen, barnpoängen,
              garantipensionen, kompensationsgraden och avkastningen.
            </seg>
            <seg n="604d10d4">
              Det nya systemet, med livsinkomstprincipen, ger människor större
              möjlighet att själva påverka storleken på sin framtida pension.
              Men för att det ska fungera på ett bra sätt ställer det krav på
              att människor i alla åldrar har bra kunskaper om det här pensionssystemet.
              De orange kuverten, som kommer årligen, är mycket viktiga i det
              här sammanhanget.
            </seg>
            <seg n="71652ce5">
              Den information som vi kommer att få tillgång till genom att
              en gemensam pensionsportal öppnas via Internet kommer att bli
              en allt viktigare källa till kunskap. Jag utgår från att portalen
              kommer att provköras i år och att den kommer att vara i drift
              under nästa år.
            </seg>
            <seg n="9fd13818">
              Hittills har den ekonomiska balansen mellan systemets tillgångar
              och skulder varit bra. Balanstalet var 1,03 år 2001, vilket är
              lika med ett överskott på 218 miljarder. 2002 var det 1,01. Balanstalet
              ska från och med i år fastställas med fyra decimaler.
            </seg>
            <seg n="498a73cc">
              Den reala utvecklingen på aktiemarknaden har varit ungefär 6
              % per år under de senaste 100 åren, och flera bedömare anser att
              den ska kunna vara det även framöver.
            </seg>
            <seg n="a71adf12">
              Den helt avgörande förutsättningen för att pensionerna ska bli
              bra framöver är nationalinkomstens utveckling och produktionsutvecklingen.
            </seg>
            <seg n="d202ab68">
              Herr talman! Det reformerade pensionssystemet vilar på en bred
              överenskommelse mellan fem partier, och det har uttalats från
              partierna att det är angeläget att värna systemet. Om förändringar
              ska ske ska alla fem partierna stå bakom förändringarna.
            </seg>
            <seg n="f5356998">
              På en punkt har beredningen av betänkandet gett stöd för en förändring.
              Utskottet anser att regeringen i samråd med partierna bakom pensionsöverenskommelsen
              och dess genomförandegrupp bör behandla frågan om aktivt val av
              Premiesparfonden. Utskottet förutsätter dock att det här sker
              utan ett formligt tillkännagivande från riksdagen.
            </seg>
            <seg n="b9b62ef1">
              Livsinkomstprincipen är en av hörnstenarna i systemet. Den innebär
              att alla inkomster under livet får betydelse. Man kan tjäna in
              pension efter 65 år, och nu har även den nedre åldersgränsen på
              16 år tagits bort.
            </seg>
            <seg n="98c767c3">
              Jag anser att det är mycket viktigt att vi gör ordentliga utvärderingar
              innan vi gör några mer omfattande förändringar i vårt pensionssystem.
            </seg>
            <seg n="04f5ee6a">
              Jag tänkte nu också kommentera några av de motioner som finns
              i det här ärendet. Kenneth Lantz har pratat för Kristdemokraternas
              motion A371. De har motionerat om att premiepensionen automatiskt
              ska delas mellan föräldrarna tills barnet är åtta år. Pensionssystemet
              har på flera områden inslag av omfördelning. Det tydligaste är
              premiepensionen som helt kan överföras mellan makarna. Jag har
              också nämnt andra faktorer när det gäller fördelning mellan män
              och kvinnor. Jag tycker faktiskt inte att det i det här läget
              finns starka motiv att införa en mera tvingande delning som utgångsläge,
              utan jag tycker att valfriheten fortfarande ska finnas kvar i
              de sammanhangen.
            </seg>
            <seg n="e59c86e2">
              Sedan ska jag gå över till Vänsterpartiet som i Sf360 av Ulla
              Hoffmann har, som tidigare år, flera förslag till förändringar.
              De anser att fördelningen i systemet är orättvis, speciellt fördelningen
              mellan kvinnor och män.
            </seg>
            <seg n="d779d253">
              På en av de utfrågningar som vi hade fick vi en mycket bra redovisning
              av att omfördelningen på flera punkter är till fördel för kvinnorna.
              Det har jag tidigare kommenterat och poängterat.
            </seg>
            <seg n="207c49bf">
              När det gäller tidpunkten och de övriga förslagen tror jag att
              det viktigaste i sammanhanget är att ordentligt utvärdera det
              här systemet innan man tar ställning och går vidare. Och det är
              klart att man i en överenskommelse, som Ulla Hoffmann säkert känner
              till, också ska vara överens om att bryta upp en överenskommelse
              för att komma vidare. Jag tycker nog i det här läget att det är
              alltför tidigt. Jag tycker att den grupp, och de partier som finns
              där, som har tagit ett stort ansvar för att genomföra det här
              ska få möjlighet att följa upp, återkomma och fullfölja det jobb
              som man har fått i uppdrag att göra.
            </seg>
          </u>
          <note n="72658743">
            Herr talman! Jag yrkar bifall till förslaget i det här betänkandet
            och avslag på samtliga motioner.
          </note>
          <note type="speaker" n="288dd78b">
            Anf. 144 ULLA HOFFMANN (v) replik:
          </note>
          <u who="Q4954312" xml:id="i-8fb422b141e0bda8-6" n="82710b06">
            <seg n="f72b0118">
              Herr talman! Jag sade själv i och för sig att det är Vänsterpartiet
              som har motionerat om att man aktivt ska kunna välja Premiesparfonden.
              Det är något som Genomförandegruppen bör behandla i vilket fall
              som helst, men inte mer än bör behandla. Vi vet att det finns
              de partier som motsätter sig det.
            </seg>
            <seg n="9d598e9a">
              Vi går till Genomförandegruppen och de fem partierna. Ser inte
              Kurt Kvarnström några som helst problem med demokratin i detta
              att fem partier har gjort en överenskommelse, ska vårda den ömt
              och att det finns partier i riksdagen som inte har någon möjlighet
              att påverka? Jag tycker att det får väldiga konsekvenser för demokratin.
            </seg>
            <seg n="b58d1dc4">
              Kurt Kvarnström sade också att hearingen visade att det nya pensionssystemet
              är till fördel för kvinnor. Det beror på vilken del av utfrågningen
              man läser. Man säger att det vare sig är sämre eller bättre för
              kvinnor än i det gamla pensionssystemet. Vad spelar det för roll
              om kvinnor ändå har så mycket sämre pensioner än vad män har?
              Jag undrar om Kurt Kvarnström håller med mig om kopplingen mellan
              kvinnors låga pensioner och lönediskrimineringen, deltidsarbete
              och det jag nämnde om föräldraförsäkringen. Om du håller med är
              du beredd att göra någonting åt detta och aktivt verka för att
              vi ska få bort det som gör att kvinnor inte kommer upp i samma
              pensionsnivåer som män?
            </seg>
          </u>
          <note type="speaker" n="70b708da">
            Anf. 145 KURT KVARNSTRÖM (s) replik:
          </note>
          <u who="Q3372970" xml:id="i-f06fb76ee84aa44d-1" n="3b0d5937">
            <seg n="60e29d4e">
              Herr talman! När det gäller den första punkten och möjligheten
              att påverka är min uppfattning fortfarande den att det är för
              tidigt att dra slutsatsen att lägga ned Genomförandegruppen. Det
              är ändå så att de förslag som diskuteras och som väcks ska behandlas
              i den här kammaren och slutgiltigt beslutas. Det är definitivt
              de större principiella frågorna som kommer fram. De kommer naturligtvis
              att lyftas i det här forumet, både i utskottet och i kammaren,
              även fortsättningsvis. Det finns redan en proposition som behandlar
              detaljer i premiepensionssystemet, som ett exempel.
            </seg>
            <seg n="edd2cc0f">
              När det gäller kvinnorna, fördelningen mellan män och kvinnor
              och hur det ser ut framåt förhåller det sig så att det på flera
              punkter, i alla fall på sex punkter som jag nämnde, är tydligt
              att det nya pensionssystemet var bättre än det gamla systemet
              och till fördel för kvinnorna. Det sker en omfördelning på de
              punkterna.
            </seg>
            <seg n="9a53fa1f">
              Jag tror aldrig att ett pensionssystem kan lösa den arbetsmarknadssituation
              som finns. Det är egentligen där ute jag tror att vi ska lösa
              det. Jag tror inte att vi ska lösa den här omfördelningen helt
              och hållit via ett pensionssystem. Det finns väldigt mycket att
              göra när det gäller deltidsarbete och den typen av frågor. Det
              ska ske ute på arbetsmarknaden, inte i ett pensionssystem.
            </seg>
          </u>
          <note type="speaker" n="17647ee0">
            Anf. 146 ULLA HOFFMANN (v) replik:
          </note>
          <u who="Q4954312" xml:id="i-8fb422b141e0bda8-7" n="82710b06">
            <seg n="44cd7731">
              Herr talman! Jag har för en gångs skull avstått från att diskutera
              hur pensionssystemet fördelar mellan kvinnor och män. Jag har
              nöjt mig och sagt att jag kan återkomma till det vid ett annat
              tillfälle. Jag har i stället velat lyfta sambandet med det faktum
              att kvinnor har lägre pension än män. Jag kräver inte i dag att
              pensionssystemet ska ordna det. Det jag ville veta var om Kurt
              Kvarnström håller med mig om att det finns en koppling mellan
              kvinnors låga pensioner och förhållandena på arbetsmarknaden,
              och det gör han alldeles tydligt. Då vill jag veta om Kurt Kvarnström
              är beredd att jobba för att kvinnor ska få jobba heltid, ta bort
              lönediskrimineringen och se till att individualisera föräldraförsäkringen
              så att kvinnor får samma möjligheter som män på arbetsmarknaden.
            </seg>
            <seg n="e23719ab">
              Genomförandegruppen har, vad jag förstår, två frågor kvar att
              lösa. Den ena är kontrollstationen 2004 när man ska kolla om det
              ska föras över några pengar från AP-fonderna till Riksgälden.
              Den andra handlar om avgiftsväxlingen. Där har jag förstått att
              det finns vissa partier som är väldigt drivande. Jag skulle vilja
              höra hur Kurt Kvarnström bedömer möjligheten att Genomförandegruppen
              någonsin kommer att komma fram till en lösning på avgiftsväxlingen
              såsom den föreslogs först. Annars får vi ju alltid dras med Genomförandegruppen.
            </seg>
          </u>
          <note type="speaker" n="d145eeac">
            Anf. 147 KURT KVARNSTRÖM (s) replik:
          </note>
          <u who="Q3372970" xml:id="i-f06fb76ee84aa44d-2" n="3b0d5937">
            <seg n="7134ff28">
              Herr talman! Jag är inte beredd att i dag stå här och lova ut
              något datum när Genomförandegruppen upphör. Jag tror att det är
              viktigt, precis som Ulla nämner, att de frågor som återstår också
              hanteras. Jag tror att den växling som finns kvar som en av frågorna
              behöver genomföras. Det tror jag att vi är rätt så överens om
              allihop. Det är nog ingen delad mening om det. Det är fråga om
              i vilken takt och med vilken ekonomi. Det handlar ju rätt mycket
              om det i den frågan. Jag tror att det finns en stor enighet på
              den kanten.
            </seg>
            <seg n="32043dbd">
              När det gäller kvinnors situation i pensionssystemet har den
              naturligtvis sin grund i att vi i dag har ett rätt så individuellt
              pensionssystem. Där avspeglas den bild som arbetsmarknaden skapar.
            </seg>
            <seg n="8bf10d4c">
              Det finns ett antal faktorer som omfördelar. Det är möjligt att
              man framåt i tiden, om man ordentligt får utvärdera det här, ska
              titta på faktorer som ytterligare omfördelar. Men i dag tycker
              jag att det är för tidigt innan man har gjort en riktig analys
              av de här faktorerna.
            </seg>
          </u>
          <note type="speaker" n="3ec5a3dc">
            Anf. 148 KENNETH LANTZ (kd) replik:
          </note>
          <u who="Q5935536" xml:id="i-ddddcefddffa7424-0" n="1c093833">
            <seg n="7a10198f">
              Herr talman! Det är förmodligen inte helt okänt för Kvarnström
              att Kristdemokraterna inte är ensamma om tanken på den automatiska
              delningen av premiepensionsrätten. På våra gamla ånglok drivna
              av kol och koks fanns det alltid en bromsare med på tåget. Min
              lilla fråga till Kvarnström är om Socialdemokraterna tänker gå
              in i rollen som någon form av bromsare när det gäller möjligheten
              att få en automatisk delning av pensionsrätter för föräldrar till
              barn under åtta år.
            </seg>
          </u>
          <note type="speaker" n="183ec63a">
            Anf. 149 KURT KVARNSTRÖM (s) replik:
          </note>
          <u who="Q3372970" xml:id="i-f06fb76ee84aa44d-3" n="3b0d5937">
            <seg n="77507bb7">
              Herr talman! Det är naturligtvis en fråga som jag inser att det
              finns en bred syn på när det gäller en förändring. Frågan kommer
              i någon form. Alla partier kan ta initiativ till att lyfta frågor
              även i Genomförandegruppen, inte bara här i detta forum. Jag är
              övertygad om att den frågan fortsatt kommer att diskuteras.
            </seg>
            <seg n="1c987aa1">
              Jag är inte beredd att stå här och yrka bifall till den motion
              som är skriven. Jag tycker att den är lite för strikt fördelad
              och låser fast positioner i sin uppläggning. Det är därför jag
              yrkar som jag gör i dagsläget när det gäller den motion som är
              skriven.
            </seg>
          </u>
          <note type="speaker" n="decf6162">
            Anf. 150 KENNETH LANTZ (kd) replik:
          </note>
          <u who="Q5935536" xml:id="i-ddddcefddffa7424-1" n="1c093833">
            <seg n="a950f715">
              Herr talman! Jag har bara en kort replik och en liten tanke.
              Det är väl ganska enkelt för Kvarnström att uttrycka: Vi kommer
              inte att vara bromsare i tåget.
            </seg>
          </u>
          <note type="speaker" n="2eaedee6">
            Anf. 151 KURT KVARNSTRÖM (s) replik:
          </note>
          <u who="Q3372970" xml:id="i-69680211ef7c1281-0" n="3b0d5937" next="i-cb42ed9283029930-0">
            <seg n="14a90811">
              Herr talman! Jag tror inte att vi har varit det under resans
              gång när det gäller pensionssystemet i stort. Det är oerhört viktigt
              att med de utvärderingar vi ska göra nu prioritera de frågor som
              känns mest angelägna och där vi ser att det behövs justeringar.
              Det är mycket möjligt att frågan kan vara mogen för att ta beslut
              i när vi ses här om ett år och säkert har en motsvarande debatt.
              Det utesluter jag inte.
            </seg>
            <seg n="5dfd78cd">
              Det är inte den största frågan, tycker jag, i det här systemet.
              Det finns många andra viktiga, men naturligtvis ska vi se över
              alla delar. Där har vi alla en stor uppgift.
            </seg>
          </u>
          <note n="0ab39778">
            Anf. 152 ANITA SIDÉN (m):
          </note>
          <u who="Q3372970" xml:id="i-cb42ed9283029930-0" n="3b0d5937" prev="i-69680211ef7c1281-0">
            <seg n="de9f4558">
              Herr talman! Det är viktigt att få uppleva det goda åldrandet.
              God livskvalitet sätter färg på tillvaron. Forskning behövs för
              att det ska vara gott att bli äldre. Livet går inte i repris.
            </seg>
            <seg n="e5373875">
              Herr talman! Vi debatterar nu Det reformerade pensionssystemet
              . Sveriges befolkning blir allt äldre, och den faktiska pensionsåldern
              är under 60 år. Var fjärde pensionär som lämnat i förtid saknar
              sitt yrkesarbete, och var femte skulle vilja gå tillbaka igen.
              Men äldres resurser tas inte till vara. Ofta hör man äldre beskrivas
              som problem. En mogen ålder borde kunna vara en nationell tillgång.
              Här finns en samlad erfarenhet och kunskap. Enligt lag är det
              i dag tillåtet att kvarstå i arbete upp till 67 år, men att nyanställa
              en person över 50 år är dyrt på grund av pensionspremierna.
            </seg>
            <seg n="a19ea490">
              Beredningen Senior 2005 visar att om vi ska behålla vår standard
              måste vi arbeta till vi blir 78. Många är överens om att det är
              viktigt att ta till vara den äldre arbetskraftens resurser, men
              i praktiken har inte företag råd att anställa äldre arbetskraft,
              säger professor Lars Andersson. Hindren i regelsystemet måste
              därför åtgärdas.
            </seg>
            <seg n="5ef02d6c">
              Det finns goda exempel i andra länder. I till exempel Japan satsar
              man mycket på äldre, både med nya anställningsformer och hjälp
              att starta eget. Och i Nederländerna görs en rad förändringar
              för att äldre ska delta i arbetslivet, till exempel lägre skatter
              för personer som fyllt 65 år. Det är många människors arbete som
              gör en generös välfärd möjlig.
            </seg>
            <seg n="cd093fb3">
              Enligt en ny rapport från TCO planerar drygt varannan svensk
              att gå i pension före 65 års ålder. Om alla som tänker pensionera
              sig tidigt sätter sina planer i verket får vi en allvarlig brist
              på arbetskraft. Det här innebär även stora påfrestningar för den
              yrkesverksamma generationen. Det måste bli lättare och mer lockande
              att arbeta längre upp i åldrarna, men tendensen i dag är allt
              tidigare pensionsavgångar.
            </seg>
            <seg n="760b449c">
              Beräkningen av ålderspensionen bygger på livsinkomstprincipen.
              Enkelt uttryckt betyder det att om vi jobbar kort tid och pensionerar
              oss tidigt får vi en låg pension, medan det blir tvärtom om vi
              jobbar längre. Någon övre åldersgräns för intjänande av pensionsrätt
              finns inte. Pensionerna har höjts, men i gengäld dras skatt. Att
              arbeta ett extra år ger högre pension, men det måste få blir mer
              kvar i plånboken efter skatt. För vem tror att vi vill jobba längre
              upp i åldrarna om större delen av tillskottet går direkt in i
              skattesystemet?
            </seg>
            <seg n="8a3b822e">
              Omkring 88 000 ska nu som pensionärer deklarera för första gången
              i år. Det särskilda grundavdraget har avskaffats, och pensionen
              har höjts som kompensation. Information har gått ut, men Skatteverket
              räknar med många oroliga samtal.
            </seg>
            <seg n="496f5b47">
              Ena stunden brer statsministern ut sina armar och talar om vilka
              krav han själv kommer att ställa som pensionär. Vänta bara. Men
              i samband med sin Asienresa hoppade han på pensionärer genom att
              påstå att den dåliga tillväxten i Sverige beror på att pensionärerna
              håller för hårt i sina plånböcker. Kanske håller de för hårt i
              sina plånböcker för att de inte ska bli rånade, eller också håller
              de för hårt i sina plånböcker för att de som äldre måste ha lite
              pengar i reserv till morgondagens behov.
            </seg>
            <seg n="22b183e6">
              Barbro Westerholm, ordförande i SPF, Sveriges Pensionärers Riksförbund,
              påstår att de äldre inte skulle vara lika rädda för att konsumera
              om regeringen kunde få ändan ur vagnen och ordna ordentlig vård
              och omsorg åt de äldre.
            </seg>
            <seg n="bad67e71">
              Försämringar och bantningar i äldreomsorgen gör att det behövs
              en sparad slant för att kunna köpa de tjänster som inte längre
              erbjuds de gamla. Dessutom har många utgifter för till exempel
              el och hyra höjts. Många pensionärer känner att det enda de som
              de kan lita på riktigt säkert är sin egen plånbok. Statsministern
              kan ryta till, men han gör ju av med andras pengar.
            </seg>
            <seg n="1a0364a3">
              I ålderspensionssystemet finns regler som gör det möjligt för
              makar och registrerade partner att föra över premiepensionsrätt
              till den andra makan eller maken eller partnern. I många familjer
              är värdet av de intjänade pensionsrätterna hushållets största
              tillgång och borde faktiskt även ha stor betydelse vid exempelvis
              en skilsmässa, vilket framgår av vårt särskilda yttrande. Frågan
              om delning bär därför ses över i Genomförandegruppen.
            </seg>
            <seg n="79483306">
              I pensionsöverenskommelsen betonades vikten av information. Unga
              som äldre känner osäkerhet över sin ekonomi efter pensioneringen.
              Premiepensionssystemet fick ju en allt annat än bra start, så
              det är mycket viktigt med kontrollstationer, uppföljning och utvärdering
              av reformen. Det orangefärgade kuvertet har snart landat hos 5,7
              miljoner personer.
            </seg>
            <seg n="88414627">
              Enligt Premiepensionsmyndighetens generaldirektör Hans Jacobsson
              är det bara 42 % av pensionsspararna som känner till vad premiepension
              är. Dessutom har de ungas valfrekvens minskat med ca 50 %, men
              antalet besök på Premiepensionsmyndighetens hemsida har ökat.
            </seg>
            <seg n="857eff80">
              En redig och klar information ger trygghet, varför såväl blivande
              som nuvarande pensionärer måste ha rätt till en bra sådan. Det
              visade sig tidigt att vissa besked skapade förvirring och var
              svåra att ta till sig. Ett utskick grumlades av att formuleringen
              var undermålig och vållade därför mottagarna huvudbry, och för
              mycket lagtext blev svår att tolka. Dessutom orsakade bristerna
              många telefonsamtal och mycket onödigt arbete hos försäkringskassorna.
            </seg>
            <seg n="8fa0ed30">
              Eftersom många pensionärer har haft ett flertal arbetsgivare
              måste dessutom samverkan till mellan olika pensionsutbetalare
              så att man kan få en samlad bild. Pensionsportalen på Internet,
              ett samarbete mellan Riksförsäkringsverket, Premiepensionsmyndigheten
              och Försäkringsbranschen, kan bli en bra informationsbas. Tyvärr
              har huvuddelen av landets pensionärer inte tillgång till datateknik.
              Många har inte ens råd att skaffa sig Internet. Det krävs därför
              skriftlig information även i fortsättningen.
            </seg>
            <seg n="d5d8c7a1">
              Herr talman! Målet när det gäller information måste vara att
              alla ska få så god kunskap att de bättre kan bedöma sin framtida
              pension. Det räcker inte med att informationen är juridiskt korrekt,
              utan den måste också vara begriplig.
            </seg>
          </u>
          <note type="speaker" n="22bab931">
            Anf. 153 ULLA HOFFMANN (v) replik:
          </note>
          <u who="Q4954312" xml:id="i-ea524248b71f4b98-0" n="82710b06" next="i-4db5900ebecb9d2c-0">
            <seg n="85727dfc">
              Herr talman! Jag vill tacka Anita Sidén för detta inlägg som
              var bra. Normalt brukar jag inte recensera inlägg, men jag tycker
              att detta var väldigt trevligt att höra.
            </seg>
            <seg n="6c030b51">
              Jag delar också uppfattningen att äldre i dag beskrivs som problem.
              Det är som om man förväntar sig att de skulle sitta hemma i köket
              och lyssna på gökurets kuckuande i stället för att kunna vara
              ute och förvärvsarbeta eller göra någonting annat.
            </seg>
            <seg n="7d6e1f8b">
              Jag delar också den orsaksbeskrivning som Anita Sidén gör när
              det gäller anledningen till att pensionärerna håller hårt i plånboken.
              För visst är det så. Man vet inte hur nästa månad kommer att se
              ut, och därför måste man vara försiktig med pengarna.
            </seg>
            <seg n="1059bf8e">
              Men om vi alla vill att människor ska kunna arbeta längre kanske
              vi måste börja tidigare med att se till att få arbetsplatser,
              arbetsmiljöarbete och arbetsliv som gör att vi faktiskt orkar
              jobba längre än till 60 år och att vi egentligen kanske inte har
              lust att gå i pension då.
            </seg>
            <seg n="ecf95dce">
              Därför skulle jag vilja höra hur Anita Sidén ser på en arbetstidsförkortning.
            </seg>
          </u>
          <note n="63499f14">
            Anf. 154 ANITA SIDÉN (m) replik:
          </note>
          <u who="Q4954312" xml:id="i-4db5900ebecb9d2c-0" n="82710b06" prev="i-ea524248b71f4b98-0">
            <seg n="1ab28ad7">
              Herr talman! Äldre ska leva i trygghet, och det ska finnas en
              ljusnande framtid även för pensionärerna. Vare sig de har det
              som Ulla Hoffmann kikade in i köket och såg eller inte måste jag
              säga att vilken arbetstid som jag ska ha som pensionär tycker
              jag ska finnas i en överenskommelse som jag själv är med och bidrar
              till att diskutera fram.
            </seg>
            <seg n="f31146dd">
              Därför måste jag om igen säga att jag tycker att det är viktigt
              med forskning och att man tar reda på orsakerna. Jag är djupt
              oroad därför att jag vet att forskningen vad gäller äldre är hotad.
              Och pengarna som hittills har satsats på sådan forskning är ju
              bortslängda om man avbryter den. Och om man skjuter upp uppföljningar,
              vad är då forskningen värd? Det kan till och med vara så att deltagarna
              har avlidit.
            </seg>
            <seg n="4b2dc56e">
              Jag vet själv inte mycket om morgondagen. Men min dotter diskuterar
              ofta ålder. Och hon tyckte som liten att det inte fanns något
              som hette gammal. När jag frågade henne vad gammal var sade hon:
              Möjligtvis om man är 120 år. Även om jag inte tänker leva tills
              jag är 120 år, tänker jag inte heller arbeta så länge. Men jag
              tycker att man ska se över detta eftersom det är viktigt att man
              får ett rikt liv även som äldre.
            </seg>
          </u>
          <note type="speaker" n="946973bd">
            Anf. 155 KURT KVARNSTRÖM (s) replik:
          </note>
          <u who="Q3372970" xml:id="i-69680211ef7c1281-1" n="3b0d5937" next="i-cb42ed9283029930-1">
            <seg n="6651d029">
              Herr talman! Till Anita Sidén vill jag säga att jag tror att
              vi är väldigt överens när det gäller informationen. Den information
              som vi har fått har varit mycket bristfällig. Den kommer att bli
              mycket viktig i framtiden för att man ska förstå sig på det här
              systemet. Där tror jag alltså att vi är rätt så överens.
            </seg>
            <seg n="bad8139a">
              Anledningen till att jag ville ställa en fråga var det som Anita
              Sidén inledningsvis lite grann nämnde om höga kostnader för 50-åringar.
              Det allmänna pensionssystemet som vi diskuterar i dag har ingen
              sådan skala såvitt jag kan förstå. Jag skulle gärna vilja fråga
              vad hon egentligen menade.
            </seg>
          </u>
          <note n="cb3121e6">
            Anf. 156 ANITA SIDÉN (m) replik:
          </note>
          <u who="Q3372970" xml:id="i-cb42ed9283029930-1" n="3b0d5937" prev="i-69680211ef7c1281-1">
            <seg n="eedfcb79">
              Herr talman! Beträffande de personer som jag tog upp kan jag
              säga att det är en professor som heter Lars Andersson som talar
              om att det är viktigt att ta till vara de äldres resurser men
              att det är kostsamt för företagen att anställa äldre arbetskraft.
              Det var det som jag ville visa på. Samtidigt är det kostnader
              förenade med att nyanställa personal. Det vet vi ju.
            </seg>
          </u>
          <note type="speaker" n="75e1e5ca">
            Anf. 157 KURT KVARNSTRÖM (s) replik:
          </note>
          <u who="Q3372970" xml:id="i-69680211ef7c1281-2" n="3b0d5937" next="i-cb42ed9283029930-2">
            <seg n="ccbb6502">
              Herr talman! Tack för svaret. Jag tror att det möjligen har smugit
              sig in ett litet missförstånd. När det gäller högre kostnader
              för äldre tror jag att det egentligen handlar om de tjänstepensionssystem
              som finns särskilt på tjänstemannasidan och som är avtalade och
              som har en annan profil. Det allmänna pensionssystemet har inte
              den här extra kostnaden för företaget när det anställer någon,
              även om den personen är äldre.
            </seg>
          </u>
          <note n="e4bc103a">
            Anf. 158 ANITA SIDÉN (m) replik:
          </note>
          <u who="Q3372970" xml:id="i-cb42ed9283029930-2" n="3b0d5937" prev="i-69680211ef7c1281-2">
            <seg n="42c5cdc3">
              Herr talman! Alla sådana här saker är det viktigt att vi uppmärksammar
              i olika utvärderingar, uppföljningar och kontrollstationer, alltså
              att vi gör en översyn och följer ärendet mycket noga. Alla vi
              här i kammaren vill väl det hoppas jag att våra pensionärer även
              ekonomiskt ska få ett så bra liv som möjligt.
            </seg>
          </u>
          <note type="speaker" n="6b8effbc">
            Anf. 159 BO KÖNBERG (fp):
          </note>
          <u who="Q4931118" xml:id="i-652dd875e5a7424a-0" n="2b385906">
            <seg n="48fec8ef">
              Herr talman! Om några månader är det tio år sedan vi i denna
              kammare fattade beslut om det nya pensionssystemet. Det gjorde
              vi i mycket bred majoritet. Systemet syftade till att vara så
              uthålligt som möjligt både ekonomiskt och politiskt. Det syftade
              till att ordna så att incitamentet i systemet var sådant att det
              som var bra för den enskilde skulle vara bra för samhället och
              det som var bra för samhället skulle vara bra för den enskilde.
              Så långt vi kan se har det, förstås, hittills varit uthålligt
              det som utlovats har ju gjorts.
            </seg>
            <seg n="f1034d95">
              Ser man på sådana saker som utbetalningarna kan man konstatera
              att det, trots den oro som vi alla kände i början av 1990-talet,
              hittills varit som Kurt Kvarnström nämnde. Garantipensionen har
              alltså höjts för alla dem som har folkpension eller liknande,
              och i den övriga delen av pensionssystemet den inkomstberoende
              delen har vi för första gången på 4045 år faktiskt höjt de utbetalade
              pensionerna med 2 ½ % jämfört med den gamla prisindexeringen.
            </seg>
            <seg n="2d8d2991">
              Systemet har väckt stor uppmärksamhet på många håll i världen.
              Vi får mycket internationellt beröm och alltmer beröm, vågar jag
              nog säga, för varje kvartal som går. Flera länder har redan bestämt
              sig för att införa någonting liknande den svenska modellen. Bara
              de tre senaste månaderna är det ett par länder som har anmält
              ett stort intresse för något som mycket liknar den svenska modellen.
            </seg>
            <seg n="92529c7e">
              Det ena landet är Tjeckien, vars regering i slutet av förra året
              meddelade att de avsåg att till sommaren lägga fram förslag om
              en principuppgörelse som bygger på principerna för den svenska
              inkomstpensionen och livsinkomstprincipen.
            </seg>
            <seg n="503530e9">
              I början av året anmäldes från norsk sida, från den norska pensionskommittén,
              ett förslag som i mångt och mycket liknar den svenska inkomstpensionen.
            </seg>
            <seg n="c07969cd">
              I båda fallen fanns det vissa avvikelser politiskt. I Tjeckien
              har partier till höger visat sig ha haft invändningar mot den
              här modellen. Å andra sidan har också det före detta kommunistpartiet
              sina invändningar mot modellen. I Norge är det också de partier
              som befinner sig längst till höger respektive längst till vänster
              som har avvikit.
            </seg>
            <seg n="d4f660ae">
              Om jag får säga så utan att störa någon tycks det vara ungefär
              samma uppställning som när det gäller den svenska modellen, det
              vill säga att det är en mycket bred mitt som stått bakom förslagen
              och som genomfört dem. Vi får väl se hur det går i de här länderna.
              Intresset utomlands är, som sagt, mycket stort.
            </seg>
            <seg n="c5052a71">
              Det är utmärkt att utskottet har anordnat ett par utfrågningar,
              som ju redovisas i betänkandet. Det finns många intressanta uppgifter
              i dem. En handlar om bedömningen av om det är bra för de framtida
              pensionärerna att en del av pensionen är placerad i aktier. Är
              det alltså sannolikt att man får högre pension i framtiden på
              det här sättet jämfört med om man inte hade gjort så? De experter
              som var med på utfrågningarna är ganska eniga om att det i framtiden
              sannolikt kommer att vara som det har varit under de senaste 80
              eller 100 åren det vill säga att det är en större avkastning på
              aktiemarknaden än med den löneutveckling som indexerar den större
              delen av pensionen.
            </seg>
            <seg n="4fae647a">
              Vidare handlar det om intressanta uppgifter om kvinnor och män.
              I reservation nr 1 fortsätter Vänsterpartiet med att föra fram
              påståenden om att livsinkomstprincipen i sig skulle diskriminera
              kvinnorna som grupp. Men den ursprungliga pensionsarbetsgruppen
              som Ulla Hoffmann ingick i och också Kvinnomaktsutredningen har
              visat att det inte stämmer. Ändå upprepas det månad efter månad
              och år efter år. Trots att man inte klarar av att argumentera
              för den linjen fortsätter man med sina upprepningar. Det är väl
              inte så mycket annat vi andra kan göra åt den saken, misstänker
              jag, än att fortsätta att säga emot.
            </seg>
            <seg n="7251bf08">
              Sedan har vi det politiska läget i dag. De fem partier som står
              bakom uppgörelsen och som nu, liksom då, representerar drygt 85
              % av väljarna tycker fortfarande att reformen är bra och står
              fast vid den. Vänsterpartiet och Miljöpartiet däremot är motståndare
              till det nya systemet. Dock finns det väl anledning att betona
              att de två partierna har helt olika uppfattning om hur de skulle
              vilja ändra systemet, så det är en ganska splittrad bild vad gäller
              oppositionen mot det nya systemet.
            </seg>
            <seg n="90c6ec77">
              Herr talman! I betänkandet finns det ett antal reservationer.
              En reservation rör frågan om Premiesparfonden och önskemålet att
              beträffande denna icke-väljarfond kunna införa aktivt val. Det
              låter som en logisk motsägelse. I någon mening är det väl också
              så. Fonden är tillkommen för dem som inte ville välja antingen
              blev det inte av eller också lät man så att säga mer aktivt bli
              att välja. Den frågan har vi nu kommit överens om att vi ska diskutera
              närmare i Genomförandegruppen, och det ska vi förstås göra och
              väga argumenten för och mot en sådan uppdelning.
            </seg>
            <seg n="268ba58e">
              Dock bör det nämnas att för dem som så att säga har valt att
              icke vara icke-väljare och som skulle vilja gå tillbaka i den
              meningen att man vill ha en statlig fond finns det förstås en
              sådan. Det går alldeles utmärkt för den som så önskar att i morgon
              dag välja en statlig fond. Debatten gäller ju om man ska få välja
              just icke-väljarfonden. Den statliga väljarfonden står öppen varje
              dag och varje natt för den som så önskar.
            </seg>
            <seg n="30443644">
              Ett av de fem partierna, nämligen Kristdemokraterna, har i en
              motion och också i en reservation fört fram önskemål om att ha
              delad pensionsrätt eller möjligen delad premiepensionsrätt i äktenskap
              med barn som är under åtta år. Själva grundtanken om att man i
              äktenskap normalt lever man ju där på samma ekonomiska standard,
              och ska göra både moraliskt och enligt lag också när det gäller
              den betydande förmögenhetstillgång som pensionsrätten innebär
              skulle dela tycker jag och Folkpartiet är intressant.
            </seg>
            <seg n="361ee77b">
              I denna slutna krets kan jag väl avslöja att en tanke åt det
              hållet drevs inom Pensionsarbetsgruppen i början av 1990-talet,
              bland annat av dess ordförande. Jag är dock lite förbryllad över
              förslaget dels därför att det förs fram motionsvägen i stället
              för att vi diskuterar det mellan de fem partier som står bakom
              uppgörelsen, dels kanske för själva kopplingen till att det här
              ska gälla till åttaårsdagen.
            </seg>
            <seg n="dff0fa14">
              Den viktiga principiella frågan är väl om det ska vara frivilligt
              som nu eller om detta förslagsvis i alla äktenskap där man inte
              har äktenskapsförord ska vara automatiskt och kanske inte kopplas
              till en viss ålder på barnen. Men det där får vi väl fortsätta
              att prata om.
            </seg>
            <seg n="1ca778e1">
              Herr talman! Jag yrkar avslag på alla reservationer.
            </seg>
            <seg n="86455f19">
              Jag noterar att det i det särskilda yttrandet nr 3 har framförts
              önskemål om att inte bara fem partier ska få ingå i Genomförandegruppen
              utan alla sju partierna. I det sammanhanget vill jag bara peka
              på att detta har tillkommit för att genomföra och vårda det nya
              pensionssystemet. Min bestämda uppfattning är att alla som vill
              göra det är välkomna att vara med i Genomförandegruppen. Jag vågar
              nog tala för alla fem partierna i Genomförandegruppen och säga
              att kommer det ansökningar från ett eller två partier som säger
              att de gärna vill vara med och genomföra och vårda det nya pensionssystemet
              ska de ansökningarna prövas i mycket positiv anda.
            </seg>
          </u>
          <note type="speaker" n="44482f7f">
            Anf. 160 ULLA HOFFMANN (v) replik:
          </note>
          <u who="Q4954312" xml:id="i-8fb422b141e0bda8-8" n="82710b06">
            <seg n="09abffc6">
              Herr talman! Det var intressanta siffror som Bo Könberg här nämnde
              85 % av väljarna står bakom pensionsreformen. Ja, det är väl ungefär
              som med den siffra som man hävdade vid EMU-folkomröstningen. En
              stor och bred majoritet i Sveriges riksdag skulle ju rösta ja
              till EMU. Men det höll liksom inte i folkomröstningen. Jag tror
              att man ska vara försiktig med sådant där.
            </seg>
            <seg n="52111765">
              Jag har två frågor till Bo Könberg. Den ena frågan handlar om
              avgiftsväxlingen som, såvitt jag förstår, ännu inte har blivit
              av. Den gick ut på att man skulle dela pensionsavgiften mellan
              arbetsgivarna och arbetstagarna. Arbetsgivarna skulle få sänkt
              arbetsgivaravgift och löntagarna höjd lön i motsvarande del. Men
              det stupade, åtminstone när jag satt med i Pensionsarbetsgruppen
              det var dock inte mitt fel på att arbetsgivarna inte ville höja
              lönen för alla utan ville ta tillfället i akt att öka löneskillnaderna.
            </seg>
            <seg n="69ba54e8">
              Nu när Bo Könberg lämnar ett så generöst erbjudande om att vi
              i Vänsterpartiet kan få komma in med en ansökan kan han kanske
              öppna upp här och berätta lite grann om hur det går med avgiftsväxlingen.
            </seg>
            <seg n="5f78b41a">
              Min andra fråga handlar om Premiesparfonden och om att aktivt
              kunna välja den. Där handlar det faktiskt inte bara om en statlig
              fond, i varje fall inte för alla dem som inte har valt utan har
              sina pengar i Sjunde AP-fonden. Peter Norman berättade på hearingen
              att PPM, eller vem det nu var en undersökning hade i varje fall
              gjorts hade gjort en undersökning om vilken man kunde säga att
              det är människor med låga inkomster som har sina pengar där.
            </seg>
            <seg n="3c7e066c">
              Det är kanske så att man känner sig säkrare med en fond som har
              låg risk inskriven och där man inte behöver sitta och läsa Dagens
              Industri och följa fonderna upp och ned för att kunna få så bra
              pension som möjligt. Man kanske inte intresserar sig för det.
              Men det kanske också är så att man inte heller har kunskaper för
              det.
            </seg>
            <seg n="ce8439b8">
              Jag skulle vilja höra lite grann hur Bo Könberg ser på möjligheten
              att aktivt få välja premiepensionsfonden.
            </seg>
          </u>
          <note type="speaker" n="4add39f0">
            Anf. 161 BO KÖNBERG (fp) replik:
          </note>
          <u who="Q4931118" xml:id="i-652dd875e5a7424a-1" n="2b385906">
            <seg n="9022cee9">
              Herr talman! Jag tror att jag sade att bakom reformen stod partier
              som hade väljare som motsvarade mer än 85 % av befolkningen. Jag
              har inte i detta eller i något annat sammanhang påstått att vare
              sig den siffran eller någon annan anger dem bland väljarna som
              står bakom pensionssystemet. Det får vi diskutera i annat sammanhang.
            </seg>
            <seg n="4e43493b">
              Det är två intressanta frågor som Ulla Hoffmann tar upp. Den
              ena är avgiftsväxlingen. Tankegången var att man skulle få en
              hälftendelning mellan de olika delarna. Den här tanken motverkades
              av en del av landets arbetsgivare, men jag tror att det rörde
              sig om en eller två personer. Det har använts gång på gång av
              dem som är motståndare till den här tanken.
            </seg>
            <seg n="6f72da66">
              Det som är viktigt med avgiftsväxlingen tycker jag är att göra
              det väldigt tydligt att det här är någonting som har med mig att
              göra så tydlig information som möjligt. Det kan ses på lönebeskeden
              med mera. Är det så att Ulla Hoffmann vill hjälpa till med att
              hitta vägar för att åstadkomma detta är jag bara tacksam. Det
              vore utmärkt om vi såg till att de anonyma arbetsgivaravgifterna
              sänktes och lönerna höjdes i motsvarande grad och att det var
              en egenavgift. Skulle jag själv få bestämma kan jag avslöja att
              jag gärna skulle se att hela avgiften till våra pensioner var
              en egenavgift, en försäkringspremie. Men det ska förstås gå att
              hitta en modell som stämmer. Där har och det är ingen hemlighet
              Genomförandegruppen hittills misslyckats. Jag menar från vår sida
              att det finns lösningar för det hela. Vi har ännu inte lyckats
              med det, men vi har snart lyckats med alla andra frågor som fanns
              med på listan. Så vi ska väl klara av även den här delen.
            </seg>
            <seg n="3d1a6602">
              Vad gäller icke-väljarfonder tycker jag i grunden att det är
              något lite konstigt, som jag antydde, att det ska vara en viktig
              politisk fråga att välja en icke-väljarfond. Den fonden har tillkommit
              just för de personer som inte väljer men som förhoppningsvis ändå
              ska få en hygglig pension på grund av värdeutvecklingen på aktiemarknaden.
            </seg>
          </u>
          <note type="speaker" n="a2c3b03d">
            Anf. 162 ULLA HOFFMANN (v) replik:
          </note>
          <u who="Q4954312" xml:id="i-8fb422b141e0bda8-9" n="82710b06">
            <seg n="132ae6e0">
              Herr talman! Det fanns fler problem med avgiftsväxlingen. Jag
              tror inte att det bara var en eller två arbetsgivare som uttalade
              sig, utan även de fackliga organisationerna var emot. Det blev
              ju problem därför att arbetsgivarna inte kunde garantera där kan
              inte Bo Könberg säga något annat att man skulle höja lönen i motsvarande
              grad så att arbetstagarna skulle kunna betala in pensionsavgiften.
              Man ville ta tillfället i akt för att differentiera lönerna ytterligare.
            </seg>
            <seg n="af2714f5">
              Jag tror att förhoppningarna, eller vad jag nu ska kalla det
              för, möjligheterna att Vänsterpartiet på ett konstruktivt sätt
              skulle delta i avgiftsväxlingsdiskussionen nog inte är stora med
              tanke på just hur det utföll och hur man såg på det. Dessutom
              är egenavgifterna avdragsgilla, vilket innebär att det blir så
              att höginkomsttagarna får mer att dra av. Från vår synpunkt är
              det en helt felaktig fördelningspolitik.
            </seg>
            <seg n="8fe16a5a">
              Jag kan förstå att Bo Könberg tycker att det här att välja en
              icke-väljarfond låter konstigt. Men detta var någonting som kom
              till. Jag vet att Anna Hedborg särskilt var den som i pensionsarbetsgruppen
              lyfte fram att vi måste ha en fond för de människor som inte klarar
              av aktiemarknaden, som inte kan aktiemarknaden och som inte kommer
              att välja, människor som kanske inte kan men också människor som
              tycker att det finns viktigare saker i världen och i livet att
              göra än att kolla hur ens pensionsfonder går upp och ned och gärna
              överlämnar förvaltningen till till exempel Sjunde AP-fonden. Jag
              tror att det är många olika typer av människor som sparar i den
              fonden.
            </seg>
            <seg n="b428ca6e">
              Jag har förståelse för att Bo Könberg tycker att det är konstigt
              med att man ska kunna välja en icke-väljarfond, men jag hoppas
              också att Bo Könberg förstår problematiken och därför ställer
              sig välvillig till att göra en förändring.
            </seg>
          </u>
          <note type="speaker" n="8f6185d7">
            Anf. 163 BO KÖNBERG (fp) replik:
          </note>
          <u who="Q4931118" xml:id="i-652dd875e5a7424a-2" n="2b385906">
            <seg n="7491f1fb">
              Herr talman! I själva historieskrivningen av pensionsarbetsgruppen,
              som nu gavs, ligger en hel del korn, mera korn än sanning. Två
              minuters replik är egentligen alldeles för kort att gå igenom
              den. I grunden handlade det om att de socialdemokratiska ledamöterna
              i gruppen, bland annat Anna Hedborg, delade den borgerliga bedömningen
              att det sannolikt blev högre pensioner om man fick placera en
              del i aktier. Därför ville man hålla den möjligheten öppen. Vi
              gick med på det från borgerligt håll som en lösning. Annars skulle
              man förstås ha kunnat tänka sig att människor som inte gillade
              aktier och som inte gillade kapitalismen och så vidare skulle
              kunna få en löneindexering på hela sin pension. Det hade varit
              tekniskt mycket enkelt att ordna. Men just den oro som fanns från
              bland annat socialdemokratiskt håll om att de människorna 40 år
              senare skulle få en sämre pension ledde fram till skapandet av
              icke-väljarfonden. Så långt är det alldeles korrekt. Sedan är
              det fråga om man ska kunna välja den om man har valt bort den,
              men det får vi återkomma till.
            </seg>
            <seg n="b0f96adc">
              Det stämmer, i fråga om avgiftsväxling, att ett stort antal av
              de fackliga organisationerna var emot. Det som de själva har åberopat
              har i vanliga fall varit att det inte skulle vara säkert att man
              fick den höjning av lönen som motsvaras av den sänkta arbetsgivaravgiften.
              Det har förvånat mig genom åren i den meningen att vi talar om
              världens mest genomorganiserade land. Vi talar om det land i världen
              som förmodligen har de mäktigaste fackliga organisationerna över
              huvud taget. Skulle de inte vara kapabla att räkna ut vad 1,28
              eller 1,47 ger? Jag har under de här tio åren uppriktigt sagt
              aldrig förstått de invändningarna. Men vi får väl återkomma till
              det.
            </seg>
            <seg n="b8468cf3">
              Till sist men inte sista gången, antar jag, är det en grundläggande
              missuppfattning från Vänsterpartiets sida att det är någon skillnad
              mellan avdragsgilla egenavgifter och avdragsgilla arbetsgivaravgifter.
              Det är en källa till förvåning hos mig att en så kompetent och
              duktig person som Ulla Hoffmann under den här tioårsperioden inte
              har kunnat lära sig detta.
            </seg>
          </u>
          <note type="speaker" n="eae654af">
            Anf. 164 BIRGITTA CARLSSON (c):
          </note>
          <u who="Q4916292" xml:id="i-02d6ca4e2a17e50e-3" n="a88986af">
            <seg n="6ee8935c">
              Herr talman! Jag ska börja med någonting så ovanligt som att
              yrka bifall till förslaget i betänkandet och avslag på motionerna.
              Vi har endast ett särskilt yttrande, och jag ska börja med att
              kommentera detta yttrande.
            </seg>
            <seg n="2d4ca661">
              I det nya ålderspensionssystemet finns regler som möjliggör för
              makar och registrerade partner att överföra premiepensionsrätten
              till den andra maken eller makan eller partnern. Det är en del
              av den överenskommelse om ett reformerat pensionssystem som ingicks
              mellan fem partier här i riksdagen. Eftersom överföringen av premiepensionsrätt
              måste anses som en viktig del av överenskommelsen kan en automatisk
              delning av premiepensionsrätt inte införas med mindre än att samtliga
              fem partier är överens om detta. Därför bör denna fråga, menar
              vi, tas upp för bearbetning i Genomförandegruppen.
            </seg>
            <seg n="379cb393">
              Betänkandet behandlar motionsyrkanden från den allmänna motionstiden
              2003. Vi har också haft två mycket intressanta offentliga utfrågningar
              om det reformerade premiepensionssystemet. I stora drag måste
              jag säga att vi känner tillfredsställelse med det nya systemet,
              även om det kan innebära att jag och kanske många med mig får
              lägre pension. Det är viktigt att ett pensionssystem är hållbart
              över tiden och att det inte innebär att vi kommer att belasta
              kommande generationer med ökade kostnader.
            </seg>
            <seg n="55eb0940">
              Pensionssystemet är ett av de allra viktigaste grundtrygghetssystemen.
              Det svarar för alltfler svenskars ekonomiska försörjning. Andelen
              personer som varje månad erhåller sin försörjning via pensionen
              ökar, särskilt nu när 40-talisterna kommer upp i pensionsåldern.
              Då vet vi om att pensionärerna blir betydligt fler. Med tanke
              på hur stor andel av vårt lands befolkning som är beroende av
              detta grundtrygghetssystem är det väldigt viktigt att ålderspensionssystemet
              är långsiktigt och hållbart över tiden.
            </seg>
            <seg n="e114fc69">
              Det är, precis som Bo Könberg sade, tio år sedan som vi tog beslutet
              om riktlinjerna för det nya pensionssystemet, och för sex år sedan
              tog vi beslutet om det nya pensionssystemet. Nu har det fungerat
              sedan drygt ett år. Efter en lång rad av inkörnings- och dataproblem
              verkar det nu fungera på ett tillfredsställande sätt.
            </seg>
            <seg n="ff22cf37">
              Herr talman! Informationen om pensioner måste vara tydlig och
              lättförståelig. Detta behövs för att skapa trygghet och ge pensionärerna
              visshet om deras ekonomiska situation. När jag tillsammans med
              Mona Jönsson besökte Försäkringskassan i Göteborg i måndags berättade
              de där om en anhopning av telefonsamtal till deras telefonsluss
              när kuverten med information om pensionerna kommer ut till pensionärerna.
              Denna fråga lyftes också vid utfrågningen, och vår förhoppning
              är att man till nästa utskick kommer att vara än mer tydlig från
              Riksförsäkringsverket i sin information om pensionerna.
            </seg>
            <seg n="c28cd64b">
              Det är många frågor man kan lyfta en sådan här dag. Det är mycket
              mer än bara själva pensionen som är viktigt för de äldre. Jag
              vill lyfta några frågor.
            </seg>
            <seg n="1eed7649">
              Vi i Centerpartiet har föreslagit i motioner tidigare att vi
              vill höja nivån så att de som har lägst pension ska få en högre
              pension. Det hoppas jag också att man kan jobba vidare med och
              få en större och bredare acceptans för.
            </seg>
            <seg n="01e75f5a">
              Vi har också föreslagit att man ska sänka skatten för dem med
              låga pensioner och låga inkomster.
            </seg>
            <seg n="1db35a00">
              Det finns andra frågor som också verkligen berör och som har
              påverkat våra motioner. För att vi ska få en tillväxt i Sverige
              måste vi komma till rätta med såväl sjukskrivningarna som de tidiga
              pensioneringarna.
            </seg>
            <seg n="6c97fac9">
              I dag ligger pensionsåldern strax under 60 år. Det är en ålder
              då vi har en tredjedel av vuxenlivet framför oss. Vi inser att
              det finns de som inte orkar eller inte kan arbeta högre upp i
              åldrarna. Samtidigt anser vi att man inte får hindra dem som vill
              och kan fortsätta att arbeta vidare, både till 65 års ålder och
              längre.
            </seg>
            <seg n="b488fc0b">
              Eftersom alltfler kommer ut sent på arbetsmarknaden på grund
              av studier blir tiden att tjäna ihop till pensionen kort om man
              måste lämna arbetsmarknaden vid 65 års ålder och i många fall
              tidigare.
            </seg>
            <seg n="7844cf4a">
              Det finns flera hinder mot att stanna på arbetsmarknaden. Arbetsmiljön
              kan vara sådan att man inte orkar arbeta högre upp i åldrarna.
              Den kan också vara sådan att den inte är anpassad efter den äldre
              arbetskraftens behov. Det finns plats för förbättringar och nytänkande.
              Arbetslivsinstitutet har här en viktig uppgift att komma med lösningar.
            </seg>
            <seg n="76a1bc9c">
              De alldeles för tidiga avgångarna är ju ett problem som vi verkligen
              måste bearbeta och jobba med intensivt, eftersom de påverkar hela
              landets ekonomi.
            </seg>
            <seg n="35019ca5">
              Könberg pratade om intresset från andra länder. Jag har varit
              med ett antal gånger när vi har haft besök i utskottet av människor
              från andra länder. Intresset för vårt pensionssystem har varit
              väldigt stort. Då känner man sig som svensk lite stolt över att
              vi har varit föregångare inom ett så viktigt område som detta.
            </seg>
            <seg n="38704ed4">
              Det är viktigt att sammanhållningen även i framtiden är stark
              kring pensionssystemet mellan de partier som var överens om det.
              Genomförandegruppens fortsatta arbete är viktigt.
            </seg>
            <seg n="762e5e5f">
              Det har också pratats mycket om icke-väljarfonden. Jag berör
              inte den ytterligare. Det har pratats tillräckligt om det.
            </seg>
            <seg n="32a73d6b">
              Det finns andra frågor för våra pensionärer som det också är
              angeläget att lyfta fram. Tillgängligheten i samhället är en väldigt
              viktig fråga och att bostäderna är anpassade så att de äldre kan
              bo kvar hemma, att vård och omsorg fungerar och att äldre personer
              kan söka den vård och omsorg de behöver på ett samlat ställe.
              De har ofta likartade problem, och då är det viktigt att de kan
              få den hjälp de behöver utan att behöva söka på olika ställen.
            </seg>
            <seg n="6ceaf1da">
              Det är inte alltid så att kommunerna går in med hemhjälp direkt.
              Därför är det viktigt att pensionärerna själva får styra över
              detta och att de, om krafterna tryter, får möjlighet att göra
              avdrag för hushållsnära tjänster. Vi har också föreslagit servicecheckar
              i andra sammanhang.
            </seg>
            <seg n="8e71c4df">
              Ulla Hoffmann nämnde detta med ökad jämställdhet. Vi bör tidigt
              se till att vi får lika lön för likvärdigt arbete, så att pensionerna
              blir rättvisa i framtiden.
            </seg>
          </u>
          <note n="4ff313ff">
            Föredrogs
          </note>
          <note n="9df5b910">
            Överläggningen var härmed avslutad.
          </note>
          <note n="c53fd359">
            15 § Bordläggning
          </note>
          <note n="dde6fa4a">
            Anmäldes och bordlades
          </note>
          <note n="0e4cd58c">
            16 § Anmälan om interpellationer
          </note>
          <note n="6ad7cea0">
            Anmäldes att följande interpellationer framställts
          </note>
          <note n="62b3fc74">
            den 18 mars
          </note>
          <note n="923184ca">
            Anders Bengtsson
          </note>
          <note n="8d0ab4cf">
            Anne-Marie Ekström
          </note>
          <note n="8d0ab4cf">
            Anne-Marie Ekström
          </note>
          <note n="b464c1d2">
            Carl-Axel Johansson
          </note>
          <note n="7fa947ac">
            Tasso Stafilidis
          </note>
          <note n="1fdba637">
            Cecilia Wikström
          </note>
          <note n="8f5a5c83">
            Interpellationerna redovisas i bilaga som fogats till riksdagens
            snabbprotokoll tisdagen den 23 mars.
          </note>
          <note n="e426d5ca">
            17 § Anmälan om frågor för skriftliga svar
          </note>
          <note n="98f2e47b">
            Anmäldes att följande frågor för skriftliga svar framställts
          </note>
          <note n="62b3fc74">
            den 18 mars
          </note>
          <note n="c5f6455d">
            Sten Tolgfors
          </note>
          <note n="7c24a150">
            Sermin Özürküt
          </note>
          <note n="7c24a150">
            Sermin Özürküt
          </note>
          <note n="525ce830">
            Ulla Hoffmann
          </note>
          <note n="add9398d">
            Alice Åström
          </note>
          <note n="4453d6f3">
            Carl B Hamilton
          </note>
          <note n="0a51cc86">
            Marietta de Pourbaix-Lundin
          </note>
          <note n="5a226d82">
            Ann-Kristine Johansson
          </note>
          <note n="31e254f5">
            Ingegerd Saarinen
          </note>
          <note n="72c6b427">
            Åsa Torstensson
          </note>
          <note n="701d8828">
            Joe Frans
          </note>
          <note n="32326446">
            Ulla Löfgren
          </note>
          <note n="cf912e42">
            Cristina Husmark Pehrsson
          </note>
          <note n="b464c1d2">
            Carl-Axel Johansson
          </note>
          <note n="657cfa95">
            Magdalena Andersson
          </note>
          <note n="a4ab3849">
            Ingela Thalén
          </note>
          <note n="b464c1d2">
            Carl-Axel Johansson
          </note>
          <note n="8e476263">
            Frågorna redovisas i bilaga som fogats till riksdagens snabbprotokoll
            tisdagen den 23 mars.
          </note>
          <note n="67f1cb0d">
            18 § Anmälan om skriftliga svar på frågor
          </note>
          <note n="7d1e9e69">
            Anmäldes att skriftliga svar på följande frågor inkommit
          </note>
          <note n="ecbd9581">
            den 17 mars
          </note>
          <note n="2638c5c0">
            Maria Larsson
          </note>
          <note n="9943aafd">
            Marie Wahlgren
          </note>
          <note n="62b3fc74">
            den 18 mars
          </note>
          <note n="525ce830">
            Ulla Hoffmann
          </note>
          <note n="3910b72d">
            Svaren redovisas i bilaga som fogats till riksdagens snabbprotokoll
            tisdagen den 23 mars.
          </note>
          <note n="6aac690d">
            19 § Kammaren åtskildes kl. 19.13.
          </note>
          <note n="ecb23d22">
            Förhandlingarna leddes
          </note>
          <note n="e6048756">
            /Monica Gustafson
          </note>
        </div>
      </body>
    </text>
  </TEI>
</teiCorpus>
