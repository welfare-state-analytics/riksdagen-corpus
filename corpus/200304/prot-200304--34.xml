<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--34</head>
          <docDate when="2003-11-24">2003-11-24</docDate>
        </div>
      </front>
      <body>
        <div>
          <note n="1d22cd7b">
            ﻿
          </note>
          <note n="ab556ce0">
            Riksdagens protokoll
          </note>
          <note n="22dc9a9c">
            2003/04:34
          </note>
          <note type="date" n="199b825a">
            Måndagen den 24 november
          </note>
          <note n="381c441e">
            Kl. 10:00 - 14:17
          </note>
          <note n="49d6cbb9">
            1 § Justering av protokoll
          </note>
          <note n="3e700173">
            Justerades protokollen för den 17 och 18 november.
          </note>
          <note n="1dde468c">
            2 § Meddelande om val av justitieombudsmän vid JO-ämbetet
          </note>
          <note n="0b42719f">
            Andre vice talmannen meddelade att val av justitieombudsmän vid
            JO-ämbetet skulle äga rum onsdagen den 26 november.
          </note>
          <note n="17857113">
            3 § Meddelande om frågestund
          </note>
          <note n="de561168">
            Andre vice talmannen meddelade att vid frågestunden torsdagen
            den 27 november kl. 14.00 skulle följande statsråd närvara:
          </note>
          <note n="874ca0ce">
            Statsrådet Pär Nuder, kulturminister Marita Ulvskog, utrikesminister
            Laila Freivalds, statsrådet Hans Karlsson och statsrådet Lena
            Hallengren.
          </note>
          <note n="267f7819">
            4 § Anmälan om fördröjt svar på interpellation
          </note>
          <note n="e72dda18">
            Till riksdagen hade inkommit följande skrivelse:
          </note>
          <note n="6d8303cd">
            Interpellation 2003/04:124
          </note>
          <note n="e6d14920">
            Interpellation 2003/04:124 av Axel Darvik om Göteborgs stads
            förhållande till Shanghai kommer att besvaras fredagen den 5 december
            2003.
          </note>
          <note n="ec490c13">
            Skälet till dröjsmålet är tjänsteresa.
          </note>
          <note n="a537eb47">
            Lars-Erik Lövdén
          </note>
          <note n="ceaf70a0">
            5 § Svar på interpellationerna 2003/04:79 och 82 om ambassadörers
            roll
          </note>
          <note type="speaker" n="774edb93">
            Anf. 1 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d602b277e5f232d1-0" n="4963862d">
            <seg n="6d531614">
              Fru talman! Tobias Krantz frågar om vilka åtgärder statsministern
              är beredd att vidta i syfte att se till att principerna för regeringens
              utnämningspolitik står i bättre samklang med grundlagens bestämmelser.
              Interpellationen har överlämnats till mig för besvarande.
            </seg>
            <seg n="f331a8ba">
              Erik Ullenhag frågar mig om jag avser att vidta några åtgärder
              för att se till att nyutnämnda svenska ambassadörer utan diplomatbakgrund
              får en grundläggande utbildning i vad som är deras roll som utsända.
            </seg>
            <seg n="a105e3b1">
              Erik Ullenhag har också frågat mig om jag verkar för eller avser
              att verka för en förändring av den svenska Kubapolitiken.
            </seg>
            <seg n="70426fc6">
              Jag har valt att besvara dessa frågor i ett sammanhang.
            </seg>
            <seg n="94ababeb">
              Vår värld genomgår ständigt omfattande förändringar. För att
              kunna möta dessa förändringar på ett sätt som främjar och stärker
              Sveriges roll på den internationella arenan har kraven på våra
              företrädare inom utrikesförvaltningen alltid varit högt ställda.
            </seg>
            <seg n="88c65a30">
              Utnämningar av utlandsmyndighetschefer sker på sakliga grunder
              och föregås av ett gediget förberedelsearbete där avseende fästs
              vid förtjänst och skicklighet.
            </seg>
            <seg n="a6b40dfe">
              Urvalet görs bland annat med stöd i utrikesförvaltningens chefspolicy,
              i vilken kraven och förväntningarna på cheferna klargörs.
            </seg>
            <seg n="3312c188">
              Det är självklart viktigt att alla myndighetschefer förbereds
              för det ansvar som följer med uppdraget att vara chef för en svensk
              utlandsmyndighet. Varje nyutnämnd chef får därför före tillträdet
              ett individuellt introduktionsprogram utformat utifrån hans eller
              hennes tidigare kunskaper och erfarenheter. Introduktionsprogrammet
              syftar till att förbereda den tillträdande chefen på de krav och
              förväntningar som ställs och att ge de verktyg som är nödvändiga
              för att kunna utföra uppdraget. I introduktionsprogrammet ingår
              bland annat möten med berörda enheter inom Utrikesdepartementet
              och övriga Regeringskansliet, studiebesök på relevanta myndigheter
              och institutioner, besök hos näringslivsrepresentanter, språkutbildning
              samt chefs- och ledarskapsutbildning. Den tillträdande chefen
              får numera även ett tydligt formulerat uppdrag från den politiska
              ledningen.
            </seg>
            <seg n="9cd171f3">
              Utrikesförvaltningen fäster stor vikt vid att även erbjuda cheferna
              utvecklingsmöjligheter och systematisk återföring under pågående
              uppdragsperiod. Denna återföring sker fortlöpande både från kolleger
              och från överordnade.
            </seg>
            <seg n="97f93996">
              Vad beträffar Erik Ullenhags fråga om den svenska Kubapolitiken
              vill jag framhålla att denna ligger fast i enlighet med den gemensamma
              ståndpunkt som EU:s medlemsstater tillsammans har utformat. Det
              innebär fortsatta krav på respekt för mänskliga rättigheter och
              friheter, samt uppmuntran till transition mot ett pluralistiskt
              demokratiskt samhälle med syftet att förbättra levnadsvillkoren
              för den kubanska befolkningen. Detta är den Kubapolitik som jag
              avser att verka för.
            </seg>
          </u>
          <note type="speaker" n="4333fadc">
            Anf. 2 ERIK ULLENHAG (fp):
          </note>
          <u who="erik_ullenhag_febdf4" xml:id="i-e848958a6ad3d9d5-0" n="844d1f74">
            <seg n="d25925e1">
              Fru talman! Låt mig inledningsvis tacka utrikesministern för
              svaret. Bakgrunden till den här interpellationen är en intervju
              i Dagens Nyheter med vår nyutnämnda ambassadör i Brasilien, Margareta
              Winberg. I den intervjun gav Margareta Winberg uttryck för en
              Castrobeundran som jag trodde försvann från Sverige i samband
              med att Pierre Schori lämnade svensk politik. Denna Castrobeundran
              är ett hån mot dem som sitter fängslade på Kuba i dag, dem som
              drabbades av massarresteringar i våras, partikamrater till Laila
              Freivalds och partikamrater till mig som har blivit dömda till
              fängelse i upp till 25 år enbart på grund av att de arbetar för
              att människor ska få leva i fred och frihet även på Kuba.
            </seg>
            <seg n="eff12d7b">
              Det där må vara hänt. Man kan från oppositionen tycka, vilket
              jag tycker, att regeringen ibland glider i viktiga frågor. Vad
              som är allvarligare med Margareta Winbergs uttalande är egentligen
              att det är ett fullständigt brott mot svensk Kubapolitik. Det
              är ett brott mot den politik som vi har en gemensam ståndpunkt
              om på EU-nivå. Det är ett brott mot den politik som formulerades
              av Anna Lindh. Och det är ett brott mot den biståndspolitik som
              formulerades av Jan O Karlsson. Både Anna Lindh och Jan O Karlsson
              öppnade för att Sverige ska ha ett högnivåbesök på Kuba för att
              mycket tydligt ta ställning för demomkrati och mänskliga rättigheter.
              Jan O Karlsson och Anna Lindh har öppnat för att ge ett direkt
              stöd till demokratirörelsen på Kuba just därför att Fidel Castro
              är en diktator som inte har folkets stöd.
            </seg>
            <seg n="17f4ecfa">
              Det är klart att det är svårt för utrikesministern att gå ut
              och kommentera en enstaka myndighetschef, men det här är tyvärr
              ett mönster. Det finns fler myndighetschefer som har gjort på
              samma sätt. Carl Tham gick ut mot regeringens linje och pläderade
              starkt mot ett EMU-medlemskap. Han har gått ut mot regeringens
              linje vad gäller Israelpolitiken. Och jag är rädd för att Carl
              Tham kommer att storma ut igen fullständigt på tvärs mot den utrikespolitik
              som Sverige bedriver.
            </seg>
            <seg n="6e4ed787">
              Då är det väl så, som också framgår av svaret, att det inte har
              skett några förändringar av Kubapolitiken utan att vi har råkat
              få en ambassadör som har missuppfattat sin roll.
            </seg>
            <seg n="1043eb4a">
              Hon säger även i intervjun i Dagens Nyheter: Till min glädje
              är jag inte längre någon partist i den här snäva meningen. Det
              känns som en stor frihet. Nu kan jag säga vad jag vill.
            </seg>
            <seg n="a3958eba">
              Det är klart att en utsänd representant för Sverige, speciellt
              den högsta utsända, ibland inte kan säga vad hon vill. En utsänd
              representant i Berlin kan inte skriva debattartiklar i Dagens
              Nyheter som får påverkan på inställningen till Sverige i det land
              som han verkar i.
            </seg>
            <seg n="b420cb40">
              Det häpnadsväckande i dessa sammanhang är att det framför allt
              är personer som har politisk bakgrund som inte förstår sin roll
              som tjänstemän när de ska representera Sverige.
            </seg>
            <seg n="40bad6c7">
              I svaret säger utrikesministern:
            </seg>
            <seg n="93fc003f">
              Utnämningar av utlandsmyndighetschefer sker på sakliga grunder
              och föregås av ett gediget förberedelsearbete.
            </seg>
            <seg n="2a2fe727">
              Det där är väl inte riktigt sant? Enligt de medieuppgifter som
              finns om hur det gick till när Margareta Winberg utsågs var det
              väl egentligen så att Göran Persson ville sparka Margareta Winberg,
              att de träffades på hans tjänsterum och att han sade att hon hade
              tre ambassader att välja på?
            </seg>
            <seg n="f9486897">
              För mig framstår detta inte som ett gediget förberedelsearbete.
              Men min uppföljningsfråga till utrikesministern blir: Stämmer
              det att det sker ett gediget förberedelsearbete vid varje utnämning
              av chef till en utlandsmyndighet?
            </seg>
            <seg n="79056e9d">
              I svaret kan man också läsa:
            </seg>
            <seg n="c1213031">
              Den tillträdande chefen får numera även ett tydligt formulerat
              uppdrag från den politiska ledningen.
            </seg>
            <seg n="c29d3423">
              Vad ingår i detta uppdrag avseende myndighetschenfen i Brasilien
              vad gäller Kubapolitiken? Vilket uppdrag har myndighetschefen
              i Brasilien fått med sig att verka för avseende Kubapolitiken?
              Brasilien är, som utrikesministern vet, ett mycket viktigt land
              för Kuba.
            </seg>
            <seg n="31a5ce1c">
              Allra sist ska jag återigen citera ur svaret:
            </seg>
            <seg n="9c7ab14f">
              Detta är den Kubapolitik som jag avser att verka för.
            </seg>
            <seg n="8dc1d287">
              Det är mycket bra. Avser utrikesministern att på något sätt verka
              för att vår chef för utlandsmyndigheten i Brasilien också kommer
              att driva samma utrikespolitik som utrikesministern?
            </seg>
          </u>
          <note type="speaker" n="5c2d3f9c">
            Anf. 3 TOBIAS KRANTZ (fp):
          </note>
          <u who="tobias_krantz_23a8b2" xml:id="i-651289d5fe4b56ae-0" n="7f5bd8ef">
            <seg n="988ac145">
              Fru talman! Det hör till artigheten att tacka för svaret. Den
              här gången har jag tyvärr inte fått något svar att tacka för.
              Utrikesministern berör inte med ett ord det som är min fråga när
              hon får chansen att ta till orda här i kammaren.
            </seg>
            <seg n="9efccf25">
              På liknande sätt är det med den nonchalans som jag upplever från
              utrikesministern när det gäller att statsministern, som är den
              högst ansvarige för regeringens utnämningspolitik och den som
              jag har ställt interpellationen till, inte vågar sig hit till
              kammaren när denna viktiga fråga ska diskuteras.
            </seg>
            <seg n="26c0776d">
              Utnämningen av Margareta Winberg är tyvärr bara det senaste exemplet
              på en, som jag upplever det, utnämningspolitik i förfall.
            </seg>
            <seg n="b2ff8335">
              Det första exemplet, som vi redan berört här, är Carl Tham, som
              upprepade gånger har visat sig olämplig för sitt uppdrag som ambassadör
              i Berlin, bland annat genom sina uttalanden om euron och Israel.
            </seg>
            <seg n="0714fa3b">
              I februari i år utnämndes Maj-Inger Klingvall till ambassadör
              i Moçambique. Det är, åtminstone för en utomstående, svårt att
              se hur en av dem som var minst lyckade i den dåvarande regeringen
              helt plötsligt kunde bli den mest lämpade för att bli ambassadör
              i ett av våra absolut viktigaste biståndsländer på den afrikanska
              kontinenten.
            </seg>
            <seg n="3c9a620b">
              Nu har vi alltså också utnämningen av Margareta Winberg, som
              öppet hyllar Castroregimens Kuba i en artikel i Dagens Nyheter.
            </seg>
            <seg n="fe729c6f">
              Detta visar inte bara i vad mån de här tre personerna är lämpliga
              för sina uppdrag och vilket omdöme de har, utan det är också en
              fråga som ytterst faller tillbaka på regeringen. Det är ju regeringen
              som har utnämnt alla dessa personer.
            </seg>
            <seg n="6ebb1610">
              Den svenska grundlagen är tydlig i fråga om hur utnämningar ska
              gå till. Regeringsformen 11 kap. 9 § säger: Vid tillsättning av
              statlig tjänst skall avseende fästas endast vid sakliga grunder,
              såsom förtjänst och skicklighet. Jag tycker att det är uppenbart
              att regeringens nuvarande utnämningspolitik strider mot både bokstav
              och anda i den svenska grundlagen.
            </seg>
            <seg n="73c02fca">
              Regeringen missbrukar utnämningsmakten. Den använder utnämningsmakten
              till att utnämna gamla avdankade socialdemokratiska ministrar
              och ordna reträttposter till människor som man inte längre tycker
              passar i regeringen. Vi har sett Maj-Inger Klingvall. Vi har sett
              Carl Tham. Vi har sett utnämningen av Margareta Winberg.
            </seg>
            <seg n="5a552b7d">
              Den fråga jag vill ha svar på av Laila Freivalds här i dag, i
              statsministerns frånvaro, är den fråga jag ställde i min interpellation:
              Hur ska vi få en utnämningspolitik från regeringen som står i
              bättre samklang med de regler och bestämmelser som faktiskt står
              i grundlagen att avseende ska fästas enbart vid sakliga grunder
              som förtjänst och skicklighet?
            </seg>
            <seg n="aad2ff84">
              Eller menar Laila Freivalds att dessa tre utnämningar faktiskt
              står i överensstämmelse med detta, att det är de tre mest lämpliga
              personerna till de här uppdragen som regeringen har utnämnt? Kan
              inte Laila Freivalds nu i efterhand inse och förstå att det i
              åtminstone två av de här fallen har skett allvarliga fel? Hur
              tänker i så fall Laila Freivalds och regeringen se till att de
              här misstagen inte upprepas i framtiden?
            </seg>
            <seg n="658f2646">
              Jag kan leva med att den svenska regeringen och Socialdemokraterna
              hamnar illa till i opinionen och får skämmas. Men jag har som
              svensk väldigt svårt att acceptera att Sverige ska behöva skämmas
              utomlands för ambassadörer som den svenska regeringen har utnämnt.
              Det är nämligen det vi får göra nu. Vi får skämmas för Carl Tham
              och för Margareta Winberg eftersom de fläckar ned Sveriges rykte.
            </seg>
            <seg n="e6f9d5f7">
              Vad tänker regeringen göra för att se till att det inte händer
              igen?
            </seg>
          </u>
          <note type="speaker" n="6eb0088b">
            Anf. 4 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d602b277e5f232d1-1" n="4963862d">
            <seg n="dfbd3614">
              Fru talman! Det sker naturligtvis en gedigen förberedelse innan
              vi utser nya ambassadörer på våra utlandsmyndigheter. Det sker
              en utlysning av kommande lediga tjänster året innan, och sedan
              bereds frågan i särskild ordning. Det finns fastslaget i vilken
              ordning det ska ske. Det blir till slut en kortlista där man för
              upp olika namn, och den bedömningen sker naturligtvis på sakliga
              grunder och med hänsyn till just förtjänst och skicklighet. På
              den listan förekommer inte sällan personer som har politisk verksamhet
              bakom sig. Framstående personer från alla partier förekommer.
              När det slutliga beslutet tas är det helt och hållet utifrån bedömningen
              av förtjänst och skicklighet som utnämningen sker.
            </seg>
            <seg n="ea0b0f56">
              Ett hänsynstagande som också görs i sammanhanget är att vi eftersträvar
              en balans vad gäller kön i utnämningarna. För närvarande har vi
              inte balans. Vi har 26 % kvinnor på våra ambassader.
            </seg>
            <seg n="11ace455">
              Allt detta är naturligtvis helt i överensstämmelse med de regler
              som finns i grundlagen om hur utnämnandet bör ske.
            </seg>
            <seg n="d4aadf62">
              När det gäller den svenska synen på Kuba kommer detta naturligtvis
              att ingå i uppdraget till nytillträdda ambassadörer. Ingen ändring
              i den svenska Kubapolitiken har avsetts.
            </seg>
          </u>
          <note type="speaker" n="05bb455b">
            Anf. 5 ERIK ULLENHAG (fp):
          </note>
          <u who="erik_ullenhag_febdf4" xml:id="i-e848958a6ad3d9d5-1" n="844d1f74">
            <seg n="421c91ad">
              Fru talman! Utrikesministern säger att det sker ett gediget förberedelsearbete.
              Jag känner till hur kortlistan upprättas. Ingen ska dock få mig
              att tro, inte heller utrikesministern, att Margareta Winberg fanns
              med på kortlistan för tre utlandsmyndigheter när hon fick frågan
              av Göran Persson. Det var väl så, precis som Margareta Winberg
              säger, att hon ville sitta kvar i regeringen. Men hon fick sparken,
              och så tittade Göran Persson efter: Vilka utlandsmyndigheter har
              vi lediga? Vilka jobb har vi lediga så att vi kan ordna en reträttpost
              till Margareta Winberg?
            </seg>
            <seg n="358a06f6">
              Att Margareta Winberg i maj eller juni i år skulle ha funnits
              med på listan för Sydafrika och Brasilien nu minns jag inte det
              tredje viktiga land hon blev erbjuden har jag mycket svårt att
              tänka mig.
            </seg>
            <seg n="286073b3">
              Jag har inget emot politiska utnämningar. De kan vara mycket
              bra. Det kan vara alldeles utmärkt att en före detta vice statsminister
              blir ambassadör i ett land. Men det gäller då att se till vilka
              man utser och att de personer man utser faktiskt vet vad det innebär
              att gå från rollen att vara politiker till rollen att vara tjänsteman.
            </seg>
            <seg n="55b60a38">
              Jag ber om ursäkt, utrikesministern, men just i den här delen
              tror jag faktiskt inte att det var ett gediget förberedelsearbete
              som ledde till att Margareta Winberg blev ambassadör i Brasilien.
              Det berodde helt enkelt på att Göran Persson ville sparka en minister.
              Så enkelt var det nog.
            </seg>
            <seg n="df68a67c">
              Vi tar ju som riksdagsledamöter ofta emot utländska delegationer
              ett intressant och spännande uppdrag. En sak jag brukar berätta
              för delegationer från länder i transition, till exempel länder
              på Balkan, länder som har gått från diktatur till demokrati, är
              att jag är tjänstledig från Utrikesdepartementet. Trots att jag
              är medlem i Folkpartiet och aktiv i Folkpartiet har jag alltså
              arbetat för en socialdemokratisk regering. Detta tycker många
              utländska delegationer är ganska konstigt. Då för vi en diskussion
              om vikten av att skilja på rollen som tjänsteman och rollen som
              politiker. Ibland kan det bli ganska bra samtal där man funderar
              kring om man klarar detta som individ eller om man inte klarar
              det.
            </seg>
            <seg n="f7ffd136">
              Det gäller alltså att klara av detta. Det är det som bekymrar
              mig med Margareta Winberg, och det är det som bekymrar mig med
              Carl Tham. Uttalanden om att man äntligen får säga vad man vill
              när man lämnar politiken efter 30 år och att man känner att man
              har munkavle när man är vice statsminister i Sverige men att man
              kan vara allmän proffstyckare när man är ambassadör och ska representera
              svenska intressen är ändå rätt häpnadsväckande.
            </seg>
            <seg n="8b3a6872">
              Jag fick ett par goda svar från Laila Freivalds. Jag hoppas att
              Margareta Winberg kommer att följa den instruktion hon får för
              sitt uppdrag i Brasilien. Vad jag inte fick svar på var ifall
              utrikesministern tänker vidta några åtgärder mot bakgrund av Margareta
              Winbergs uttalande. Brasilien är ju ett mycket viktigt land för
              Castroregimen. Lula är en av de få personer som fortfarande stöder
              Castroregimen. Det var i det sammanhanget Margareta Winberg sade
              att hon personligen gärna också skulle vilja träffa Castro då
              hon inte tror att den bild av Kuba som förmedlas i svenska medier
              är sann. Jag kan hålla med om det. Ofta är den osann i den meningen
              att man hyllar Che Guevara, som arkebuserade människor på borggården
              i Havanna. Ofta är den osann därför att man ger ett allmänt romantiskt
              porträtt av Fidel Castro, som fängslar människor för deras åsikters
              skull.
            </seg>
            <seg n="fc0076b0">
              Har utrikesministern några planer på att vidta åtgärder mot bakgrund
              av vad den nytillträdande ambassadören i Brasilien har uttalat
              om sina åsikter om Kuba?
            </seg>
          </u>
          <note type="speaker" n="8c0c4bbd">
            Anf. 6 TOBIAS KRANTZ (fp):
          </note>
          <u who="tobias_krantz_23a8b2" xml:id="i-651289d5fe4b56ae-1" n="7f5bd8ef">
            <seg n="1f0886b8">
              Fru talman! Utrikesministern undviker den diskussion som jag
              vill föra här i riksdagens kammare. Hon svarar inte på mina frågor
              om de övergripande linjerna i regeringens utnämningspolitik.
            </seg>
            <seg n="990afc1f">
              Utrikesministern säger att det är klart att man ska kunna utnämna
              också politiker till den här typen av tjänster och att det sker
              på sakliga grunder som förtjänst och skicklighet. Men hur kommer
              sig då den otroligt kraftiga övervikten av utnämningar av människor
              med socialdemokratisk partibok? Utrikesministern kan läsa ett
              kommande betänkande från konstitutionsutskottet som påvisar just
              detta: Det finns en tydlig övervikt för människor med socialdemokratisk
              partibok på tjänster i den statliga förvaltningen, både i utrikesförvaltningen
              och i den förvaltning som vi har i Sverige.
            </seg>
            <seg n="b8dc4673">
              När vi tittar på de uttalanden som Margareta Winberg och Carl
              Tham har gjort, kan då inte utrikesministern åtminstone nu i efterhand
              erkänna att det är rätt pinsamt?
            </seg>
            <seg n="e83f7fa0">
              Det är rätt pinsamt att vi har en ambassadör i Brasilien som
              hyllar Castroregimens Kuba. Det är rätt pinsamt att vi har en
              ambassadör i Berlin som kräver bojkott av israeliska varor, som
              kräver att EU:s handelsavtal med Israel ska sägas upp. Kan inte
              åtminstone utrikesministern erkänna i efterhand att detta är pinsamt
              och bidrar till att svärta ned Sveriges anseende i omvärlden?
              Och bör i så fall inte utrikesministern fundera på om de procedurer,
              regler, bestämmelser och interna rutiner som regeringen har behöver
              förändras?
            </seg>
            <seg n="938ea3e1">
              När Carl Tham kräver att handelsavtalet med Israel ska sägas
              upp, eller när Margareta Winberg uttalar sig positivt om Castroregimens
              Kuba, stämmer det inte överens med regeringens politik. Då måste
              det uppenbarligen vara något fel i det sätt som regeringen bereder
              sina utnämningar på. Det måste vara uppenbart.
            </seg>
            <seg n="781e9403">
              Då är frågan vad vi ska göra för att se till att vi får en utnämningspolitik
              i Sverige som stämmer överens med det som står i grundlagen, att
              vi ska ha de mest kompetenta personerna på de tjänster som ska
              tillsättas, så att vi slipper den här typen av pinsamma utnämningar
              och andra pinsamheter för Sverige? Där har jag ett konkret förslag
              till utrikesministern. Låt oss se till att alla personer som föreslås
              till viktiga utnämningar i den statliga förvaltningen, det gäller
              statliga myndighetschefer i Sverige och myndighetschefer som ska
              vara chefer på våra utländska ambassader, får komma till riksdagen,
              får komma till sina respektive fackutskott och tala om: Det här
              står jag för. Det här är min roll.
            </seg>
            <seg n="9e1ebc9a">
              Sedan kan olika riksdagsledamöter faktiskt ställa frågor till
              de tilltänkta ambassadörerna, de tilltänkta myndighetscheferna.
              Då kan exempelvis riksdagsledamöter fråga om det som både jag
              och Erik Ullenhag nu i efterhand kritiserar Margareta Winberg
              och Carl Tham för. Man kan ställa frågan i förväg: Inser Carl
              Tham vad det innebär att vara ambassadör i stället för att vara
              minister eller proffstyckare? Inser Margareta Winberg vad det
              innebär att vara ambassadör i stället för att vara minister eller
              proffstyckare? Då kan man reda ut detta i förväg. Det slipper
              bli de här pinsamheterna i hur Sverige, som i de här fallen, representeras
              utomlands.
            </seg>
            <seg n="ef17f129">
              Mina frågor till utrikesministern, som jag vill ställa återigen,
              är för det första: Kan inte utrikesministern åtminstone i efterhand
              erkänna att de två uttalanden som Margareta Winberg och Carl Tham
              har gjort är pinsamma och att de måste leda till någon förändring
              i regeringens utnämningspolitik? Och för det andra: Kan inte utrikesministern
              tänka sig, kan inte regeringen tänka sig, att vi får ett annat
              utnämningsförfarande med ökad öppenhet innan ambassadörer och
              andra myndighetschefer utnämns?
            </seg>
          </u>
          <note type="speaker" n="39c7c88a">
            Anf. 7 ERIK ULLENHAG (fp):
          </note>
          <u who="erik_ullenhag_febdf4" xml:id="i-e848958a6ad3d9d5-2" n="844d1f74">
            <seg n="df0e6e03">
              Fru talman! Det här är intressant egentligen. Det är ofta ett
              ganska effektivt grepp att tiga och låtsas som att nu är allt
              sagt. Men lite grann tror jag det beror på att det finns en brist,
              att utrikesministern faktiskt har svårt att svara på de här frågorna.
            </seg>
            <seg n="3a63c76c">
              Det är klart att det för de allra flesta måste ses som ganska
              märkligt att Margareta Winberg när hon är vice statsminister säger
              att hon inte får uttala sig om eurofrågan, för hon har munkavle.
              Det kan man förstå. Det finns kollektivt beslutsfattande i regeringen
              och man ska vara lojal. Men de allra flesta säger: Jag röstar
              på Margareta Winberg, jag röstar på Lars Leijonborg eller jag
              röstar på Laila Freivalds och jag inbillar mig ändå att de säger
              vad de tycker.
            </seg>
            <seg n="96aae7e9">
              Kontrastera det mot en ambassadör i Berlin som heter Carl Tham!
              Han tycker som ambassadör och svensk utsänd att det är helt okej
              att skriva artiklar mot euron. Han tycker att det är helt okej
              att engagera sig mot Sveriges Israelpolitik. Han tycker att det
              är helt rimligt att inte ha munkavle.
            </seg>
            <seg n="da46a152">
              Någonstans hoppas jag, trots utrikesministerns tystnad, ibland
              finns det ju tyst diplomati, att den här debatten tas med till
              Utrikesdepartementet, att man funderar över vilken skada det kan
              ställa till om Margareta Winberg fortsätter att driva en politik
              som går stick i stäv med svensk Kubapolitik och att man funderar
              över på vilket sätt Castroregimen riskerar att använda en Margareta
              Winberg som åker dit och blir charmad av Fidel Castro. Det sade
              hon i tidningen att hon ville göra, alltså resa till Kuba.
            </seg>
            <seg n="b88cb529">
              Sedan är det så, återigen, att jag inte har något emot politiska
              utnämningar. Vad jag däremot är mycket bekymrad över är när man
              gör politiska utnämningar och det inte fungerar. Gör man det innebär
              det ett ringaktande av hela den professionella diplomatkåren.
              Man säger: Ja, den här personen som vi sparkade och som inte riktigt
              fungerade, henne eller honom skickar vi till en av de viktigaste
              amabassadörsposterna. Dessutom innebär det att svenska folket
              i förlängningen inte kommer att lita på någon av dem som är politiskt
              utnämnda eftersom man gjort felaktiga val.
            </seg>
          </u>
          <note type="speaker" n="78535e53">
            Anf. 8 TOBIAS KRANTZ (fp):
          </note>
          <u who="tobias_krantz_23a8b2" xml:id="i-651289d5fe4b56ae-2" n="7f5bd8ef">
            <seg n="616e5c68">
              Fru talman! Återigen vill jag för protokollet peka på att jag
              har ställt två avgörande frågor till utrikesministern. Dels gäller
              det om inte utrikesministern i efterhand kan erkänna att de två
              utnämningar som har skett, av Carl Tham och Margareta Winberg,
              är pinsamma och har skadat Sveriges anseende utomlands. Jag noterar
              att jag inte har fått ett svar på den frågan.
            </seg>
            <seg n="fdb970ad">
              Dels har jag också ställt en fråga mer generellt till utrikesministern
              i hennes egenskap av representant för regeringen gällande om inte
              regeringen kan tänka sig ett nytt system för hur utnämningar av
              statliga toppchefer ska gå till, det vill säga att det ska vara
              ett öppet förfarande så att de här frågorna kan redas ut i förhand
              så att det inte behöver bli pinsamheter i efterhand. Det ska vara
              öppna utskottsutfrågningar, öppna utskottsförhör. Jag noterar
              att jag inte heller har fått svar på den frågan.
            </seg>
            <seg n="97d5652d">
              Precis som Erik Ullenhag säger är tystnaden från utrikesministerns
              sida talande. Man brukar ju säga att tala är silver men att tiga
              är guld. Jag skulle önska att utrikesministern kastade om den
              ordningen och talade i stället för att tiga åtminstone när hon
              är i riksdagens kammare.
            </seg>
          </u>
          <note n="58a99b45">
            Överläggningen var härmed avslutad.
          </note>
          <note n="06467ea9">
            6 § Svar på interpellation 2003/04:78 om EU-konventets konstitutionsförslag
            jämfört med de svenska grundlagarna
          </note>
          <note type="speaker" n="0d3ae3dc">
            Anf. 9 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d602b277e5f232d1-2" n="4963862d">
            <seg n="79f396a1">
              Fru talman! Gustav Fridolin har frågat mig på vilka grunder jag
              bedömer att grundlagen inte behöver ändras med anledning av konventets
              förslag till konstitutionellt fördrag. Särskilt pekas på problem
              avseende vissa delar av förslaget, såsom principen om unionsrättens
              företräde, flexibilitetsklausulen, röstreglerna i rådet, de så
              kallade passerellerna och införandet av rättighetsstadgan. Gustav
              Fridolin har också frågat hur jag ser på remissförfarande i allmänhet
              och remissförfarandet avseende Ds 2003:36 i synnerhet.
            </seg>
            <seg n="9be4ce19">
              Som Gustav Fridolin mycket riktigt framhåller har regeringen
              gjort bedömningen att konventets förslag, om det genomförs, inte
              föranleder någon ändring av regeringsformens bestämmelser om överlåtelse
              av beslutanderätt. Gustav Fridolin har också rätt när han säger
              att alla inte delar den uppfattningen. Det har från vissa håll
              hävdats att konventets förslag skulle förutsätta överlåtelse av
              beslutanderätt som rör principerna för statsskicket. Därmed skulle
              förslaget gå längre än vad regeringsformen tillåter. Jag menar
              dock att dessa påståenden bygger på en skev läsning av konventets
              förslag.
            </seg>
            <seg n="4e5e9760">
              Flera av konventets förslag är i själva verket inte alls så nyskapande
              som de först kan te sig. Exempelvis är det sedan lång tid tillbaka
              fast etablerat genom EG-domstolens praxis att gemenskapsrätten
              har företräde framför nationell rätt. Konventets förslag är inte
              avsett att ändra rättsläget, utan bara att kodifiera redan gällande
              praxis.
            </seg>
            <seg n="4159e28f">
              På liknande sätt finns det redan i dagens fördrag en så kallad
              flexibilitetsklausul. Den har använts när det funnits enighet
              om att vidta en åtgärd inom unionens ram men där fördraget inte
              uttryckligen angivit att gemenskapen har behörighet. Även om tillämpningsområdet
              för klausulen utvidgas genom det nya förslaget, rör det sig alltså
              inte om någon principiell nyhet. Beslut ska dessutom alltid fattas
              med enhällighet, vilket innebär att riksdagen genom regeringen
              kan kontrollera tillämpningen av bestämmelsen.
            </seg>
            <seg n="2d201b32">
              Vad gäller förändringen av röstreglerna i rådet är inte heller
              den så långtgående som den kan ge intryck av. Redan i dag har
              vi ett system där olika medlemsstater tilldelas olika många röster.
              Därigenom kan de större länderna tillsammans blockera beslut som
              andra medlemsstater vill ha till stånd. Innebörden av de förändringar
              som konventets förslag medför bör alltså inte överdrivas.
            </seg>
            <seg n="9f93f743">
              Men visst innehåller det nya fördraget nyheter som det finns
              skäl att ifrågasätta. Exempelvis ogillar regeringen konventets
              förslag om passerellerna, som i sin nuvarande utformning skulle
              ge Europeiska rådet möjlighet att ändra fördragen utan tillfredsställande
              medverkan av nationella parlament. Det är dock en missuppfattning
              att man genom detta förslag skulle överlåta beslutanderätt. Passerellerna
              ger endast en möjlighet att ändra beslutsregler på vissa områden
              där EU redan har beslutanderätt. De kan inte användas för att
              tilldela EU beslutanderätt på nya områden.
            </seg>
            <seg n="aca5865c">
              En annan förändring är att stadgan om grundläggande rättigheter
              förs in i fördraget och därmed blir rättsligt bindande. Men införandet
              av rättighetsstadgan medför enligt konventets förslag inte någon
              ny befogenhet eller uppgift för unionen. Redan i dag gäller att
              unionen som en allmän princip är skyldig att respektera grundläggande
              fri- och rättigheter. Därmed kan inte heller detta förslag kräva
              någon ändring av regeringsformen.
            </seg>
            <seg n="e1fe6d49">
              Mot bakgrund av bland annat dessa överväganden är det min och
              regeringens uppfattning att den överlåtelse av beslutanderätt
              som konventets förslag förutsätter ligger inom ramen för vad regeringsformen
              tillåter. Samtidigt vill jag för tydlighetens skull tillägga att
              det konstitutionella fördraget ännu inte är färdigförhandlat.
              Först när det slutgiltiga avtalet mellan EU:s regeringar ligger
              på bordet kan en fullständig bedömning göras. Det kommer då an
              på riksdagen att avgöra om förslaget kräver en ändring av grundlagen.
            </seg>
            <seg n="98f045e4">
              Vad gäller frågan om min inställning till remissförfarande diskuterar
              jag gärna det exempel som Gustav Fridolin själv framhåller. I
              enlighet med regeringsformens krav på beredning av regeringsärenden,
              skickades i juli en departementspromemoria ut på remiss till 136
              organisationer och myndigheter. Nästan samtliga instanser svarade.
              Remissynpunkterna beaktades på vanligt sätt vid utformandet av
              en skrivelse som regeringen överlämnade till riksdagen i början
              av oktober. Av skrivelsen framgår att de grundläggande dragen
              i konventets förslag har ett brett stöd bland remissinstanserna.
              Utrikesdepartementet har därutöver utarbetat en remissammanställning
              som publiceras inom kort. I den är remissinstansernas synpunkter
              mer utförligt redovisade.
            </seg>
          </u>
          <note type="speaker" n="8182e882">
            Anf. 10 GUSTAV FRIDOLIN (mp):
          </note>
          <u who="gustav_fridolin_76f0ba" xml:id="i-d9b95c74826cec50-0" n="701fa295">
            <seg n="fa4323cd">
              Fru talman! Jag konstaterar att det bland de remissvaren har
              funnits en kritik mot att regeringen inte tillräckligt noga har
              utrett vilka konsekvenser konventets förslag kan ha för den svenska
              grundlagen. Man har sagt att den utredning som har gjorts och
              de argument som har förts fram är lite för tunna och att man borde
              ha en bredare och mer djuplodande utredning för att veta hur det
              egentligen ligger till.
            </seg>
            <seg n="3ae29192">
              Mot den bakgrunden var det givetvis lite förvånande när utrikesministern
              i ett TT-telegram uttalade att hon personligen är övertygad om
              att vi inte behöver ändra i grundlagen om konventsförslaget antas.
              Utifrån detta skrev jag en interpellation och ställde ett antal
              frågor. Jag kan i dag konstatera att jag inte får något svar alls
              på vissa av de frågorna. Det gäller till exempel hur utrikesministern
              ser på att flexibilitetsklausulens möjlighet att utöka EU:s kompetens
              kombinerat med passerellernas möjlighet att ändra röstningsförfarandet
              samt dessas gemensamma förhållande till den svenska regeringsformens
              utfästelser om principerna för statsskicket inte alls har utretts
              någonstans. Vad händer när EU har rätt både att utöka sin kompetens
              och att ändra röstningsförfarandet så att enskilda länder kan
              köras över?
            </seg>
            <seg n="c1c33184">
              På vissa frågor har jag dock fått svar, men de svar jag har fått
              har varit av samma karaktär och av samma sort som dem som tidigare
              har blivit kritiserade och som jag också har redovisat i min interpellation.
              Det gäller till exempel EU-rättens företräde.
            </seg>
            <seg n="9d528616">
              Vi är nog alla i kammaren fullständigt medvetna om att EU-rättens
              företräde inte är något revolutionerande nytt. Men att denna praxis
              kodifieras blir något revolutionerande nytt. Det innebär att de
              utfästelser som har gjorts, till exempel av den tyska författningsdomstolen,
              om att man kan låta grundlagar gå före EU-rätten och att det till
              slut är den enskilda staten som konstaterar hur man ser på den
              EU-rätt som kommer, inte längre gäller.
            </seg>
            <seg n="b01e49a8">
              Det innebär också, vilket det sammansatta utskottet i riksdagen
              konstaterade under förra riksmötet, att man får problem, då alla
              de ganska nyanserade utläggningar som har gjorts i EG-domstolen
              under många år helt plötsligt ska kodifieras som rätt stående
              över svensk lag och svensk grundlag.
            </seg>
            <seg n="9887bcfa">
              Det gäller till exempel ministerns svar på frågan om flexibilitetsklausulen.
              Hon tycks mena att riksdagen visst kan kontrollera detta, eftersom
              de beslut som ska fattas måste tas enhälligt och regeringen är
              med och fattar beslut. Men den kontrollfunktion riksdagen har
              är ju bara ett samråd! Det är, vilket ministern är väl medveten
              om, bara ett samråd i EU-nämnden. Vi har ingen beslutanderätt
              när det gäller hur regeringen ska ställa sig i olika EU-frågor,
              till exempel om hur flexibilitetsklausulen ska användas. Riksdagens
              möjlighet att bestämma över vilka frågor riksdagen ska komma att
              bestämma över beskärs kraftigt när flexibilitetsklausulen utökas.
            </seg>
            <seg n="e03c97c7">
              I sitt svar upprepar utrikesministern den principiella märklighet
              som tidigare har funnits med i debatten när hon säger att det
              inte finns någon väsensskillnad mellan om beslut fattas med enhällighet
              eller om beslut fattas med majoritet. Det är klart att det finns
              en väsensskillnad om enskilda länder kan bli överkörda eller om
              de inte kan bli överkörda! Det är klart att det finns ett problem
              om ansvarsutkrävandet inte fungerar. De ministrar, den regering
              och den riksdag som svenska folket röstar på har då inte ens varit
              enig med det beslut om en lag som sedan ska gälla över svenska
              folket, därför att lagen har gjorts upp i samstämmighet mellan
              länder där svenska folket inte har någon rösträtt. Vi får inte
              rösta i valen till den tyska förbundsdagen, italienska senaten,
              brittiska parlamentet eller något annat parlament. Därför måste
              riksdag och regering få vara med och fatta de beslut som ska gälla.
            </seg>
            <seg n="e2740d07">
              Jag måste säga att jag faktiskt hade trott att jag i dag skulle
              få ett mer utförligt svar än en upprepning av det som tidigare
              har sagts och av det som också fanns med som redovisning i min
              interpellation. Att jag inte har fått det innebär att det uppenbarligen
              inte finns mer argument för varför konventsförslaget inte kommer
              att leda till problem för den svenska grundlagen. Finns inte det
              så ligger bevisbördan fortfarande på regeringen, som måste bevisa
              hur man kan vara så säker på att en ratificering av konventsförslaget
              inte innebär ett brott mot grundlagen. Flera av de remissinstanser
              som har tittat på detta har sagt att de kan se problem här. Jag
              vill ha en redovisning från utrikesministern.
            </seg>
          </u>
          <note type="speaker" n="805de208">
            Anf. 11 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d602b277e5f232d1-3" n="4963862d">
            <seg n="b1f18642">
              Fru talman! Frågan om traktaten har diskuterats i riksdagen vid
              två tillfällen tidigare och även i interpellationsdebatter. Riksdagen
              har redan en gång tagit ställning till frågan om det behövs en
              grundlagsändring eller inte. När det föreligger ett avtal, en
              ny traktat, kommer det naturligtvis att beredas i vanlig ordning.
              Det kommer att utarbetas en proposition som kommer att föreläggas
              riksdagen. Återigen kommer riksdagen att ha möjlighet att ta ställning
              till huruvida detta påverkar behovet av en grundlagsändring eller
              inte.
            </seg>
            <seg n="8a38ad2f">
              Gustav Fridolin har haft tillfälle att diskutera denna fråga
              flera gånger här i kammaren, och han kommer återigen att få möjlighet
              att göra det när regeringen återkommer med ett förslag i en proposition.
            </seg>
          </u>
          <note type="speaker" n="37c91623">
            Anf. 12 GUSTAV FRIDOLIN (mp):
          </note>
          <u who="gustav_fridolin_76f0ba" xml:id="i-d9b95c74826cec50-1" n="701fa295">
            <seg n="462d9c38">
              Fru talman! Tack, utrikesministern. Det gläder mig givetvis att
              jag har möjlighet att diskutera de här frågorna. Det jag också
              skulle vilja ha möjlighet att göra är att ta del av en grundlig
              utredning där man kollar på samstämmigheten mellan det konstitutionsförslag
              som har lagts fram och den svenska grundlagen. Den möjligheten
              har jag tyvärr inte haft.
            </seg>
            <seg n="911a7db2">
              Vi har sett hur flera tunga remissinstanser juridiska fakulteten
              vid Helsingforss universitet, Uppsala universitet och forskare
              vid till exempel den svenska myndigheten SIEPS, Svenska institutet
              för Europapolitiska studier, har kommit fram till att det finns
              ett problem här. Förslaget till konstitution för EU överensstämmer
              inte med den svenska grundlagen.
            </seg>
            <seg n="d13bdcc9">
              Vi har hört hur statsvetaren Olof Ruin på ett seminarium här
              i riksdagen där också utrikesministern deltog sade att ett fördragsfästande
              av detta innebär att man fortsätter på en linje där man inte följer
              den svenska grundlagen och att regeringsformen inte överensstämmer
              med verkligheten. Nu menade han i och för sig att det var fullt
              möjligt att göra på det sättet, men han konstaterade att det var
              på det sättet. Om vi fortsätter att godta konventsförslaget i
              inte alltför förändrad form så innebär det att vi fortsätter på
              den inslagna vägen där regeringsformen inte överensstämmer med
              verkligheten.
            </seg>
            <seg n="4484def8">
              Den fråga som jag fortfarande inte har fått svar på, vare sig
              från utrikesministern, någon annan regeringsrepresentant eller
              här i riksdagens kammare är: Har de här remissinstanserna helt
              fel? De som har skrivit dessa remissvar, är de helt ute och cyklar?
              Har de alldeles missförstått detta? Är deras juridiska kunnande
              alltför svagt? Hur kommer det sig att de har kommit fram till
              detta?
            </seg>
            <seg n="976359d9">
              Det är bara dessa som har gjort den grundläggande utredningen
              som har fört fram argument. De argument som regeringen har fört
              fram för att det inte skulle finnas några problem med konventsförslaget
              utifrån den svenska grundlagen har helt sågats sönder av dessa
              remissinstanser och av forskare från SIEPS. Det innebär att det
              ligger en bevisbörda på regeringen. Regeringen måste komma fram
              till hur det kommer sig att vi kan vara så säkra på att konstitutionsförslaget
              inte strider mot den svenska grundlagen.
            </seg>
            <seg n="56ec9084">
              Så länge det inte har redovisats kommer jag att fortsätta be
              om redovisning i alla kammardebatter vi har, också nu. Jag hoppas
              att jag den här morgonen kan få ett löfte från utrikesministern
              om att det ska komma en grundlig utredning och att man redan nu
              kan avisera att det slutliga förslag som kommer ska utredas grundligt
              och noggrant för att se att det inte finns några brott mot den
              svenska grundlagen. Detta kan vi inte bara göra i kammardebatter.
              Där behöver vi all expertis som kan komma i fråga.
            </seg>
            <seg n="aecf4da5">
              Jag konstaterar slutligen att det är något spännande i de här
              diskussionerna. För oss som har kritik mot konstitutionsförslaget
              finns det en öppenhet och en klädsamhet när vi säger att vi inte
              kan veta om detta strider mot den svenska grundlagen eller inte.
              Vi befarar det. Vi ser att det finns remissinstanser som pekar
              på det. Det gör att vi vill ha en grundläggande utredning en djup
              utredning för att se hur det egentligen ligger till.
            </seg>
            <seg n="f67eecc9">
              De som däremot är för konventsförslaget och bara vill ändra det
              lite i kanten och håller på och förhandlar just nu har däremot
              inte den klädsamheten att de säger att inte heller de kan vara
              fullständigt säkra på att detta bryter mot den svenska grundlagen.
              Låt oss enas, och låt oss ha en djupgående utredning.
            </seg>
            <seg n="416ca89c">
              Ett viktigt skäl till att vi inte kan enas är att inte alla kan
              se vikten av att utreda frågan närmare, fastän flera tunga remissinstanser
              faktiskt har pekat på att det finns ett problem. Jag hoppas att
              jag nu kan få ett löfte av utrikesministern om att det blir en
              sådan utredning.
            </seg>
          </u>
          <note type="speaker" n="13243c8e">
            Anf. 13 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d602b277e5f232d1-4" n="4963862d">
            <seg n="7b0be666">
              Fru talman! Ja, det är riktigt att några remissinstanser har
              ifrågasatt behovet av en grundlagsändring. Men, Gustav Fridolin,
              det är också många experter som har sagt motsatsen. Riksdagen
              har tagit ställning i frågan, och det sammansatta utskottet anser
              att frågan är utredd. Man har kommit fram till att det inte behövs
              en grundlagsändring.
            </seg>
            <seg n="0810345a">
              Det är naturligtvis svårt att tillfredsställa alla. Men om flertalet
              remissinstanser, ett antal tunga experter på området och det sammansatta
              utskottet har kommit fram till samma sak får Gustav Fridolin kanske
              ändå anse att frågan har blivit ordentligt belyst.
            </seg>
            <seg n="d2c2a74c">
              Jag vill understryka att riksdagen ändå kommer att vara den som
              i slutändan får ta ställning till detta när en proposition ligger
              på riksdagens bord.
            </seg>
          </u>
          <note type="speaker" n="b7afcacd">
            Anf. 14 GUSTAV FRIDOLIN (mp):
          </note>
          <u who="gustav_fridolin_76f0ba" xml:id="i-d9b95c74826cec50-2" n="701fa295">
            <seg n="c5007df0">
              Fru talman! Det finns faktiskt skilda meningar bland expertisen.
              Flera tunga remissinstanser pekar på att det finns problem när
              det gäller den svenska grundlagen. Vissa säger annat. Men det
              är ju just då man behöver en djuplodande och bred utredning. Det
              är just då man måste kolla frågan närmare. Man kan i det läget
              inte bara putta den åt sidan och säga: Vi fick i alla fall stöd
              från några remissinstanser. Nu fortsätter vi.
            </seg>
            <seg n="585dbfec">
              Nu måste vi ha möjlighet att närmare titta på frågan om hur det
              egentligen ser ut med konventsförslaget kopplat till den svenska
              grundlagen. En sådan utredning har ännu inte aviserats. Jag hörde
              inget löfte nu från utrikesministern om att den ska komma till,
              att vi ska få en djuplodande granskning av hur föreliggande konstitutionsförslag
              egentligen överensstämmer med den svenska grundlagen.
            </seg>
            <seg n="120d0158">
              Någonstans blir det spänningar när den expertis som utrikesministern
              refererar till och som menar att vi inte behöver ändra i grundlagen
              har en lite annan argumentationslinje än jag gissar att utrikesministern
              och regeringen har. Till exempel är Olof Ruin, som jag nämnt,
              en av dem som ganska kraftigt står för att det inte behöver ändras
              i grundlagen. Men det gör han utifrån synen att vi redan då vi
              gick med i EU bröt mot den svenska grundlagen och att vi då borde
              ha klargjort en plattläggningsparagraf i grundlagen, i 1 kap.
              regeringsformen. Då skulle det inte ha varit några problem. Men
              sedan dess fördragsfäster vi principen att regeringsformen inte
              ska överensstämma med verkligheten och att vi kan fortsätta att
              köra med den principen.
            </seg>
            <seg n="bc316835">
              Jag förutsätter att den synen på regeringsformen inte delas av
              regeringen att regeringen inte anser att vi inte ska ha en regeringsform
              i överensstämmelse med den verklighet som gäller för det måste
              på något sätt innebära att man inte riktigt kan förlita sig på
              all den expertis som sagt att vi nog kan köra på som om ingenting
              har hänt.
            </seg>
            <seg n="133cad29">
              Jag fortsätter att konstatera och jag fortsätter att framhärda
              att det finns skilda meningar. Det finns de som menar att det
              här konventsförslaget innebär stora brott mot grundlagen däribland
              flera tunga remissinstanser och en forskarrapport från SIEPS.
              Men jag konstaterar också att det finns de som tycker annorlunda.
            </seg>
            <seg n="c570d140">
              Kan vi inte då gå ihop för att få allting belyst och få en djuplodande
              utredning där man kollar de här sakerna tillsammans i stället
              för att säga att vi har fått några på vår sida och att vi då lika
              gärna kan vänta och hoppas att ingenting händer?
            </seg>
          </u>
          <note type="speaker" n="8f9957a1">
            Anf. 15 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d602b277e5f232d1-5" n="4963862d">
            <seg n="84ed33f2">
              Fru talman! Men, Gustav Fridolin, frågan är utredd! När vi befinner
              oss i det läget att olika experter har olika uppfattningar blir
              det till slut så att de politiska instanserna får ta ställning
              till frågan. Det är situationen.
            </seg>
            <seg n="0156fe59">
              Även om Gustav Fridolin inte har lyckats övertyga övriga beslutsfattare
              i bland annat riksdagen om sin ståndpunkt hjälper det kanske inte
              att fortsätta att utreda frågan. Den är utredd. Det finns olika
              meningar, och det politiska beslutet får bli avgörande.
            </seg>
          </u>
          <note n="58a99b45">
            Överläggningen var härmed avslutad.
          </note>
          <note n="6fd03ac4">
            7 § Svar på interpellation 2003/04:89 om FN-resolution om HBT-personers
            mänskliga rättigheter
          </note>
          <note type="speaker" n="d04396d8">
            Anf. 16 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d602b277e5f232d1-6" n="4963862d">
            <seg n="19deac4b">
              Fru talman! Martin Andreasson har frågat mig vilka aktiva åtgärder
              Sverige kommer att vidta för att FN:s kommission för mänskliga
              rättigheter ska anta en resolution om HBT-personers mänskliga
              rättigheter.
            </seg>
            <seg n="119c7256">
              Låt mig inledningsvis nämna att Sverige sedan länge tillhör de
              mest drivande länderna i fråga om homosexuella, bisexuella och
              transsexuella personers mänskliga rättigheter. Frågan om sexuell
              läggning förekom för första gången i en av medlemsstaterna antagen
              FN-text i den av Sverige framlagda resolutionen om summariska
              avrättningar vid MR-kommissionen år 2000. Innan dess var det omöjligt
              att ens nämna orden sexuell läggning i ett dokument antaget av
              ett FN-organ. På grund av genombrottet i MR-kommissionen kunde
              en sådan skrivning antas i motsvarande resolution i FN:s generalförsamling
              samma år. Även där spelade Sverige en avgörande roll i förhandlingarna
              om resolutionen. Sedan dess förekommer således denna skrivning
              i båda dessa resolutioner.
            </seg>
            <seg n="c0d2da43">
              Detta innebär dock inte att frågan har vunnit allmän acceptans.
              Frågan om sexuell läggning är fortsatt kontroversiell. Vissa muslimska
              länder och Vatikanstaten motsätter sig varje omnämnande av frågan.
              Det gör även många afrikanska stater. När resolutionen om summariska
              avrättningar senast var föremål för behandling i FN:s generalförsamling
              utsattes den för det största antalet omröstningar av alla resolutioner
              i generalförsamlingens tredje utskott detta på grund av skrivningar
              om sexuell läggning. Jag nämner det för att belysa vilka svårigheter
              vi möter vid behandlingen av denna fråga.
            </seg>
            <seg n="8ff4e018">
              Vid senaste mötet med MR-kommissionen tidigare i år lade Brasilien
              fram ett resolutionsförslag om mänskliga rättigheter och sexuell
              läggning. Händelseförloppet vid kommissionen beskrivs av Martin
              Andreasson på ett korrekt sätt. Jag vill dock betona Sveriges
              agerande i denna fråga vid MR-kommissionen. Förutom att Sverige,
              tillsammans med övriga EU, stödde förslaget var vi ett av få länder
              som valde att ta upp frågan om sexuell läggning i det nationella
              anförandet. För detta ändamål ingick Ombudsmannen mot diskriminering
              på grund av sexuell läggning, HomO, Hans Ytterberg, i den officiella
              svenska delegationen. I anslutning till MR-kommissionen anordnade
              Sverige även ett seminarium om mänskliga rättigheter och diskriminering
              på grund av sexuell läggning. Trots ett aktivt engagemang från
              svensk sida rönte resolutionen inte allmänt stöd i MR-kommissionen.
            </seg>
            <seg n="e8529870">
              Detta är bakgrunden till att vi inför nästa års MR-kommission
              anser att det kan vara lämpligt att gå försiktigare och mer taktiskt
              fram för att nå framgång. Om initiativ som det brasilianska i
              senaste MR-kommissionen avfärdas gång på gång kommer det att innebära
              att det på kort sikt blir mycket svårare, kanske till och med
              omöjligt, att ta upp frågan om sexuell läggning i FN. Risken finns
              att många stater kommer att anse att frågan är avfärdad och därför
              inte kommer att vilja diskutera den igen. Det är regeringens uppfattning
              att det först måste till en attitydförändring bland FN:s länder.
            </seg>
            <seg n="7f674188">
              Genom bland annat de svenska initiativen och de svenska insatserna
              vid förhandlingarna har frågan ändå hamnat på FN:s dagordning,
              och det gäller nu att behålla den där. Vi måste därför fortsätta
              att aktivt och pragmatiskt bidra till att frågor relaterade till
              sexuell läggning uppmärksammas inom FN. Det är resonemanget bakom
              den försiktigare svenska taktiken, som också har framförts i kontakter
              med en rad enskilda organisationer senast i samband med ett möte
              som hölls i oktober i år. Detta bör dock inte misstolkas som en
              passiv svensk hållning i frågan, såsom interpellationen tycks
              antyda. Tvärtom tror vi att saken bäst gagnas av den linje som
              jag har beskrivit.
            </seg>
            <seg n="a97f8138">
              Avslutningsvis vill jag än en gång understryka att den svenska
              regeringen fäster stor vikt vid mänskliga rättigheter för alla,
              oavsett sexuell läggning. Vi kommer att fortsätta vårt arbete
              för att alla ska behandlas lika.
            </seg>
          </u>
          <note type="speaker" n="8720739d">
            Anf. 17 MARTIN ANDREASSON (fp):
          </note>
          <u who="martin_andreasson_f03825" xml:id="i-69e7e79a2937de60-0" n="05977e6f">
            <seg n="653f151f">
              Fru talman! Som brukligt är vill jag naturligtvis tacka utrikesministern
              för svaret på min interpellation. Jag vill också passa på att
              tala om hur förvånad jag blir över det besked som utrikesministern
              ger. Utrikesministern tar ju tillfället i akt att inte bara svara
              på den specifika fråga som jag ställt i min interpellation utan
              också, tycks det, lägga fast en mer allmän princip för hur Sverige
              avser att agera i frågor om HBT-personers mänskliga rättigheter.
            </seg>
            <seg n="1e5ffe5a">
              Utrikesministern säger att Sverige kommer att gå försiktigare
              fram. Utrikesministern säger också att Sverige bör gå försiktigare
              fram och anser att det är en mer framgångsrik strategi för att
              nå framgång i FN:s kommission för mänskliga rättigheter. Vidare
              sägs det att detta gör Sverige därför att det skulle vara otaktiskt
              att driva frågorna för hårt; det måste först till en attitydförändring
              bland FN:s länder.
            </seg>
            <seg n="deb13ef5">
              Men hur ska denna attitydförändring komma till stånd ifall det
              inte finns länder som tydligt och aktivt för upp frågorna på FN:s
              dagordning och utnyttjar varje tillfälle till att konkret driva
              frågorna framåt? Och hur ska Sverige bidra till att en attitydförändring
              kommer till stånd ifall man från svensk sida har en så avvaktande
              hållning som man har vad gäller hur man avser att agera i fråga
              om det brasilianska resolutionsförslaget?
            </seg>
            <seg n="1e389aeb">
              I kampen om de mänskliga rättigheterna har det alltid hetat att
              vi först måste invänta en attitydförändring, att världen inte
              är mogen, att Rom inte byggdes på en dag. Men frågor som rör mänskliga
              rättigheter och kampen för att förbättra dem är inte någonting
              som mognar fram. Bakom varje steg som tas för att hävda de mänskliga
              rättigheterna ligger en hård kamp, inte ett överdrivet försiktigt
              agerande.
            </seg>
            <seg n="48cf411a">
              Vi vet att motståndarna till denna resolution är synnerligen
              aktiva. Utrikesministern nämnde själv Vatikanen och olika muslimska
              länder bland motståndarländerna. Sedan resolutionsförslaget lades
              fram har påven utfärdat en skrivelse till världens katolska politiker
              där han uppmanar dem att ta varje tillfälle att motsätta sig erkännande
              av homosexuellas rättigheter.
            </seg>
            <seg n="48d5d8b7">
              Då är frågan: Hur kommer Sverige att bidra till att den brasilianska
              resolutionen möter stöd med denna kursändring? Det är oerhört
              viktigt att till exempel Europeiska unionens medlemsländer har
              en gemensam linje. Vi vet att Tyskland är mycket aktivt för att
              samla stöd för det här resolutionsförslaget.
            </seg>
            <seg n="4189879a">
              Hur kommer Sverige att bidra till att detta resolutionsförslag
              får en framgångsrik behandling om man här signalerar att man vill
              gå försiktigare och mer taktiskt fram?
            </seg>
            <seg n="169ca2cf">
              Jag måste säga att utrikesministerns svar lämnar fler frågetecken
              än vad som fanns när jag ursprungligen ställde interpellationen.
              Jag vill därför uppmana utrikesministern att i den följande debatten
              tydligare redovisa på vilket sätt man tror att detta kommer att
              leda till en mer framgångsrik behandling än med det aktiva stöd
              som Sverige tidigare gett.
            </seg>
          </u>
          <note type="speaker" n="62f93016">
            Anf. 18 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d602b277e5f232d1-7" n="4963862d">
            <seg n="9d79a0ad">
              Fru talman! Vi har frågan på FN:s dagordning, men som jag tidigare
              nämnt är frågan väldigt svår att ens nämna i FN. Det är därför
              viktigt att skapa en solid plattform att arbeta ifrån. En resolution
              i MR-kommissionen är ett bra sätt att behålla frågan på FN:s dagordning.
            </seg>
            <seg n="79589dca">
              Men alla stater delar inte den uppfattning som Sverige, EU och
              Brasilien har i den här frågan. Risken för ett nederlag med negativa
              konsekvenser är stor. Det är därför vi tror att det är viktigt
              att gå taktiskt fram, för att inte förlora på sikt. Att inledningsvis
              driva frågan i MR-kommissionen, som består av 53 stater, är ett
              klokt beslut. Det är det som vi stöder. Det mindre antalet stater
              i MR-kommissionen är dock ingen garanti för framgång. Alla världens
              regioner är representerade bland MR-kommissionens 53 medlemsstater.
              Motståndarna till lika rättigheter för alla oavsett sexuell läggning
              finns representerade även där. Det är därför vi går fram den vägen.
              Vi tror att det är ett klokt sätt att hantera frågan.
            </seg>
          </u>
          <note type="speaker" n="bc9d4a04">
            Anf. 19 MARTIN ANDREASSON (fp):
          </note>
          <u who="martin_andreasson_f03825" xml:id="i-69e7e79a2937de60-1" n="05977e6f">
            <seg n="3b314c73">
              Fru talman! Det är mycket vänligt att utrikesministern redovisar
              att det finns motståndare till denna resolution bland FN:s medlemsländer
              och bland de länder som är representerade i MR-kommissionen. Det
              var ärligt talat ingen nyhet, men det som är en nyhet är den linje
              som utrikesministern nu redovisar om hur man tänker gå till väga
              för att driva frågan framåt inom kommissionen. Där säger utrikesministern
              att det är lämpligt att gå försiktigare och mer taktiskt fram.
              Detta ska ses i relation till de aktiva insatser som Sverige gjorde
              vid förra sessionen, och som också redovisas i interpellationssvaret,
              när man tog upp frågan om sexuell läggning i det nationella anförandet,
              när man ordnade seminarier om mänskliga rättigheter och diskriminering
              på grund av sexuell läggning och när man också lät Ombudsmannen
              mot diskriminering på grund av sexuell läggning ingå i den officiella
              svenska delegationen. Nu säger alltså utrikesministern att det
              är lämpligare att i fortsättningen gå mer taktiskt fram. Betyder
              detta att det var ett strategiskt misstag att lyfta frågorna så
              tydligt som man gjorde vid det senaste sessionstillfället?
            </seg>
            <seg n="22037756">
              Vad är det för signal som Sverige ger till Brasilien när man
              i det här interpellationssvaret framhåller risken för ett bakslag
              ifall resolutionen avfärdas. Givetvis är det en stor risk att
              resolutionsförslaget inte kommer att vinna gehör, inte minst därför
              att motståndarländerna är synnerligen aktiva och utövar hårda
              påtryckningar på de länder som man tror att man kan vinna över
              på sin sida. Vad ger Sverige för signal till Brasilien när man
              i ett sådant här interpellationssvar uppehåller sig så mycket
              vid risken för att frågan skulle kunna hamna i bakvattnet ifall
              resolutionsförslaget inte får gehör och menar att det skulle vara
              oklokt att gå alltför hårt fram?
            </seg>
            <seg n="bd2d6d69">
              Det är för mig mycket förvånande att utrikesministern väljer
              att uttrycka sig på det här sättet. Risken är att det kommer att
              uppfattas som att Sverige nu kommer att tala tystare i de här
              frågorna.
            </seg>
            <seg n="9b183dcf">
              Fru talman! Det är naturligtvis inte bara frågor om sexuell läggning
              som är djupt kontroversiella inom FN. Det finns en lång rad frågor
              om fundamentala mänskliga rättigheter som har varit djupt kontroversiella
              när de har förts upp på agendan och som i många fall fortsätter
              att vara ytterst kontroversiella. Det gäller diskriminering på
              grund av religion, kvinnlig omskärelse och en lång rad andra frågor
              som jag här inte ska gå in på. Ifall Sverige i de frågorna efter
              en session i FN:s kommission för mänskliga rättigheter skulle
              ha sagt att det nog är klokare att gå lite försiktigare och lite
              mer strategiskt fram hade det nog uppfattats som en mycket förvånande
              signal.
            </seg>
            <seg n="51cacadf">
              Fru talman! Det är många MR-organisationer runtom i världen som
              med mycket stort intresse följer hur olika länder behandlar och
              kommer att agera inför behandlingen av detta brasilianska resolutionsförslag
              i nästa session för FN:s kommission för mänskliga rättigheter.
            </seg>
          </u>
          <note type="speaker" n="bf3631d2">
            Anf. 20 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d602b277e5f232d1-8" n="4963862d">
            <seg n="81d6d5a7">
              Fru talman! Låt mig verkligen understryka att vi tar den här
              frågan på absolut största allvar, och vi bedriver den med den
              största ambition. I det ligger också med den största klokskap
              som vi kan uppbåda. Vi kommer inte att vara mindre aktiva, tvärtom.
              Vi kommer inte att vara tystare, men vi kommer att driva frågan
              på det sätt som vi tror ger största möjligheter att nå den största
              framgången. Vi kommer att vara medförslagsställare till resolutionen
              och bedriva aktiv lobbying för dess antagande om Brasilien lägger
              fram det.
            </seg>
            <seg n="3a3584ee">
              Jag vill verkligen tillbakavisa det som ligger i något slags
              undertext, Martin Andreasson, att vi på något vis skulle ha mindre
              ambitioner i dag än tidigare. Det är tvärtom. Det är därför vi
              har övervägt: Vad är det klokaste sättet att på ett aktivt sätt
              komma fram i den här frågan? Det är så vi bedriver arbetet.
            </seg>
          </u>
          <note type="speaker" n="ac4e0b4e">
            Anf. 21 MARTIN ANDREASSON (fp):
          </note>
          <u who="martin_andreasson_f03825" xml:id="i-69e7e79a2937de60-2" n="05977e6f">
            <seg n="21dddbf6">
              Fru talman! I sitt senaste svar gav utrikesministern ett välkommet
              klargörande, nämligen att Sverige är berett att vara medförslagsställare.
              Det beskedet hälsar jag med stor tillfredsställelse. Men låt mig
              samtidigt säga att de organisationer som arbetar för homo- och
              bisexuellas och transpersoners mänskliga rättigheter världen över
              naturligtvis är oerhört oroliga för att det resolutionsförslag
              som Brasilien lade fram och som nu är bordlagt till nästa kommissionssession
              inte kommer att kunna gå igenom. Man ser hur motståndarsidan aktivt
              mobiliserar och utövar mycket hårda påtryckningar på de länder
              som skulle kunna tänkas rösta åt antingen det ena eller det andra
              hållet.
            </seg>
            <seg n="a7c5f0f1">
              Jag vidhåller att Sverige, med det interpellationssvar som utrikesministern
              tidigare gav, sänt ut oklara signaler om hur man kommer att agera
              när man säger att man i fortsättningen kommer att gå försiktigare
              fram. Jag tror, fru talman, att det är nödvändigt att Sverige
              i dessa frågor, som i många länder är kringgärdade av ett mycket
              stort socialt tabu, fortsätter att tala högt och tydligt och driva
              frågorna med största kraft.
            </seg>
            <seg n="de41c8cb">
              Där tror jag att det skulle vara mycket olyckligt om Sverige
              valde att gå försiktigare fram än vad man gjort hittills.
            </seg>
          </u>
          <note type="speaker" n="71793e97">
            Anf. 22 Utrikesminister LAILA FREIVALDS (s):
          </note>
          <u who="laila_freivalds_minister_2003" xml:id="i-d602b277e5f232d1-9" n="4963862d">
            <seg n="c8eff223">
              Fru talman! Låt mig bara understryka att vi kommer att gå fram
              på det sätt som vi bedömer är det klokaste för att uppnå de resultat
              som vi är ense om att vi vill uppnå.
            </seg>
          </u>
          <note n="58a99b45">
            Överläggningen var härmed avslutad.
          </note>
          <note n="911949bc">
            8 § Svar på interpellation 2003/04:103 om AB Svensk Bilprovning
          </note>
          <note type="speaker" n="1655082c">
            Anf. 23 Statsrådet ULRICA MESSING (s):
          </note>
          <u who="ulrica_messing_minister_2000" xml:id="i-c73014df50549bf2-0" n="a266f5d7" next="i-c1223a491c51a841-0">
            <seg n="f53d404e">
              Fru talman! Gunnar Axén har frågat mig vilka åtgärder som jag
              avser att vidta för att komma till rätta med långa köer för bilprovning.
              Frågan är ställd mot bakgrund av tidningsuppgifter om att köerna
              hos Aktiebolaget Svensk Bilprovning uppgår till i genomsnitt 45
              dagar och att väntetiden i vissa fall är upp till två månader.
            </seg>
            <seg n="1d7be9e7">
              Jag vill först säga att de väntetider som redovisats i pressen
              är oacceptabla. Bilägare ska ha möjlighet att boka tid för kontrollbesiktning
              inom rimlig tid. Med rimlig tid menar jag högst 14 dagars väntetid.
              Därför har också näringsministern, som har ansvaret för förvaltningen
              av de statligt ägda bolagen, begärt information från Bilprovningens
              vd och styrelseordförande om de uppgifter som vi tagit del av
              för att få veta vilka planer som företaget har för att lösa problemen.
            </seg>
            <seg n="efbad000">
              Bilprovningen är ett monopolföretag där vi som ägare ställer
              höga krav på rationell drift med hög kvalitet till låga omkostnader.
              Därför har också Bilprovningen i Sverige i dag de lägsta avgifterna
              bland bilprovningsföretagen i Europa.
            </seg>
            <seg n="ce8373b2">
              De generösa reglerna för av- och påställning av fordon i trafikregistret
              som vi har i Sverige är en bidragande orsak till att det periodvis
              blir långa köer. Regeringen arbetar nu med flera åtgärder för
              att komma till rätta med de problemen.
            </seg>
            <seg n="f99a41c4">
              Regeringen har för avsikt att inom de närmaste veckorna besluta
              om utglesning av fordonskontrollen för motorcyklar, lätta släpvagnar
              och husvagnar. Det innebär att dessa fordonskategorier ska inställas
              första gången efter fyra år efter registrering mot de två år som
              gäller i dag och därefter vartannat år mot varje år som det är
              i dag. Förändringen planeras träda i kraft den 1 april 2004 och
              beräknas innebära minskade köer hos Bilprovningen. Om denna förändring
              visar sig fungera utan allvarliga konsekvenser för trafiksäkerheten
              är jag beredd att gå vidare med ytterligare lättnader i besiktningskraven
              för motorfordon.
            </seg>
            <seg n="8f713700">
              Bilprovningen har också inlett ett försök med förbeställda tider
              i samband med kallelsen till kontrollbesiktning. Erfarenheterna
              är hittills positiva och visar att 60 % accepterar den förbeställda
              tiden. Inom ett år kommer därför detta system att tillämpas över
              hela landet. Jag är övertygad om att också det kommer att bidra
              till att minska köerna.
            </seg>
          </u>
          <note n="038a5950">
            Anf. 24 GUNNAR AXÉN (m):
          </note>
          <u who="ulrica_messing_minister_2000" xml:id="i-c1223a491c51a841-0" n="a266f5d7" prev="i-c73014df50549bf2-0">
            <seg n="58238cc2">
              Fru talman! Jag ber att få tacka för svaret. I dessa dagar framstår
              det som tydligare än någonsin vilka problem som statliga monopol
              kan medföra. Bilprovningen utgör inget undantag i det sammanhanget.
            </seg>
            <seg n="b6f2ea72">
              Det är bra att statsrådet liksom jag tycker att det är helt oacceptabelt
              med månadslånga köer. Det är ibland upp till två månader långa
              köer hos Bilprovningen. Jag uppskattar också att statsrådet redovisar
              några vidtagna åtgärder, även om jag inte tror att de kommer att
              räcka till.
            </seg>
            <seg n="fe305e0a">
              Vi vet att Bilprovningen under åratal haft långa köer och en
              mycket låg servicegrad. Vad gör statsrådet om vi står här om ett
              år igen och diskuterar oacceptabelt långa köer hos Bilprovningen,
              det vill säga längre än 14 dagar, som statsrådet själv säger?
              Vad gör statsrådet då?
            </seg>
            <seg n="0514d9bd">
              Är det omöjligt för statsrådet att bita huvudet av skammen och
              återuppta den avreglering och konkurrensutsättning av bilprovningsverksamheten
              som inleddes av den borgerliga regeringen men som Socialdemokraterna
              snabbt stoppade efter regeringsskiftet? En sådan avreglering och
              konkurrensutsättning skulle kunna leda till den högre effektivitet
              man önskar, högre grad av service och kortare köer.
            </seg>
            <seg n="0b01b585">
              Det är inte bara servicegraden som påverkas negativt av monopolverksamhet
              utan ofta också priserna. Jag passade på att be Riksdagens utredningstjänst
              att titta på hur priserna har utvecklats på bilbesiktningen under
              de senaste tio åren. Det visade sig att under de senaste tio åren
              har konsumentprisindex ökat med 12 %. Samtidigt har avgifterna
              för att besiktiga en bil ökat med det dubbla. För vissa fordonsslag
              ligger ökningen på uppemot 15 gånger mer än vad KPI har ökat under
              de senaste tio åren.
            </seg>
            <seg n="2e9c1470">
              Vad avser statsrådet att göra för att stoppa den skenande avgiftsökningen
              inom bilprovningsmonopolet i kombination med de kraftigt ökade
              köerna? Det är ett tydligt tecken på att verksamheten inte fungerar
              utan skulle må mycket bra av en avmonopolisering och konkurrensutsättning.
            </seg>
          </u>
          <note type="speaker" n="413fd6bb">
            Anf. 25 Statsrådet ULRICA MESSING (s):
          </note>
          <u who="ulrica_messing_minister_2000" xml:id="i-c73014df50549bf2-1" n="a266f5d7" next="i-c1223a491c51a841-1">
            <seg n="8559ebea">
              Fru talman! Gunnar Axén sjunger konkurrensens lov. I den lovsången
              kommer jag aldrig att stämma in. Avregleringen är oerhört viktig
              av många skäl och på en rad områden. Men jag inser också att all
              avreglering kräver tydlig eftervård.
            </seg>
            <seg n="59174f05">
              Vi gör just nu en översyn av avregleringen av Posten nio år efter
              postlagen. Jag ska inom kort svara på interpellationer i riksdagen
              om avregleringen av SJ. Erfarenheterna visar att avregleringen
              i ett geografiskt stort land med få invånare inte alltid är så
              enkel. Det är inte alltid så att marknadens aktörer gör vad de
              kan för att pressa priset för oss som konsumenter eller öka utbudet.
            </seg>
            <seg n="66eb9480">
              All avreglering kräver tydlig eftervård. Vi har lyckats med avreglering
              på en rad olika områden. Då ska vi lära av det också på andra.
              Men att avreglering i sig gör att vi per automatik får både kortare
              köer och säkrare bilar ställer jag inte upp på.
            </seg>
            <seg n="225382aa">
              Sverige är inte ensamt om att ha en ensamrätt för företag som
              har ansvar för just kontrollbesiktningen. Det finns också i en
              rad andra länder. I Danmark har man till exempel samma regler
              som i Sverige. I Irland och Spanien har man koncession för ensamrätten
              för offentlig handling. Systemet finns också i en rad andra länder.
            </seg>
            <seg n="533c7bce">
              Däremot är vi överens om att de långa köerna är ett bekymmer.
              Jag har redovisat en rad åtgärder som jag är övertygad om kommer
              att ge resultat. En annan åtgärd är den möjlighet som Bilprovningen
              nu har att skicka ut en avgift till dem som har bokat i tid och
              sedan inte kommer till den bokade tiden.
            </seg>
            <seg n="d4676512">
              Vi vet att varje dag dyker ungefär 2 000 fordon i vårt land för
              vilka man bokat tid för besiktning inte upp vid besiktningstillfället.
              Nu får också Bilprovningen skicka ut avgift till dem som uteblir.
              Det kommer att påverka viljan att komma till besiktningen när
              man har bokat en tid.
            </seg>
            <seg n="86487ee1">
              Vi kan avslutningsvis titta på priserna. Där är jag inte beredd
              att vidta några åtgärder för de ökade kostnaderna. Inget annat
              land i vår närhet har lika låga kostnader för kontrollbesiktning
              av personbilar. I Sverige kostar det 300 kr, i Danmark 486 kr,
              i Norge 380 kr plus 70 kr extra för ett avgaskontrollstest, i
              Storbritannien 522 kr och i Tyskland 387 kr.
            </seg>
            <seg n="248d0976">
              Sverige ligger väldigt lågt. Det gör vi trots den ensamrätt för
              företag vi har att testa bilar. Att luckra upp den än mer utan
              att veta vilka konsekvenserna av det blir är jag inte beredd att
              göra. Ett av skälen till de regler vi har i dag för Bilprovningen
              är att öka trafiksäkerheten. Därför är jag mån om att utvärdera
              de förändringar vi nu ska göra i trafiksäkerhetslagen.
            </seg>
            <seg n="b199da24">
              Det ska göra det lättare genom att de fordon som man använder
              bara säsongsvis inte behöver besiktigas lika ofta. Det kommer
              att påverka köerna. Tillsammans med de avgifter som nu har bestämts
              och den automatiska tidsbokning som Bilprovningen har infört på
              försök är jag övertygad om att det gör att Gunnar Axén och jag
              inte behöver debattera den här frågan en gång till nästa höst.
            </seg>
          </u>
          <note n="d5e8bead">
            Anf. 26 GUNNAR AXÉN (m):
          </note>
          <u who="ulrica_messing_minister_2000" xml:id="i-c1223a491c51a841-1" n="a266f5d7" prev="i-c73014df50549bf2-1">
            <seg n="ca5bcc5e">
              Fru talman! Jag tror inte att konkurrens löser allting, men det
              löser mycket. När det gäller de exempel som statsrådet nämner
              med post och järnvägstrafik är det snarare så att de dåliga erfarenheterna
              under senare år inom de områdena är från staten som ägare och
              ansvarig för företagsdrift. Det är ju staten som ägare som har
              brustit när det gäller Posten och SJ. Där har det inte varit något
              problem med avreglering och konkurrensutsättning i sig.
            </seg>
            <seg n="360e63a9">
              Många länder har till skillnad från Sverige det system som jag
              pekar på skulle vara det rimliga, det vill säga att företag ackrediteras
              att utföra kontrollbesiktningar och att de får göra detta i konkurrens.
            </seg>
            <seg n="ddf97c2f">
              Det må så vara att vi har låga kostnader jämfört med andra länder
              som också har besiktningsmonopol, men jag tror inte att statsrådet
              kan förklara hur det kan komma sig att kostnaderna och avgifterna
              för besiktning har dragit i väg så kraftigt som de har gjort under
              de senaste tio åren. Det är inte rimligt att när konsumentpriserna
              ökar med 12 % under tio års tid så ökar avgifterna för att kontrollbesiktiga
              en bil med det dubbla. Det är samma sak för alla fordonstyper.
              Faktum är att den dubbla avgiftsökningen för bilar i förhållande
              till konsumentprisindex är den lägsta. Den högsta är för bussar.
              Där har avgifterna ökat 15 gånger mer än vad konsumentprisindex
              har gjort under de senaste tio åren. Detta är ett exempel på att
              det inte finns någon effektivitet i besiktningsverksamheten den
              effektivitet som statsrådet säger sig vilja slå vakt om.
            </seg>
            <seg n="623bf6ba">
              Nu säger statsrådet att vi inte ska behöva stå här igen och debattera
              detta. Jag tar tacksamt emot det beskedet. Men jag tror ändå att
              vi kommer att stå här om ett år igen, och vi kommer att titta
              på bilprovningens köer och konstatera att de fortfarande är oacceptabelt
              långa. Vi kommer också att konstatera att avgifterna fortfarande
              utvecklas i en mycket högre takt än alla andra priser i samhället.
            </seg>
          </u>
          <note type="speaker" n="78248603">
            Anf. 27 Statsrådet ULRICA MESSING (s):
          </note>
          <u who="ulrica_messing_minister_2000" xml:id="i-d602b277e5f232d1-10" n="a266f5d7">
            <seg n="3de46cc5">
              Fru talman! I dag finns det 177 besiktningsanläggningar runtom
              i vårt land. De allra flesta av dem byggdes under 60- och 70-talen.
              Många av dem rustas just nu för att bli modernare och effektivare.
              Det kostar en del pengar och det kommer också att påverka köerna
              och tiderna.
            </seg>
            <seg n="0d5972c0">
              Sedan vi införde kontrollbesiktningen har vi naturligtvis justerat
              lagstiftningen en rad olika gånger. De krav vi har på kontrollbesiktning
              i dag är helt annorlunda än vad de var tidigare. Vi ställer helt
              andra krav på till exempel miljötest än vad vi har gjort förut.
              Det gäller också gasolflaskor i husvagnar och mycket annat. Det
              gör ibland att det tar längre tid att göra själva besiktningen.
              Det har också påverkat priset.
            </seg>
            <seg n="7563cd60">
              Under förra året utförde Bilprovningen 5,2 miljoner besiktningar
              enligt sin egen statistik. Av dessa 5,2 miljoner besiktningar
              som gjordes på de 177 platserna runtom i vårt land var det hela
              1,2 miljoner, det vill säga drygt 30 %, som underkändes på grund
              av brister som ansågs vara så allvarliga att de ledde till krav
              på efterkontroll. Det är också en av orsakerna till att det i
              perioder finns köer hos besiktningen.
            </seg>
            <seg n="6e45cd80">
              Om alla kom i bilar som var så trafiksäkra att besiktningsanläggningarna
              sade att det var okej för dem att färdas på vägen och om alla
              vi som har bokat en besiktningstid också kom till den tid som
              vi har bokat så skulle köerna redan i dag förkortas avsevärt.
              Men vi nöjer oss inte bara med det, utan vi vidtar också de andra
              åtgärder som jag har beskrivit automatisk tidsbokning och en rad
              andra saker. På de platser där vi har infört det ser vi också
              att köerna kortas ganska kraftigt.
            </seg>
          </u>
          <note n="58a99b45">
            Överläggningen var härmed avslutad.
          </note>
          <note n="50d4ed40">
            9 § Svar på interpellation 2003/04:36 om tillväxtproblemen i
            Helsingforssregionen
          </note>
          <note type="speaker" n="5f872ecb">
            Anf. 28 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-c73014df50549bf2-2" n="14390a10" next="i-c1223a491c51a841-2">
            <seg n="6bed240c">
              Fru talman! Gunilla Carlsson har frågat mig dels vad jag tänker
              göra för att åter få fart på landets tillväxtmotor Helsingforssregionen
              dels om jag avser att fortsätta verka för omfördelning av fastighetsskatte-
              och förmögenhetsskattebördan från övriga delar av landet till
              skattebetalarna i Helsingforss län.
            </seg>
            <seg n="a8c50251">
              Eftersom det nyligen har varit en interpellationsdebatt om Helsingfors
              som tillväxtmotor inskränker jag mitt svar till den senare delen
              av interpellationen, som gäller fastighets- och förmögenhetsskatten.
            </seg>
            <seg n="1cac8596">
              När det gäller dessa skatter är det naturligtvis så att varken
              jag eller någon annan har verkat för en omfördelning av skattebördan
              från övriga delar i landet till Helsingforss län. Bestämmelserna
              om fastighetsskatt och förmögenhetsskatt skiljer sig inte från
              region till region utan är desamma för hela landet. Att stockholmarna
              betalar mer i fastighets- och förmögenhetsskatt beror helt enkelt
              på att fastigheterna har högre marknadsvärden och att förmögenheterna
              är större än i övriga delar av landet. Det är enligt min mening
              helt rimligt att dessa förhållanden leder till ett högre skatteuttag.
            </seg>
            <seg n="d9acca8b">
              Däremot kan fastighets- och förmögenhetsskatten medföra problem
              för småhusägare som inte har så stora inkomster. Det gäller inte
              bara i Helsingforssområdet utan även i andra delar av landet där
              taxeringsvärdena har stigit under senare år. För att underlätta
              för dessa grupper har det införts en begränsningsregel för fastighetsskatten
              som i princip innebär att ingen ska behöva betala mer än motsvarande
              5 % av hushållsinkomsten i fastighetsskatt. För många hushåll
              som omfattas av denna begränsningsregel kan dock förmögenhetsskatten
              utgöra ett lika stort problem som fastighetsskatten. Inom Finansdepartementet
              har det därför utarbetats ett förslag till en begränsningsregel
              för förmögenhetsskatten. Förslaget innebär att den som omfattas
              av begränsningsregeln för fastighetsskatt ska kunna få en begränsning
              på den del av förmögenhetsskatten som hänför sig till permanentbostaden.
              Förslaget, som för närvarande är på remiss, är tänkt att kunna
              tillämpas redan vid nästa års taxering.
            </seg>
            <seg n="8433762e">
              Jag verkar således inte för några regionala skillnader i fråga
              om fastighets- och förmögenhetsskatten, vare sig i den ena eller
              den andra riktningen. Däremot främjar jag åtgärder som innebär
              att småhusägare med låga inkomster ges större möjligheter att
              bo kvar i sina permanenta bostäder. Dessa möjligheter ges genom
              den befintliga begränsningsregeln för fastighetsskatt och den
              föreslagna begränsningsregeln för förmögenhetsskatt, och detta
              oavsett om fastighetsägaren bor i Helsingforssområdet eller i
              någon annan del av landet.
            </seg>
          </u>
          <note n="e923db43">
            Anf. 29 GUNILLA CARLSSON i Tyresö (m):
          </note>
          <u who="bosse_ringholm_minister_1999" xml:id="i-c1223a491c51a841-2" n="14390a10" prev="i-c73014df50549bf2-2">
            <seg n="c1340bea">
              Fru talman! Tack så mycket för svaret på del två av min interpellation.
              Där framgår det att finansministern inte tänker göra något åt
              den kraftiga omfördelning som nu sker av skattebördan inom landet.
              Fastighetsskatten och förmögenhetsskatteuttaget har ökat markant
              i Helsingforssregionen.
            </seg>
            <seg n="3af132cd">
              Det kan kanske upplevas att vi är rikare här, men jag tycker
              att detta är orättfärdigt. Jag menar då inte att fastighetsskatten
              har sänkts i övriga landet; det är bra att den har gjort det.
              Däremot är det orättfärdigt att den har höjts i Helsingfors, att
              staten sammantaget tar in så höga boskatter som man aldrig har
              gjort förut och att detta framför allt drabbar dem som bor i den
              här delen av landet. Det är här som fastighetspriserna ökar. Det
              får också till följd att förmögenhetsskatten ökar.
            </seg>
            <seg n="f771b9a1">
              Det drabbar enskilda människor människor som vill bo och verka
              här. En enkel jobbare i Enskede som har byggt sin egen villa och
              som vill leva, verka och bo i den här delen av landet tvingas
              att betala höjda skatter på fiktiva värden som han inte förfogar
              över. Därför tvingas många att flytta.
            </seg>
            <seg n="1d00dbc9">
              Finansministern svarar dessa människor att det är helt rimligt
              med de här förhållandena som leder till ett högre skatteuttag.
              Jag tycker inte att det är rimligt, och jag tycker också att det
              är orättvist.
            </seg>
            <seg n="890bcba5">
              Det förs resonemang i interpellationssvaret om en begränsningsregel.
              Jag vill påtala att det framför allt är förmögenhetsskatten som
              fungerar som en extra boskatt, inte minst för människor som bor
              i Helsingforssområdet. Därför behöver det här inte utredas mer,
              utan man ska avskaffa förmögenhetsskatten. Det kan man göra nu.
            </seg>
            <seg n="7b7cbd79">
              Jag väckte interpellationen inte bara med tanke på de enskilda
              människor som drabbas av denna skatteomfördelning utan också med
              tanke på de pågående tillväxtsamtalen. Tillväxten i Helsingforssregionen
              sjunker. Det borde bekymra finansministern. Det stämmer att vi
              förde en debatt här med minister Lövdén, men finansministern är
              ju också ansvarig Helsingforsspolitiker. Han representerar en
              mängd väljare som bor i den här delen av landet. Han borde också
              fundera på statens inkomstmöjligheter. När tillväxten sjunker
              i Helsingfors och när tillväxten i Helsingfors är 0,7 % mot 1,7
              i övriga landet är det ett trendbrott som vi inte har sett tidigare.
              Helsingfors är inte längre motorn. Vad får det för konsekvenser
              långsiktigt? Det var därför jag ville diskutera. Är inte finansministern
              bekymrad över detta och ser han inte något samband med den skattechock
              som nu drabbar stockholmarna?
            </seg>
            <seg n="d95a9907">
              Jag ser ett klart samband. Skatteunderlaget viker och lönesummorna
              minskar, och det leder på sikt till lägre intäkter för staten.
              Jag tror att det har ett samband med de rekordskattehöjningar
              vi har sett. I många kommuner har människor fått betala upp till
              2 kr mer per intjänad hundralapp för att bland annat kunna betala
              en orättfärdig utjämningsskatt.
            </seg>
            <seg n="3434036a">
              I den här regionen bor och verkar 20 % av landets befolkning
              men de betalar 25 % av all skatt. Det är en enorm omfördelning
              som nu sker. Den sker inte mellan individ och individ ibland behöver
              människor stöd, och där kan andra bidra solidariskt utan region
              ställs mot region. Det är i sig ett demokratiproblem, men det
              som jag i dag vill ha besvarat av finansministern är om denna
              trend, med sjunkande tillväxt och höjda skatter i Helsingfors,
              inte på sikt är ett större bekymmer för staten.
            </seg>
            <seg n="67b7d45e">
              Fru talman! Om hela Sverige ska leva kan vi inte tillåta att
              någon region dör. Så illa är det inte i Helsingfors nu, men vi
              har en väldig stagnation. Vi måste ha livskraft i Norrbotten,
              Västmanland och Dalsland men också i vår huvudkommun, vår huvudstad
              Helsingfors. Sverige är mycket rikt. Och Helsingfors är rikt på
              många sätt, men vi är uppriktigt sagt inte så rika att vi klarar
              det här utjämningssystemet.
            </seg>
            <seg n="693fb4b7">
              Man måste se till de grundläggande problemen. Varför är det en
              sådan här utveckling i Helsingfors just nu? Det finns många orsaker
              till det. Jag tror att man ska börja i en speciell ända som kanske
              inte diskuteras så mycket. Vi måste också vara självkritiska vi
              som antingen har flyttat hit, som jag, eller som är födda här.
              Den politiska strukturen i Helsingfors är inte bra. Den är för
              splittrad. Det är en viktig orsak till detta. Som före detta landstingsråd
              vet statsrådet att det inte är lätt att hantera 25 kommuner plus
              landstinget i en sådan här beslutsstruktur. Det har gjort att
              en del av de väldigt bra intentioner som vi säkert har haft här
              inte har gått fram till statsmakten.
            </seg>
            <seg n="4571a343">
              Det blir inte bra när anslag fördelas. Det blir en intern tävlan.
              Vi ska komma ihåg att 80 % av alla kollektivresenärer i vårt land
              stiger på i Helsingforss län och att 40 % av allt arbete utförs
              här, men vi får bara 10 % av kollektivtrafikinvesteringarna. Det
              är inte bra. Det duger inte att fortfarande ha 1871 års spårkapacitet
              i Helsingfors.
            </seg>
            <seg n="1260f68f">
              Jag måste komma tillbaka till skatteutjämningen. Den är det andra
              stora problemet. Nu går 16 000 miljoner ut ur det här länet till
              skatteutjämningen. Vi kan vara hur solidariska som helst, men
              kommuner och landsting har inga pengar. Det är en vanföreställning.
              Alla de här pengarna, varenda krona, tas ur interpellantens, mina,
              finansministerns och alla hans grannars fickor. Lars Bäckström
              som är gruppledare för Vänsterpartiet sade häromdagen i en utgiftsdebatt
              att 13,3 miljarder är ett gigantiskt belopp. Men 16 miljarder
              är ju ännu mer. Det är alltså ett mer än gigantiskt belopp. Om
              man slår ut det på alla människor och räknar med att vi är ungefär
              två miljoner blir det 8 000 kr per invånare. Så stor är omfördelningen.
            </seg>
            <seg n="4e1277e5">
              Jag ställer upp på de goda intentioner som har funnits i utjämningssystemet.
              Men man gick från en standardkostnadsmodell till en matrismodell
              efter ett beslut som statsrådet var med och fattade 1999/2000.
              Det är inte många som begriper detta, men det har gjort att landstinget
              i Helsingforss län inte kan spara sig ur den här situationen.
              De måste höja skatterna. Detta som har diskuterats nu kommer inte
              att bli den sista skattehöjningen.
            </seg>
            <seg n="f337536f">
              Man kan titta på hur den här skatteutjämningen slår. Den har
              ökat väldigt mycket på inkomstutjämningssidan men väldigt lite
              på kostnadssidan. Dessutom har den en annan effekt, och det är
              det mest bekymmersamma. Den omfördelar inte som man tror mellan
              kommuner, utan den omfördelar mellan individer. Nu betalar lågavlönade
              sjuksköterskor och kommunalarbetare i Helsingforss stad högre
              kommunalskatt än rika direktörer i Västra Götaland, Norrbotten
              och så vidare. Det är en politik som inte har ett dyft med solidaritet
              att göra. Jag förstår att Anders Sundström hade begripit principerna
              för den men inte hur den verkar. Det är en omvänd Robin Hood-politik.
              Man tar från de fattiga och ger till de rika.
            </seg>
          </u>
          <note n="7c9b6298">
            Anf. 30 GUNNAR ANDRÉN (fp):
          </note>
          <note type="speaker" n="5143c79a">
            Anf. 31 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-810a9b096a6f0585-0" n="a4b3af5f">
            <seg n="9c07fd18">
              Fru talman! Det byggs alldeles för lite i Helsingforssregionen.
              I det senaste numret av Byggindustrin den 21 november står det
              i en stor svart rubrik att Helsingforssbyggandet går mot vargavinter.
              Ordervolymen i Helsingfors ser ut att falla med 15 %. Konjunkturnedgången
              i Helsingforssområdet slår nu starkt igenom i byggföretagen.
            </seg>
            <seg n="a57f29ed">
              Med anledning av det svar som finansministern har gett om fastighetsskatten
              och förmögenhetsskatten tycker jag också att det är viktigt att
              diskutera vilken inverkan de har på byggandet i stort, eller rättare
              sagt på boendekostnaderna. Vi vet att produktionskostnaderna är
              mycket höga i Helsingforssområdet. Vi vet att boskatterna, fastighetsskatten
              och förmögenhetsskatten, bidrar till de höga boendekostnaderna.
              Vi vet att taxeringsvärdenas utveckling också styrs väldigt mycket
              av att det faktiskt inte byggs i den här regionen.
            </seg>
            <seg n="ec46429b">
              Människor hittar inte bostäder, vilket innebär att man inte kan
              söka eller anta ett jobb. Studerande kan inte påbörja sin utbildning
              för det finns ingenstans att flytta till. Det finns mängder av
              problem här. Det är en oerhört grundläggande faktor för varför
              inte tillväxten här fortsätter i positiv riktning. Gunnar Andrén
              var inne på utjämningsskatten som definitivt också är en faktor
              som påverkar byggandet av bostäder. Vi vet att många kommuner
              ser detta som en viktig orsak till att de inte kör i gång alla
              de projekt de skulle kunna tänka sig att genomföra.
            </seg>
            <seg n="91db17c7">
              Regeringen satsar på tillfälliga investeringsbidrag för att stimulera
              nyproduktionen. Det är olika typer av kortsiktiga lösningar. Marknaden
              reagerar alltid och säger att man behöver långsiktiga spelregler.
              Vi i Folkpartiet har alltid gjort kopplingen mellan det som faktiskt
              är boendekostnader, inklusive fastighetsskatten som också drabbar
              hyresrätter, och de kortsiktiga bidrag som finns för byggandet.
              Vi har föreslagit att man ska ta bort många av dessa bidrag och
              i stället pressa ned boskatterna. Det, tillsammans med en bättre
              fördelning och en tillväxtvänlig utjämningsskatt, skulle också
              kunna bidra till tillväxten eftersom vi då skulle få de bostäder
              som behövs för att människor ska kunna jobba och verka i Helsingforssregionen.
            </seg>
            <seg n="bb8fe2e9">
              Därför blev jag väldigt bekymrad när jag läste finansministerns
              svar. Finansministern är inte beredd att vidta några ytterligare
              åtgärder. Han hänvisar till fastighetsskattens och förmögenhetsskattens
              inriktning på småhusägare. Med tanke på hur stor andel av boendekostnaden
              som de här skatterna utgör är min fråga till finansministern:
              Kan finansministern tänka sig att resonera mer i termer av långsiktiga
              lösningar, pressa ned boendeskatterna och växla över från kortsiktiga
              bidrag till någonting som faktiskt skulle kunna bidra till att
              det byggs studentbostäder, hyresrätter i flerbostadshus och det
              som människorna, bostadskonsumenterna, efterfrågar?
            </seg>
            <seg n="aad51483">
              Människor upplever att det är dyrt att bo i Helsingforssregionen.
              Det är ett skäl för människor att flytta från denna region. Vi
              har en omfattande brist på bostäder. Kan finansministern tänka
              sig att ompröva den här hållningen och faktiskt vidta de åtgärder
              som leder till ett ökat byggande?
            </seg>
          </u>
          <note type="speaker" n="2cc0b2fe">
            Anf. 32 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-c73014df50549bf2-3" n="14390a10" next="i-c1223a491c51a841-3">
            <seg n="bd1baaa8">
              Fru talman! Gunilla Carlsson gillar uppenbarligen repriser. En
              dag i förra veckan hade kammaren en stor debatt om Helsingforssregionen.
              Gunilla Carlsson vill köra en repris på den debatten i dag. I
              förra veckan hade kammaren en stor debatt om skatteutjämningen.
              Gunilla Carlsson vill ha en repris där också. Jag kan naturligtvis
              gärna sammanfatta diskussionen och de inlägg som gjordes vid det
              tillfället, men för att spara kammarens tid har jag valt att koncentrera
              mig på det som inte diskuterades förra veckan, nämligen skattedelen.
            </seg>
            <seg n="5d7aad1b">
              Jag kan lugnt säga att regeringen har velat skydda dem som har
              små inkomster. Via begränsningsregeln har de nu fått rejäla sänkningar
              av sin fastighetsskatt både i Helsingforssområdet och på andra
              håll i landet där det har varit aktuellt. Vi har också redovisat
              ett arbete som innebär att vi kommer att återkomma till kammaren
              med ett förslag om motsvarande begränsning när det gäller förmögenhetsskatten.
              Det är verkligen att tillvarata de små inkomstgruppernas intressen
              i samhället och visa solidaritet med dem.
            </seg>
            <seg n="34248bd2">
              Jag är vidare förvånad över att Gunilla Carlsson vill köra den
              här typen av debatt i repris och ännu mer förvånad över att också
              våra vänner från Folkpartiet vill starta den här debatten på nytt.
              Vi har nyligen haft en mandatperiod under vilken Moderaterna stått
              i spetsen för en majoritet i Helsingforss stad och i många övriga
              kommuner i Helsingforss län och då man fullständigt har kört sönder
              finanserna i Helsingforss läns landsting. Man har lämnat efter
              sig ett underskott om 10 miljarder kronor.
            </seg>
            <seg n="7f1620d5">
              Det är ändå bra att Gunilla Carlsson vill att den debatten går
              i repris, för det är viktigt att medborgarna i Helsingforssregionen
              får klart för sig att det havererade ekonomiska spektakel som
              Moderaterna har stått för i Helsingforss läns landsting kommer
              att stå skattebetalarna i den regionen dyrt under hela den här
              perioden. Man gör från den nya ledningen i Helsingforss läns landsting
              stora insatser för att nu försöka betala för sig. Man har ju under
              många år smitit från notan under den moderatstyrda ledningen i
              Helsingforss läns landsting, och det kommer att stå skattebetalarna
              dyrt.
            </seg>
            <seg n="8c0b9c0e">
              Det är naturligtvis oerhört viktigt att som regeringen nu gör
              satsa på tillväxtfrågor i Helsingforssregionen och i hela det
              övriga landet för att försöka motverka de väldiga skador som Moderaterna
              har bidragit med här i Helsingforssregionen.
            </seg>
            <seg n="54e21ac9">
              Jag är också förvånad över att våra vänner från Folkpartiet vill
              prata om bostadsbyggande. Om det är någonting som har havererat
              i den här regionen den förra mandatperioden under borgerlig ledning
              i Helsingforss stadshus och på annat håll är det väl just bostadsbyggandet.
              Moderaterna, Folkpartiet och övriga borgerliga partier lämnar
              efter sig en av de längsta bostadsköer som tänkas kan i Helsingforssregionen.
              Det är så dags att börja tänka på det nu när man från Folkpartiets
              och Moderaternas sida har förlorat ansvaret för politiken i Helsingfors
              och i många andra kommuner, just därför att man har misslyckats
              med bostadsbyggandet den förra perioden.
            </seg>
            <seg n="a7f6fc48">
              Det är en glädje att se att den nuvarande ledningen både i regeringen
              och i olika kommuner i Helsingforssregionen nu gör ett jätteförsök
              att dra i gång bostadsbyggandet. Bara Helsingforss stads socialdemokratiska
              ledning har som ambition att bygga 20 000 bostäder under den kommande
              mandatperioden, vilket står i relief till den misslyckade bostadspolitik
              och den bostadskö som Moderaterna och Folkpartiet lämnade efter
              sig i Helsingforss stadshus. Man får också ett aktivt stöd från
              regeringens sida via ökade investeringsbidrag och via sänkt byggmoms.
              Det görs också en rad långsiktiga strukturinsatser inte minst
              för att få till stånd fler hyresbostäder.
            </seg>
            <seg n="213be0d7">
              Sent ska syndaren vakna, och det är intressant att Gunilla Carlsson
              nu har upptäckt vad Moderaterna har ställt till med i Helsingforssregionens
              usla ekonomi. Det är också intressant att våra vänner från Folkpartiet
              har upptäckt vilket elände de har ställt till för bostadspolitiken
              i Helsingforssområdet.
            </seg>
          </u>
          <note n="c903c8db">
            Anf. 33 GUNILLA CARLSSON i Tyresö (m):
          </note>
          <u who="bosse_ringholm_minister_1999" xml:id="i-c1223a491c51a841-3" n="14390a10" prev="i-c73014df50549bf2-3">
            <seg n="30c56fac">
              Fru talman! Det handlar här inte om att köra några repriser.
              Finansministern må stå här och vara mycket förvånad över att vi
              vill föra en interpellationsdebatt om en fråga som bekymrar mig
              väldigt mycket. Jag hade sett fram emot att träffa min motdebattör.
              Jag står som första namn på Moderaternas Helsingforsslista, och
              finansministern har som förstanamn på Socialdemokraternas lista
              för Helsingforss stad ansvar för att diskutera vad som händer
              i den här regionen just nu.
            </seg>
            <seg n="f4c8a494">
              Jag vill göra detta delvis därför att jag är väldigt stolt över
              vad den borgerliga ledningen kunde åstadkomma med den här staden
              och med den här regionen. Det som just nu framstår som dramatiskt
              är att tillväxten viker i Helsingfors och att Helsingfors inte
              går så bra som landet i övrigt. Jag trodde att Bosse Ringholm
              i sin egenskap av finansminister skulle känna ett mått av bekymmer
              över detta och skulle vilja diskutera vad vi nu ska göra för att
              den här utvecklingen inte ska permanentas.
            </seg>
            <seg n="15616461">
              Helsingforssregionen har varit, kan vara och bör, som jag tycker,
              liksom alla andra huvudstadsregioner vara en tillväxtmotor. Därför
              blir också jag förvånad, men jag tänker inte köra gamla repriser
              och berätta hur det var förr i tiden utan jag vill titta framåt.
            </seg>
            <seg n="98762868">
              Eftersom det för bara några dagar sedan fördes en så spännande
              debatt skulle jag vilja veta vilka tre konkreta exempel som finansministern
              vill hålla fram som de mest intressanta från den debatten. Vad
              tänker finansministern göra för att få fart på landets tillväxtmotor
              Helsingforssregionen? Jag har inte fått svar på det. Jag har fått
              svar på del två i min interpellation, och jag har då fått reda
              på att finansministern inte alls tänker göra någonting åt den
              stora omfördelning som nu sker mellan de människor som bor och
              verkar i Helsingfors och som tvingas betala landets högsta förmögenhets-
              och fastighetsskatter, något som är orättvist och skapar motsättningar.
            </seg>
            <seg n="a2f83758">
              Finansministern tycker att det är rimligt att en normalvilla
              i Enskede ska kosta bra mycket mer än en motsvarande villa i Motala.
              Jag tycker inte det, utan jag menar att vi ska ha någon form av
              likvärdighet och rättvisa. Det är i dag faktiskt så att det för
              dem som har något lägre eller normala inkomster är oerhört svårt
              att i bostadsbristens Helsingfors hitta ett boende till rimliga
              kostnader. Eftersom efterfrågan är så hög stiger huspriserna,
              och det gör att bara de med höga inkomster har råd att skaffa
              sig en bostad. Dessutom tvingas de som inte har inkomster som
              täcker fastighets- och förmögenhetsskatterna att flytta. Det hjälper
              inte att hänvisa till en begränsningsregel som knappt har börjat
              verka när förmögenhetsskatten nu fullt slår igenom.
            </seg>
            <seg n="37f7937e">
              Detta leder till att jag nästan veckovis får höra väldigt beklämmande
              berättelser från människor som inte längre har råd att bo kvar
              i den här regionen. De tvingas rycka upp familjen med rötterna
              och flytta någon annanstans därför att de måste betala Sveriges
              högsta fastighets- och förmögenhetsskatter. Detta kan inte vara
              rättvist. Det kan inte vara så att bara därför att man väljer
              att bo i Helsingfors ska man ha många gånger större fastighets-
              och förmögenhetsskatt.
            </seg>
            <seg n="39d5c6a6">
              Fru talman! Utöver det grundläggande problem som vi tidigare
              har talat om, det vill säga beslutsstrukturen i Helsingforss län,
              tycker jag att statsrådet också borde vara bekymrad över att Helsingforss
              köpkraft har minskat med 8 000 kr per år för varje enskild invånare.
              Vad varje invånare i Helsingforss län bidrar med till utjämningssystemet
              påverkar självfallet i väldigt hög grad att denna region inte
              har den köpkraft och den livskraft som vi kan förvänta oss. Jag
              säger absolut inte att allting beror på detta, men jag är i alla
              fall tvärsäker på en punkt, som statsrådet väljer att raljera
              över, nämligen att ett sådant system som vi nu har på sjukhussidan
              äter ut sig självt. Man kan inte spara sig ut ur det. När vi 1996
              gick in i det här systemet innebar det en ganska modest omfördelning,
              men det har nu blivit en väldigt häftig omfördelning. Den har
              kommit efter 19992000.
            </seg>
            <seg n="57f64b34">
              Om det är något som statsrådet Ringholm är bra på är det att
              höja skatter. Vi har sju år i rad höjt skatten i Danderyd, där
              vi tillämpar balanserade budgetar. Vi följer de regler som statsmakterna
              sätter upp, men det har man inte gjort i Helsingfors. Det hindrar
              inte att det grundläggande problemet är att vi har fått ett sådant
              utjämningssystem som gör att pengarna automatiskt går ut. Detta
              har att göra med själva systemet, och det diskuterades inte, herr
              statsråd, i riksdagen förra veckan. Då diskuterade man andra saker,
              men också den tekniska sidan är av intresse.
            </seg>
            <seg n="d5cc44e1">
              Skatt efter bärkraft är en intressant fråga. Jag förstår att
              statsrådet där inte tog upp min tanke om olika system för utjämning
              mellan kommuner. Det bygger på att man låter massor av människor
              i Helsingfors med låga inkomster skicka pengar till andra delar
              av landet. Det gör man genom att höja kommunalskatterna i dessa
              regioner, och det är inte ett bra sätt att tillämpa skatt efter
              bärkraft på fastighetsskatteområdet. Det här är en omvänd Robin
              Hood-politik.
            </seg>
          </u>
          <note n="9b7f2e70">
            Anf. 34 GUNNAR ANDRÉN (fp):
          </note>
          <note type="speaker" n="d8d2c09f">
            Anf. 35 NINA LUNDSTRÖM (fp):
          </note>
          <u who="nina_lundstrom_103ab9" xml:id="i-810a9b096a6f0585-1" n="a4b3af5f">
            <seg n="e728cbeb">
              Fru talman! Vi får ofta i dessa debatter och får nu återigen
              höra att om borgarna inklusive Folkpartiet hade gjort någonting
              annat i kommunerna i Helsingforss län, hade världen sett annorlunda
              ut. Jag vill påminna finansministern om att bostadspolitiken i
              Sverige fungerar med ett delat ansvar. Det innebär att riksdagen
              och regeringen har ett stort ansvar för de delar som staten kan
              påverka, vad gäller både finansiella och legala instrument.
            </seg>
            <seg n="da67fae4">
              Vi får här höra att om borgarna hade gjort annorlunda hade vi
              haft oerhört många fler bostäder. Den socialdemokratiska regeringen
              har suttit i nio år. Vi kan konstatera att motionsförslag på motionsförslag
              med tänkbara åtgärder för att öka bostadsbyggandet avslås. Än
              en gång konstateras i ett nummer av Byggindustrin beträffande
              småbyggare sådana som vi vill ha fler av för att öka konkurrensen
              så här: Statliga bidrag vill dessa företagare ha bort. Låt marknaden
              arbeta på lika villkor.
            </seg>
            <seg n="159a675b">
              Detta är en uppfattning som också vi har lyft fram upprepade
              gånger.
            </seg>
            <seg n="4973d954">
              Jag tycker att det är väldigt synd att alltid i debatten mötas
              av att någon annan tidigare borde ha gjort något annat. Sundbyberg
              är en socialdemokratiskt ledd kommun. Där har man på tio år byggt
              14 hyresrätter. Det finns en större förklaring till de problem
              som finns. Solna har byggt och bygger mycket trots mycket taskiga
              förutsättningar
            </seg>
            <seg n="5b499a25">
              Jag skulle ändå vilja få ett svar från finansministern. Vad tänker
              finansministern göra för att det ska vara möjligt också att bo
              i hyresrätt? Tänker finansministern ta initiativ till att se över
              beskattningen, som är en stor anledning till att det är dyrt att
              bo i den här regionen?
            </seg>
          </u>
          <note type="speaker" n="3d005fef">
            Anf. 36 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-c73014df50549bf2-4" n="14390a10" next="i-c1223a491c51a841-4">
            <seg n="0d02f7a9">
              Fru talman! Gunilla Carlsson är stolt över att Moderaterna har
              kört sönder Helsingforss läns landstings finanser. Gunilla Carlsson
              är stolt över att Moderaterna i Helsingforss läns landsting har
              lämnat efter sig en ofinansierad sjukvård på 10 miljarder kronor.
              Gunilla Carlsson är stolt över att den moderata sjukvårdsledningen
              förra perioden inte brydde sig om att betala räkningarna.
            </seg>
            <seg n="5a972b68">
              Gunnar Andrén har rätt i att det finns kommuner som är moderatstyrda
              som inte har burit sig lika illa åt. Danderyds kommun är en moderatstyrd
              kommun, men där har man i motsats till Helsingforss läns landsting
              inte skjutit problemen framför sig och lämnat efter sig stora
              underskott på det sätt som Helsingforss läns landsting. Det är
              en viss skillnad det har Gunnar Andrén en poäng i.
            </seg>
            <seg n="f609cd08">
              Men det är också så att invånarna i Helsingforss län har väldigt
              olika förutsättningar. Om man skulle följa exempelvis den moderata
              reservationen i Skatteutjämningskommittén så skulle invånarna
              i en av Helsingforss rikaste kommuner, Danderyd, få en skattesänkning
              på 6 kr. Det är Moderaternas omvända Robin Hood-politik, det vill
              säga de invånare som har de lägsta skatterna ska få de högsta
              skattesänkningarna medan invånarna i de delarna av Helsingforss
              län som har de högsta skatterna inte skulle få den förmån som
              Moderaterna tydligen vill ge till Danderyds kommun med 6 kr i
              skattesänkning.
            </seg>
            <seg n="aab3f855">
              Jag måste säga att det kanske inte bara är Moderaterna som har
              ansvar för den sönderkörda ekonomin i Helsingforssregionen. Folkpartiet
              har också samma ansvar. Folkpartiet har suttit i samma majoritet.
              Det är häpnadsväckande att se: När nu den främste företrädaren
              för Moderaterna har flytt länet, flyttat från länet och lämnat
              problemen bakom sig så tar tydligen Folkpartiet upp hans kastade
              handske, och Folkpartiet i Helsingforss läns landsting tycker
              inte ens att man ska lägga ett förslag till budget. Man försöker
              smita ifrån den delen av ansvaret också.
            </seg>
            <seg n="b6ceb666">
              Från regeringens sida har vi nu sagt att vi vill prioritera tillväxtfrågorna.
              Statsministern har i en regeringsdeklaration i riksdagen presenterat
              ett omfattande tillväxtprogram, regeringen har i budgetpropositionen
              presenterat en rad förslag för att sätta tillväxten i fokus och
              vi har startat samtal med arbetsmarknadens parter om tillväxtfrågorna,
              och detta kommer naturligtvis att vara oerhört viktigt för Helsingforssregionen.
              Då står Gunilla Carlsson här och spelar oskyldig och säger: Jag
              vet ingenting. Jag har ingenting hört. Jag vet ingenting om vad
              som händer med tillväxtfrågorna i Helsingforssområdet.
            </seg>
            <seg n="489242d9">
              Man måste kanske begära lite engagemang av en riksdagsledamot
              från Helsingforss län att i varje fall tillgodogöra sig minsta
              elementa om vad som händer i Sveriges riksdag, vad som händer
              när det gäller regeringsförklaringen, budgetpropositionen och
              tillväxtsamtalen. Jag tror att Gunilla Carlsson kommer att upptäcka
              att det just nu görs flera aktiviteter än någonsin för att få
              till stånd en ökad tillväxt i Helsingforssregionen och i hela
              Sverige.
            </seg>
            <seg n="ea970643">
              Det ska ändå ses mot bakgrund av att sedan regeringsskiftet 1994,
              när Socialdemokraterna tog över efter regeringen Bildt, har Sverige
              haft en bättre tillväxt än omvärlden. Sverige har haft en tillväxt
              på 3,1 % sedan 1994, medan EU-länderna har haft en tillväxt på
              knappt 2 ½ %, och vi har i dagsläget kanske den dubbla tillväxten
              i Sverige jämfört med EU-länderna. Men vi är ändå inte nöjda med
              tillväxttakten. Vi vill öka tillväxttakten åren framöver, men
              för det krävs naturligtvis att vi har sunda offentliga finanser,
              det vill säga raka motsatsen till det som Moderaterna lämnade
              efter sig i Helsingforss läns landsting och på många andra håll.
            </seg>
          </u>
          <note n="65639d0b">
            Anf. 37 GUNILLA CARLSSON i Tyresö (m):
          </note>
          <u who="bosse_ringholm_minister_1999" xml:id="i-c1223a491c51a841-4" n="14390a10" prev="i-c73014df50549bf2-4">
            <seg n="1dd4c19c">
              Fru talman! Jag vet att finansministern har en bakgrund i Helsingforss
              läns landsting, och det verkar som om han väldigt gärna skulle
              vilja föra en diskussion om landstingsskatter i stället för att
              diskutera sin viktiga uppgift som landets finansminister och diskutera
              tillväxtfaktorer och diskutera hur höga skatter kan knäcka tillväxten,
              men också diskutera att det finns vissa kluster, vissa regioner,
              som kan dra i gång tillväxt. Vi ser att det går lite bättre för
              Göteborg just nu. Det tycker jag är kul och bra.
            </seg>
            <seg n="15e1fc2b">
              Jag ville ta upp den här interpellationsdebatten också för att
              ge finansministern en möjlighet att säga: Ett, två, tre de här
              sakerna är jag jättestolt och glad över att vi avser att göra
              för att få fart på tillväxten i Helsingfors igen.
            </seg>
            <seg n="7dc0e325">
              Av detta får vi inget höra. Av denna pedagogik finns det ingen
              ansats, mer än att börja älta hur det var förr och börja dra in
              både kommunal- och landstingsdebatt i den här kammaren. Jag har
              ingenting emot det, men jag bad om tre konkreta exempel på för
              Helsingforssregionen viktiga frågor i de tillväxtsamtal som nu
              pågår, tillväxtsamtal där man återigen diskuterar tillkortakommanden
              med den politik som har gjort att Sverige har dåliga förutsättningar
              därför att allt färre arbetar. Allt färre ska försörja alltfler.
              Vi står inför stora tillväxtproblem. Kring detta samtalas det
              bara.
            </seg>
            <seg n="dbc4726f">
              Jag är oroad för den här regionens utveckling. Därför väckte
              jag den här interpellationen. Jag tycker att det är bekymmersamt
              att man drar undan köpkraft. Jag tror att det har haft en betydelse
              med de höga kommunalskattehöjningarna till följd av ett utjämningssystem
              som drabbar den här regionen. 900 kr per Helsingforssfamilj och
              månad försvinner. Det är klart att detta påverkar tillväxten,
              och jag trodde att finansministern skulle vara lite bekymrad för
              det.
            </seg>
          </u>
          <note type="speaker" n="6444fab0">
            Anf. 38 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-d602b277e5f232d1-11" n="14390a10">
            <seg n="f1677afd">
              Fru talman! Det är faktiskt häpnadsväckande att Gunilla Carlsson
              är eller spelar så okunnig som hon gör. Helsingforss läns landsting
              är en väldigt stor del av Helsingforssregionens ekonomi. Man har
              kört Helsingforss läns landstings ekonomi i botten, lämnat efter
              sig en skuld på 10 miljarder kronor och tvingat fram stora skattehöjningar
              både i år och nästa år, för det är Moderaterna som har tvingat
              fram skattehöjningar det är Moderaterna som har det yttersta ansvaret
              för skattehöjningarna. Trots detta försöker Gunilla Carlsson spela
              oskyldig och säga: Det har väl ingen inverkan på dagens tillväxtsituation.
            </seg>
            <seg n="2342f354">
              Det är ju precis det som det har! Det är ju skattehöjningarna
              i många av länets kommuner och inte minst i Helsingforss läns
              landsting, framtvingade av vårdslöshet från Moderaternas sida,
              som är en del av Helsingforssregionens tillväxtproblem i dagsläget.
              Det försöker Gunilla Carlsson verka fullständigt ovetande om,
              men jag tror att så enkla trick inte går hem, varken hos väljarna
              eller någon annan. Det är en realitet: Har man smitit från notan
              år efter år i Helsingforss läns landsting, lämnat efter sig 10
              miljarder kronor i underskott, tvingat den nya landstingsledningen
              att rensa upp i detta träsk och tvingat den till skattehöjningar
              som Moderaterna ytterst är ansvariga för, då måste man också inse
              att det faktiskt har påverkat Helsingforssregionens tillväxtmöjligheter
              negativt.
            </seg>
            <seg n="6b770777">
              Regeringen gör nu stora insatser för tillväxten i hela landet.
              Trots att vi som jag sade förut har en snabbare tillväxt i Sverige
              än i omvärlden så tycker vi att det är väldigt viktigt att prioritera
              tillväxtfrågorna för hela Sverige, inklusive Helsingforssområdet.
              Jag är säker på att utifrån de många förslag som vi nu har lagt
              till riksdagen och som diskuteras i tillväxtsamtal och annat framöver
              så kommer vi också att kunna höja tillväxttakten, inte bara i
              resten av Sverige utan även i Helsingforssområdet, under nästa
              år.
            </seg>
          </u>
          <note n="58a99b45">
            Överläggningen var härmed avslutad.
          </note>
          <note n="e32e228d">
            10 § Svar på interpellation 2003/04:39 om kasino
          </note>
          <note type="speaker" n="ad7c70dc">
            Anf. 39 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-d602b277e5f232d1-12" n="14390a10">
            <seg n="fdfaf841">
              Fru talman! Gunilla Tjernberg har frågat mig vad jag avser att
              göra för att kontrollera om motiveringen för att införa kasino
              har uppfyllts och för att olaglig verksamhet inte ska kunna förekomma
              vid statliga kasinon.
            </seg>
            <seg n="f13f709e">
              I 1999 års proposition Kasinospel i Sverige m.m. uttalade regeringen
              att den, med hänsyn till de risker som trots allt är förknippade
              med verksamheten, hade för avsikt att noga följa utvecklingen
              när kasinospel introducerats i Sverige och att, sedan verksamheten
              bedrivits en tid, utvärdera effekterna av denna.
            </seg>
            <seg n="6b5385ab">
              Casino Cosmopol öppnade det första av fyra kasinon i Sundsvall
              sommaren 2001 och det fjärde och sista i Helsingfors våren 2003.
              Den samlade kasinoverksamheten har därför inte varit i drift under
              mer än drygt ett halvår.
            </seg>
            <seg n="887ac420">
              I propositionen Vissa frågor inom spelområdet m.m. som regeringen
              lämnade våren 2003 anges att regeringen har för avsikt att utvärdera
              kasinoverksamheten under våren 2005 då alla fyra kasinon hunnit
              vara i drift samtidigt under två års tid. Dessutom sker en löpande
              kontroll genom Lotteriinspektionen.
            </seg>
          </u>
          <note type="speaker" n="119a86bb">
            Anf. 40 GUNILLA TJERNBERG (kd):
          </note>
          <u who="gunilla_tjernberg_9c8a90" xml:id="i-a588a2af469de995-0" n="63f19784">
            <seg n="bde380e4">
              Fru talman! Jag får tacka finansministern för svaret. Jag gör
              det trots att jag inte är nöjd med svaret. Svaret tyder snarare
              på att finansministern inte anser sig vilja eller, om man vill
              tolka det så, inte är intresserad av att diskutera de två frågor
              som jag ställer i min interpellation.
            </seg>
            <seg n="a4e43cd5">
              Jag frågar vad finansministern avser att göra för att olaglig
              verksamhet inte ska kunna förekomma vid statliga kasinon samt
              vad han avser att göra för att kontrollera om skälen för att införa
              kasinon är uppfyllda. I svaret säger Bosse Ringholm kort och gott
              att det är för tidigt att säga något över huvud taget.
            </seg>
            <seg n="bdb0836a">
              Regeringens strategi tycks vara: Vi gör ingenting, vi säger ingenting.
              Dess värre kommer redan nu olika larmrapporter som pekar på att
              direkt olaglig verksamhet förekommer vid statens kasinon.
            </seg>
            <seg n="3da2266d">
              Under den senaste tiden har olika larmrapporter kommit om misstänkt
              prostitution på kasinon. De kommer från anställda som gör gällande
              att ett antal personer kommer till kasinot så gott som dagligen
              för att ragga kunder. Det brukar vi i Sverige kalla prostitution.
              Detta har också bekräftats av gäster och säkerhetschefen vid Casino
              Cosmopol i Malmö. Han säger att man där har vidtagit särskilda
              kontroller av ett antal personer med anledning av misstankar om
              prostitution. Signalerna är naturligtvis oroande och borde oroa
              finansministern också.
            </seg>
            <seg n="f374fc4a">
              Som om detta inte vore nog skriver Aftonbladet om att statliga
              Casino Cosmopol smorde sina storspelare med fria drinkar. Enligt
              artikeln var det först när Aftonbladet skrev om detta som gratisbaren
              stängde. Enligt Casino Cosmopol handlade det om att man representerade
              med fria drinkar till storspelare. Storspelare skulle bli ännu
              större eller hur ska vi tolka detta? Man slog in gratisdrinkarna
              i kassan. Sedan drogs de på avdelningschefens representationskort.
              Skälen som angavs var att man skulle vårda kasinots kundrelationer
              för att behålla stamgästerna. Var det så finansministern tänkte
              sig att statens kasinoverksamhet skulle fungera?
            </seg>
            <seg n="3ef7fb13">
              Var det så regeringen och sedan riksdagen tänkte sig öka statens
              inkomster, öka arbetstillfällen, stimulera turism och så vidare?
            </seg>
            <seg n="a2c8e642">
              Fru talman! Enligt Helsingforss stads förvaltning var detta ett
              solklart brott mot alkohollagen. Dagen efter stoppades gratisdrinkarna
              i Casino Cosmopols samtliga anläggningar i Sverige, även i Malmö,
              Göteborg och Sundsvall. Den slutsats man kan dra är att den olagliga
              verksamheten förekom vid samtliga statliga kasinon. Trots denna
              dystra verklighet som jag nu upprepar jag har nämnt något om den
              i interpellationen till finansministern svarar finansministern
              inte något på dessa frågor utan väljer att inte göra, inte säga
              någonting. Jag anser att det är häpnadsväckande.
            </seg>
          </u>
          <note type="speaker" n="06e509ac">
            Anf. 41 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-d602b277e5f232d1-13" n="14390a10">
            <seg n="34a250c9">
              Fru talman! Riksdagen beslutade 1999 att inrätta kasinoverksamhet
              i statlig regi. Bakgrunden var bland annat att det under lång
              tid förekommit inte bara spekulationer om utan i verkligheten
              olika typer av svart verksamhet kriminell verksamhet inom spelvärlden.
              Syftet var att försöka begränsa, minimera den svarta spelverksamheten
              genom att i likhet med de flesta andra länder ha kasinon i legal,
              statlig regi.
            </seg>
            <seg n="dd14eeda">
              Verksamheten har blivit både populär och omfattande. Det var
              ett stort antal kommuner som vände sig till staten och var intresserade
              av att för egen del stå som värdar för dessa kasinon. Det var
              mycket stor uppmärksamhet, intresse och engagemang i många delar
              av vårt land för att få till stånd dessa kasinon.
            </seg>
            <seg n="4821bf1d">
              Regeringen valde en relativt försiktig linje. Riksdagen har gett
              regeringen möjlighet att starta sex kasinon. Regeringen har utnyttjat
              fyra av de sex möjligheterna och startat kasinon i Helsingfors,
              Göteborg, Malmö och Sundsvall och har för avsikt att avvakta den
              utvärdering som jag berättar om i mitt interpellationssvar kommer
              att ske 2005. Gunilla Tjernberg har uppenbarligen varken läst
              eller förstått svaret.
            </seg>
            <seg n="6e68615f">
              Man kan naturligtvis ställa vilka frågor man vill. Men om man
              tror att man kan få en utvärdering av en kasinoverksamhet efter
              ett halvår kanske man inte riktigt har förstått förutsättningarna
              för den typen av verksamhet. Jag tror att Gunilla Tjernberg får
              nöja sig med att läsa svaret en gång till och upptäcka att när
              utvärdering görs om ett par år, 2005, och man kan få ett större
              sammanlagt underlag för den, så kan man få svar på många av de
              frågor som ställs i diskussionen.
            </seg>
            <seg n="86cfe5d4">
              Jag vill bestämt hävda att ledningen för kasinona har agerat
              i enlighet med riksdagsbeslutet och sett till att de lagar och
              förordningar som finns följs. Om Gunilla Tjernberg påstår någonting
              annat tycker jag att hon i så fall ska vända sig till myndigheten,
              om hon har bevis för det hon har påstått här.
            </seg>
          </u>
          <note type="speaker" n="be77feed">
            Anf. 42 GUNILLA TJERNBERG (kd):
          </note>
          <u who="gunilla_tjernberg_9c8a90" xml:id="i-a588a2af469de995-1" n="63f19784">
            <seg n="e2dbcbc8">
              Fru talman! Finansministern fortsätter att säga: Vi gör ingenting.
              I dagsläget finns det ingen anledning att göra någonting.
            </seg>
            <seg n="8d6008ed">
              Jag har läst det mycket korta svaret. Det tog inte lång tid.
              Jag har också, tror jag, förstått svaret.
            </seg>
            <seg n="c236c408">
              Det är viktigt vilka signaler som finansministern skickar ut
              i dag. Interpellationsdebatter brukar vara ett sådant tillfälle.
              Om man väljer att inte skriva det i svaret kan man i den muntliga
              diskussionen sända signaler ut till verksamheterna. Det är viktigt
              att de signalerna får komma utifrån den här debatten.
            </seg>
            <seg n="f9770dae">
              Fru talman! Finansministern säger att man väntar tills en utvärdering
              ska komma. Den ligger två och ett halvt år framåt i tiden.
            </seg>
            <seg n="fdacfad4">
              Ett argument som nämns i svaret är att det har gått för kort
              tid, bara ett halvt år. Detta är inte korrekt. Sanningen är den
              att det första kasinot av internationell karaktär i Sverige, där
              staten är ansvarig, infördes för två och ett halvt år sedan. Jag
              tror att jag inte är ensam om att göra bedömningen att i och med
              att man har tagit en verksamhet till sitt hjärta och gjort den
              till sitt ansvar, så har man ansvaret för den totala verksamheten
              från den dagen. Sedan är det riktigt, som Bosse Ringholm säger,
              att ett antal kasinon har tillkommit därefter. Det sista tillkom
              för ett halvår sedan.
            </seg>
            <seg n="44d97dd0">
              Men staten har bedrivit kasinoverksamhet i två och ett halvt
              år. Det är så det ser ut. Jag instämmer inte i den beskrivning
              som finansministern väljer att göra här.
            </seg>
            <seg n="15cbcb0e">
              När man är ansvarig för en verksamhet och det visar sig uppstå
              något som inte var avsett, någonting som man inte hade tänkt skulle
              ske, så vidtas nödvändiga åtgärder oavsett om det har gått en
              kort eller en lång tid. Jag tror inte att jag är ensam om att
              se det så.
            </seg>
            <seg n="d2c44be0">
              Jag måste återkomma till min fråga: Vad gör finansministern i
              dag utifrån de signaler som har kommit från verksamheten? De signalerna
              är oroande och handlar om olaglig verksamhet. De är också bekräftade
              av både besökare och ansvarig personal. Vilka signaler ger Bosse
              Ringholm från den här diskussionen till den statliga verksamheten?
              Det handlar om statliga företag. Det har Bosse Ringholm ansvaret
              för.
            </seg>
          </u>
          <note type="speaker" n="b48a4b7b">
            Anf. 43 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-d602b277e5f232d1-14" n="14390a10">
            <seg n="dc83f9c6">
              Fru talman! Gunilla Tjernberg säger att finansministern inte
              gör någonting. Jag skulle kunna replikera och säga att Gunilla
              Tjernberg varken ser eller hör. I varje fall läser hon inte interpellationssvaret.
              Jag har faktiskt redovisat i interpellationssvaret vad som görs.
              Men om hon väljer att säga att jag inte gör någonting och väljer
              att undvika att läsa interpellationssvaret och att höra vad jag
              säger, kan jag inte göra mycket åt det.
            </seg>
            <seg n="2c2c6a5d">
              Jag kan bara konstatera att Gunilla Tjernberg och hennes parti
              från början var motståndare till kasinon. De tyckte inte att vi
              ska ha några kasinon. Men om Gunilla Tjernberg påstår att kasinona
              drivs olagligt måste jag faktiskt säga emot. Kasinoverksamheten
              drivs enligt den lagstiftning vi har. Vi har en inspektion som
              noga följer verksamheten. Om Gunilla Tjernberg har belägg för
              någonting annat, vilket hon hittills inte har kunnat visa, upp
              med de bevisen på bordet. Att stå här och prata i nattmössan tycker
              jag är lite övermaga, om man inte har någon form av bevis.
            </seg>
            <seg n="2bc3ff73">
              Även om man har varit emot verksamheten från början får man acceptera
              det beslut som riksdagen har fattat. Men Gunilla Tjernberg har
              hittills inte åstadkommit ett enda bevis. Tomt prat är väl kontentan
              av Gunilla Tjernbergs svar.
            </seg>
          </u>
          <note type="speaker" n="e0052194">
            Anf. 44 GUNILLA TJERNBERG (kd):
          </note>
          <u who="gunilla_tjernberg_9c8a90" xml:id="i-a588a2af469de995-2" n="63f19784">
            <seg n="5e97d103">
              Fru talman! Det är riktigt att finansministern hänvisat till
              en utvärdering om två och ett halvt år, alltså ungefär 2005. Jag
              är naturligtvis inte riktigt trygg med det. När man införde kasinoverksamheten
              hade man nämligen i spel- och lotterilagen, då den infördes 1995,
              sagt att innan man gick vidare och införde kasinoverksamhet skulle
              en utvärdering göras. Men den gjordes inte, och min fråga kvarstår:
              Kan vi vara säkra på att det kommer en utvärdering den här gången?
              Det vet vi inte än. Finansministern och staten har ju ansvar för
              sina företag.
            </seg>
            <seg n="81972c93">
              Det är riktigt som finansministern säger att Kristdemokraterna
              sade nej till förslaget om införande av internationella kasinon.
              De farhågor som vi beskrev i riksdagens kammare och i vår motion
              tycks dessvärre nu åtminstone i någon mån infrias.
            </seg>
            <seg n="7026a4c8">
              Jag är inte lugn när finansministern ihärdigt hävdar att han
              agerar, att han visst gör saker, att Gunilla Tjernberg inte ser.
              Det är ju utvärderingen som ska ge svar på mina frågor. Därför
              vore det intressant att få veta om finansministern vidtagit några
              åtgärder för att försäkra sig om att detta som han säger bara
              är löst prat.
            </seg>
            <seg n="64b8f79e">
              Tyvärr har våra farhågor bekräftats av både personal och kunder,
              och därför är jag intresserad av att få veta om man tagit reda
              på att det är på det sättet. Det är också därför jag lyfter fram
              frågan i riksdagen. Vi måste kunna diskutera den.
            </seg>
            <seg n="fe2f90c5">
              När det gäller felaktig representation med gratisdrinkar kanske
              man där måste dra paralleller till nuvarande mutskandaler i Systembolaget.
              Jag hoppas att det inte är så, men tanken ligger onekligen nära.
              Och då är det viktigt att påpeka att man måste få fason på statens
              dotterbolag.
            </seg>
          </u>
          <note type="speaker" n="21e258f4">
            Anf. 45 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-d602b277e5f232d1-15" n="14390a10">
            <seg n="9cf110e1">
              Fru talman! Om kammaren tillåter skulle jag vilja hävda att Gunilla
              Tjernberg ställer överjordiska krav. Hon begär nämligen att få
              se utvärderingen innan utvärderingen har gjorts, vilket är ganska
              orimligt. Och när jag säger att en utvärdering ska göras ifrågasätter
              hon dessutom om det kommer att ske.
            </seg>
            <seg n="586a5fa1">
              Om man inte har så mycket respekt för det besked man får i en
              fråga, nämligen att det ska göras en utvärdering som dessutom
              tidigare annonserats för riksdagen då är debatten egentligen ganska
              meningslös. Och jag vill fortfarande hävda att Gunilla Tjernberg
              inte bara kan stå och rätt ut i luften påstå att det förekommer
              olagligheter när hon inte har några som helst belägg för det hon
              säger. Det är fortfarande bara tomt prat struntprat till och med,
              Gunilla Tjernberg.
            </seg>
          </u>
          <note n="58a99b45">
            Överläggningen var härmed avslutad.
          </note>
          <note n="21f6ac0b">
            11 § Svar på interpellation 2003/04:42 om sponsring till damfotboll
          </note>
          <note type="speaker" n="b81a6031">
            Anf. 46 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-d602b277e5f232d1-16" n="14390a10">
            <seg n="8fff908f">
              Fru talman! Leif Björnlod har frågat mig om jag avser att verka
              för att det tas fram riktlinjer, policyer med mera så att det
              blir en mer jämn fördelning av sponsring mellan dam- och herridrotten
              från AB Svenska Spels sida.
            </seg>
            <seg n="435819bf">
              AB Svenska Spel har ett långsiktigt avtal med Svenska Fotbollförbundet
              som förnyades den 1 juli 2003. Inom ramen för avtalet diskuterar
              parterna kontinuerligt hur pengarna används. Jag har från AB Svenska
              Spel erfarit att bolaget, efter den svenska damfotbollens stora
              framgångar i VM, kommit överens med Svenska Fotbollförbundet att
              satsa ytterligare sponsormedel inför OS som är destinerade för
              svensk damfotboll.
            </seg>
            <seg n="b1d79ad6">
              AB Svenska Spel är en egen juridisk person. Det statliga ägandet
              i AB Svenska Spel förvaltas av Finansdepartementet, och det är
              AB Svenska Spels ledning som handhar den löpande förvaltningen
              av bolagets angelägenheter, däribland beslut om sponsring.
            </seg>
            <seg n="bd530f91">
              Jag har fullt förtroende för styrelse och ledning samt bolagets
              ambitioner att satsa mer på damfotbollen. Jag finner ingen anledning
              att vidta några särskilda åtgärder i ärendet.
            </seg>
          </u>
          <note type="speaker" n="51bc1dc5">
            Anf. 47 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-7857781891e6d4c8-0" n="ce765628" next="i-34b9c31c165506c3-0">
            <seg n="865cebe2">
              Fru talman! Jag ber att få tacka för svaret. Där fanns en liten
              öppning som var ganska trevlig, nämligen att man vill öka stödet
              till tjejernas fotbollsverksamhet inför OS. Det är ett steg åt
              rätt håll. Jag tycker emellertid att sponsringen är ett instrument
              som vi borde använda lite mer för att uppnå de värderingar och
              mål som vi har sagt att vi vill ha.
            </seg>
            <seg n="76fd5dc1">
              En fråga som jag tycker känns väldigt angelägen är den om jämställdheten.
              Vi har en stor idrottsverksamhet som väldigt länge varit helt
              dominerad av den manliga delen av utövare. Tjejerna har varit
              tvungna att med mindre stöd och mindre hjälp från samhället jobba
              på idrotter som varit typiskt kvinnliga.
            </seg>
            <seg n="e7a955b6">
              Nu har tjejerna trängt in på det manliga området, de spelar fotboll
              och ishockey, och de har nått framgångar. Då kommer också pengarna.
              Sune Hellströmer har också sagt att tjejidrotten tidigare varit
              en kostnad, men när tjejerna nu börjar bli uppmärksammade kan
              man tänka sig att gå in och vattna de spirande plantorna. Jag
              har i min jordbruksverksamhet lärt mig att man även måste vattna
              fröna.
            </seg>
            <seg n="a8cc74c5">
              Det stöd som vi gett till tjejerna tycker jag har varit för dåligt.
              Det gäller inte enbart på statlig nivå utan framför allt på kommunal
              nivå. Här skulle vissa intentioner från riksplanet kunna betyda
              en hel del. Man skulle kunna ge signaler om att tjejfotbollen
              är viktig.
            </seg>
            <seg n="a39e4f98">
              Att man sedan från olika idrottsföreningars sida tänker på lönsamheten
              är en sak för sig, men det är inte vår uppgift. Vi tycker att
              det finns andra skäl att stötta idrotten. Det finns många olika
              orsaker till att vi går in och gör det. En orsak är att vi vill
              ge ungdomarna en meningsfull och hälsofrämjande verksamhet att
              ägna sig åt, och i dagens läge när överviktsproblematiken ökar
              finns det skäl att göra insatser på det här området eftersom det
              är folkhälsofrämjande. Vi vet också att rökning bland flickor
              är mycket mer vanligt än bland pojkar, vilket är ett ytterligare
              skäl till att gå in och stötta flickorna och på så sätt ge dem
              nya ideal och nya föreställningsvärldar. I stället för att ha
              en föreställningsvärld med den tuffa bruden i lyxförpackning kan
              de ha en med den sportiga rökfria flickan på idrottsplanen. Det
              skulle gynna samhället mera.
            </seg>
            <seg n="7825272e">
              Jag nämnde jämställdheten. När det gäller representationen av
              tjejer i de olika idrottsstyrelserna har man från Riksidrottsförbundets
              sida sagt att man har ett jämställdhetsmål på ca 40 %. Man har
              dock inte kommit längre än till 14 %. Därför tycker jag att det
              finns skäl att göra mera. Ett exempel på det vore att gå till
              Svenska Spel och be dem använda lite mer av sina miljoner för
              att på så sätt från vår sida ge en signal om att vi vill rikta
              stödet på tjejidrotten.
            </seg>
          </u>
          <note n="00417fc0">
            Anf. 48 GUNNAR ANDRÉN (fp):
          </note>
          <u who="leif_bjornlod_8cb7a2" xml:id="i-34b9c31c165506c3-0" n="ce765628" prev="i-7857781891e6d4c8-0">
            <seg n="af7cd4c9">
              Fru talman! I likhet med finansministern är jag idrottsledare
              dock inte i Enskede utan i en annan klubb. Därför sysslar jag
              också med damfotboll. Jag har väl på den sidan haft lika stora
              framgångar som när jag själv spelade i Rydboholms Sportklubb en
              gång i tiden.
            </seg>
            <seg n="1536aff4">
              I den här frågan tror jag att det är viktigt att man följer det
              förslag som kom för två år sedan från en mig närstående tidning,
              Sundsvalls Tidning. När man tittar på vilka spel Svenska Spel
              har ser man att de som man får spela på är manlig fotboll, manlig
              ishockey, manlig bandy, manlig handboll och numera till och med
              manlig speedway.
            </seg>
            <seg n="9a97fbfb">
              Detta är ingen fråga för riksdagen, utan Svenska Spel måste naturligtvis
              självt avgöra vilka spelobjekt de har. Jag tror emellertid att
              det finns få saker som skulle vara effektivare än att till exempel
              damfotboll kom in som spelobjekt.
            </seg>
            <seg n="e055d82b">
              Vid det tillfället frågade jag både nuvarande och dåtida verkställande
              direktören i detta bolag, Meg Tivéus, varför man inte använde
              till exempel damfotboll som spelobjekt. Hon menade att oddsen
              skulle bli för stora. Det skulle vara för lätt att spela. Men
              när oddsen nu är nere på 1,01, 1,02 och 1,07 undrar man om detta
              argument verkligen håller. Jag för min del tror att det finns
              mycket slentrian i detta.
            </seg>
            <seg n="470aa85a">
              Om ägaren till Svenska Spel framförde synpunkten att de borde
              överväga att även ta med damidrotten som spelobjekt tror jag att
              det skulle vara mycket effektivt och ett bättre sätt att nå ut
              publikt framför allt medialt än genom olika former av sponsring.
              Den tanken vill jag gärna skicka med till en framstående idrottsledare
              i Enskede.
            </seg>
          </u>
          <note type="speaker" n="5908bfd2">
            Anf. 49 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-d602b277e5f232d1-17" n="14390a10">
            <seg n="451520b0">
              Fru talman! Det är naturligtvis en viktig fråga som Leif Björnlod
              har tagit upp, inte minst mot bakgrund av de fantastiska framgångar
              som inte bara svensk damfotboll utan svenska idrottstjejer har
              haft under senare år på en rad olika områden.
            </seg>
            <seg n="5f312c52">
              Jag håller med Leif Björnlod om att det inte bara handlar om
              vad vi gör på den nationella nivån, vad Svenska Spel gör, utan
              det handlar också om vad man gör ute i kommunerna. Glädjande nog
              finns det kommuner, bland annat Helsingforss stad, som under senare
              tid har avsatt särskilda pengar för att just främja tjejidrott
              på olika områden och sett till att vi har fått en annan balans
              exempelvis mellan ridning och gymnastik, som är två stora tjejsporter,
              och andra idrotter som har varit mer traditionellt manligt orienterade.
            </seg>
            <seg n="9110e69a">
              Jag ser av Svenska Fotbollförbundets verksamhet att de har satsat
              ungefär 25 miljoner kronor årligen de senaste åren på damfotbollen,
              vilket är en mycket stor del av de resurser som de har till sitt
              förfogande. Man har haft ett särskilt projekt, Damprojektilen,
              som har pågått under tre års tid och som har varit inriktad just
              på att få unga tjejer att spela mer fotboll och att också vara
              kvar längre. Det är naturligtvis väl värt all form av stöd och
              uppskattning.
            </seg>
            <seg n="aa8df04c">
              Jag tror att det är viktigt att det här sker i ett samarbete
              mellan staten, Svenska Spel, det som kan göras i kommunerna och
              idrottsrörelsen själv. Jag vet att idrottsrörelsen, inte minst
              Svenska Fotbollförbundet, är väldigt angelägen och alert på det
              området.
            </seg>
            <seg n="f8d8d3a4">
              Jag vill gärna säga till min vän Gunnar Andrén att det är roligt
              att vi båda har ambitioner, i det tidsutrymme vi har, att vara
              idrottsledare och aktiva. Jag har haft tillfälle att vara aktiv
              i en fotbollsklubb i många år, Enskede Idrottsklubb, som har en
              omfattande damverksamhet. Jag brukar konstatera att det faktiskt
              är den klubb som har flest licensierade damfotbollsspelare i landet.
              Även om de inte är på allsvensk nivå utan numera på division 2-nivå
              har vi väldigt många tjejer som spelar fotboll i Enskede Idrottsklubb,
              ett fyrtiotal fotbollslag.
            </seg>
            <seg n="c1c999cd">
              Vi har också känt ett växande stöd från omvärlden att ge dem
              möjligheter. Vi har, precis som Leif Björnlod tar upp, lokalt
              tillämpat principen att tjejerna ska ha minst lika stora resurser
              som killarna. De har således haft mer resurser just därför att
              de har varit underfinansierade i många år dessförinnan och har
              en del att hämta igen naturligtvis.
            </seg>
            <seg n="33791794">
              Jag håller med om att det är bra om vi kan skicka signaler, både
              via Svenska Spel och på annat sätt, om att också understödja en
              bättre jämställdhetsfördelning av resurser för idrotten till tjejer
              i fortsättningen.
            </seg>
          </u>
          <note type="speaker" n="ee4af9ef">
            Anf. 50 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-0650982113f8d238-0" n="ce765628">
            <seg n="37aa6369">
              Fru talman! Jag tackar finansministern för det. Det är ett uppmuntrande
              svar. Jag tycker att det känns väldigt bra att vi har den attityden.
              Som far till fyra flickor har jag alltför länge känt att de har
              blivit något eftersatta, medan däremot min pojke mycket snabbt
              fick möjligheter att spela ishockey.
            </seg>
            <seg n="0db7ca5d">
              När det gäller mina aspekter på stöd till tjejidrotten handlar
              det faktiskt inte om att man ska göra damidrotten till ett spelobjekt.
              Jag har andra bevekelsegrunder för att vilja stödja idrotten i
              samhället, inte för att få den lönsam.
            </seg>
            <seg n="1544660c">
              Jag tycker tvärtom, finansministern, att det känns ganska otillfredsställande
              att idrotten ska vara beroende av avkastningen från Jack Vegas-
              och Miss Vegas-maskinerna. Det känns lite obehagligt att de ska
              vara en grund för stödet till ungdomsidrotten. Jag tycker faktiskt
              att idrotten har ett betydligt större värde, så att stödet skulle
              kunna upprätthållas och inte vara så konjunkturkänsligt.
            </seg>
            <seg n="90e67887">
              Dessutom skulle jag mycket hellre se just de som sitter framför
              Jack Vegas- och Miss Vegas-maskinerna ute på idrottsarenorna där
              de kan bedriva någon verksamhet. Vi har onekligen ett problem
              som nu kommer att kopplas ihop med idrotten, nämligen spelberoende.
              Idrotten blir spelberoende. Det tycker jag inte känns bra.
            </seg>
          </u>
          <note type="speaker" n="8d2b9fe7">
            Anf. 51 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-d602b277e5f232d1-18" n="14390a10">
            <seg n="c95ba6b0">
              Fru talman! Vi har också från regeringens sida, i samråd med
              riksdagen, tagit upp frågan hur man kan hitta ett bredare underlag
              för vinstdelningen till idrottsrörelsen så att man inte är beroende
              av en enstaka spelform. Det finns också förslag på det området
              som innebär att man i fortsättningen får mindre konjunkturkänslighet
              i tilldelningen av resurser till idrottsrörelsen.
            </seg>
            <seg n="473173cb">
              Sedan kan man också påminna om att det när det gäller speldelen,
              som Svenska Spel och andra aktörer står för, i väldigt stor utsträckning
              är idrottens egna aktiva utövare som själva genererar de pengarna.
              Jag tycker att det är ganska rimligt att om man bidrar till att
              det spelas ska man också få tillbaka en del av vinsterna till
              idrottsrörelsen.
            </seg>
            <seg n="cb173e66">
              Jag delar Leif Björnlods uppfattning att det allra viktigaste
              naturligtvis är att de själva är aktiva utövare och inte bara
              spelare.
            </seg>
          </u>
          <note type="speaker" n="24a13f5c">
            Anf. 52 LEIF BJÖRNLOD (mp):
          </note>
          <u who="leif_bjornlod_8cb7a2" xml:id="i-0650982113f8d238-1" n="ce765628">
            <seg n="46fe9393">
              Fru talman! Jag ska bara mycket kort säga att jag tycker att
              det värde som idrotten, gymnastiken, ridningen och fotbollen,
              för med sig är så stort att det är ett ansvar som vi skulle ta
              på oss direkt från samhällets sida att bära. Det handlar om ungdomars
              och det växande släktets hälsa. Det tycker jag känns mycket viktigare.
              Helst skulle jag vilja se att vi slängde ut de där apparaterna
              och var beredda att betala och ta ansvar för vårt växande släkte.
            </seg>
          </u>
          <note type="speaker" n="e4097313">
            Anf. 53 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-d602b277e5f232d1-19" n="14390a10">
            <seg n="41d6bd73">
              Fru talman! Jag delar Leif Björnlods uppfattning att det naturligtvis,
              oavsett vad som händer på spelområdet, är ett samhällsansvar att
              se till att det finns resurser för idrottsrörelsen.
            </seg>
            <seg n="d591fcb8">
              Jag vill erinra om att vi bara i årets budget har startat den
              så kallade idrottsmiljarden, som vi delar ut under en fyraårsperiod
              till idrottsrörelsen. Det är ett sätt att markera att idrottsrörelsen
              har ett oerhört stort arbete i den sociala processen i vårt samhälle
              när det gäller att skapa meningsfull sysselsättning för många
              ungdomar. Det är skadeförebyggande när det gäller alkohol, narkotika,
              tobak och på många andra områden. Det har man helt enkelt gjort
              som ett slags överenskommelse, ett handslag, mellan idrottsrörelsen
              och staten, där idrottsrörelsen åtar sig att medverka till alkohol-,
              narkotika- och tobaksupplysning och staten samtidigt går in med
              ett stöd.
            </seg>
            <seg n="a68da81b">
              Jag håller med Leif Björnlod om att det finns ett väldigt stort
              värde för samhället i att oavsett bakgrund se till att det finns
              resurser för idrottsrörelsen.
            </seg>
          </u>
          <note n="58a99b45">
            Överläggningen var härmed avslutad.
          </note>
          <note n="688d655a">
            12 § Svar på interpellation 2003/04:50 om socknen som administrativ
            enhet
          </note>
          <note type="speaker" n="4771d57d">
            Anf. 54 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-d602b277e5f232d1-20" n="14390a10">
            <seg n="f3ea2da8">
              Fru talman! Håkan Larsson har frågat vilka åtgärder jag avser
              att vidta för att folkbokföringen ska bygga på den sockenindelning
              som fanns innan den pågående sammanslagningen av församlingar
              inom Svenska kyrkan inleddes.
            </seg>
            <seg n="4f2fcbb0">
              Jag tolkar interpellationen så att den avser folkbokföring efter
              församling, eftersom socken upphörde att fungera som begrepp genom
              kommunalrättsreformen 1862.
            </seg>
            <seg n="8bedbf4e">
              Folkbokföring sker i dag, på samma sätt som före statkyrka-reformen,
              efter församling i Svenska kyrkan och fastighet.
            </seg>
            <seg n="ad0d8d2d">
              Utredningen om folkbokföring i församling föreslog i betänkandet
              Folkbokföring efter statkyrka-reformen att folkbokföring inte
              längre skulle ske i församling, utan i stället på den fastighet
              och i den kommun där den folkbokförde är att anse som bosatt.
            </seg>
            <seg n="ebf95393">
              Med hänsyn till den kritik som riktades mot utredningsförslaget
              från ett stort antal remissinstanser beslutade regeringen i budgetpropositionen
              2001 att inte då lägga fram ett förslag om att byta ut församling
              mot kommun som enhet för folkbokföringen.
            </seg>
            <seg n="7713b7ac">
              Något administrativt behov att indela riket efter ett äldre socken-
              eller församlingsbegrepp föreligger inte.
            </seg>
            <seg n="9ac25b08">
              Jag avser därför inte att vidta några åtgärder för att folkbokföringen
              ska ske efter indelning i socknar.
            </seg>
          </u>
          <note type="speaker" n="3e57f7ec">
            Anf. 55 HÅKAN LARSSON (c):
          </note>
          <u who="hakan_larsson_c0f261" xml:id="i-ca8af1bdcb727913-0" n="bc5a047d">
            <seg n="5e7bfe22">
              Fru talman! Jag vill tacka finansministern för svaret. Det är
              i alla fall ett rakt besked. Regeringen ser uppenbarligen inget
              behov av att överväga att folkbokföringen åter ska utgå från indelningen
              i socknar. Det tycker jag är synd, och jag hoppas att Bosse Ringholm
              är öppen för goda argument.
            </seg>
            <seg n="9fbcd1fb">
              Det svenska samhället har faktiskt vuxit fram utifrån sockenområdena.
              De skapades till största delen redan på 11001200-talen. Kring
              år 1300 anses sockenindelningen vara genomförd i hela landet.
              Från tidig medeltid och fram till kommunreformen 1862 var det
              sockenstämman som styrde den lokala utvecklingen.
            </seg>
            <seg n="86517c5e">
              Men socknarna har sedan levt kvar som församlingar i Svenska
              kyrkan i väldigt hög utsträckning. Den lokala identiteten bygger
              i hög grad på socknarna än i dag. Olika seder och bruk, dialekter
              och byggtraditioner har exempelvis sockenområdena som grund.
            </seg>
            <seg n="2bd504c5">
              Vad viktigare är är att arkiv och forskning av skiftande slag
              bygger på sockenindelningen. Det är därför det finns en stark
              opinion i landet som önskar att sockenindelningen ska vara grund
              för folkbokföringen även framöver. Den kampanj som för närvarande
              bedrivs av Sveriges Hembygdsförbund och Sveriges Släktforskarförbund
              bygger inte på nostalgi utan på saklig grund. Även många kulturvårdande
              myndigheter har låtit förstå att man är tilltalad av tanken att
              återinföra sockenbegreppet.
            </seg>
            <seg n="e77cd0cb">
              Även när Riksskatteverket har övertagit folkbokföringen från
              Svenska kyrkan har folkbokföringen följt församlingarna, som finansministern
              påpekar. Detta sker eftersom kritiken mot förslaget att folkbokföringen
              i stället skulle utföras med kommunen som grund var stark. Församlingarna
              har fram till våra dagar i stort sett helt överensstämt med den
              gamla sockenindelningen. Tanken med detta var god, men man hade
              uppenbarligen inte förutsett att kyrkan av ekonomiska och rationella
              skäl skulle komma att förändra församlingsgränserna och slå samman
              församlingar. I dag kan vi konstatera att bara under förra året,
              2002, genomförde kyrkan sammanläggningar som innebär att 300 av
              landets församlingar rationaliserades bort. Dessutom vet vi att
              ytterligare församlingssammanläggningar är på gång.
            </seg>
            <seg n="82e0a242">
              Jag ser dessutom ingen anledning till att folkbokföring ska följa
              kyrkans församlingsgränser när vi inte längre har kvar sambandet
              kyrkastat som tidigare. Det finns goda argument att utgå från
              socknen som territoriell enhet för folkbokföringen även framöver.
              Behovet av att använda befolkningsstatistik i långa obrutna serier
              gäller naturligtvis historisk forskning, men den är också viktig
              för forskning inom medicin, ekonomi och samhällsvetenskap. Med
              socknen som administrativ enhet underlättar vi för framtida forskning.
              Vi får en bättre kontinuitet. Om vi däremot definitivt utmönstrar
              sockenområdena ökar risken för historielöshet. Den är redan tillräckligt
              stor.
            </seg>
            <seg n="2e8b847f">
              Jag begär inte att Bosse Ringholm på stående fot ska lova att
              återupprätta socknen som territoriell enhet för folkbokföring
              och andra samhällsfunktioner, men nog borde det vara värt att
              överväga saken. Vore det inte värt, finansministern, att åtminstone
              utreda förutsättningarna för att låta folkbokföringen följa sockenindelningen
              även framöver? Vilka är problemen med en sådan ordning?
            </seg>
          </u>
          <note type="speaker" n="2f853f83">
            Anf. 56 LARS-IVAR ERICSON (c):
          </note>
          <u who="unknown" xml:id="i-d602b277e5f232d1-21" n="89bef1c4">
            <seg n="81447042">
              Fru talman! Ända sedan medeltiden har Sverige varit indelat i
              områden inom vilka befolkningen hänvisas till att söka kyrka.
              Det var det som gav området namnet socken. Under de senaste tre
              åren har 300 församlingar försvunnit, och man beräknar att inom
              fyra år kommer 1 000 av de 2 225 församlingarna också att vara
              försvunna. Det finns många orsaker till detta, till exempel ekonomiska
              och rationella orsaker och att domkapitel, stiftsjurister och
              ekonomer har strävat efter sammanslagningarna.
            </seg>
            <seg n="bb36af93">
              Jag kan beklaga detta utifrån mitt historie- och hembygdsintresse,
              men även som anställd i Svenska kyrkan under mer än 30 år och
              som kyrkopolitiskt aktiv har jag försökt att göra mitt bästa att
              motverka detta. Nu är det tyvärr så, och det kan jag bara beklaga.
            </seg>
            <seg n="ae11e556">
              När församlingsindelningen ändras och de gamla sockennamnen försvinner
              i glömska förlorar vi ett ovärderligt kulturarv. När man år 2001
              diskuterade att ta bort församlingsbegreppet ur folkbokföringen
              hävdade Riksantikvarieämbetet i ett uttalande att om sockenindelningen
              försvann skulle det innebära att viktiga band till historien klipptes
              av. En sådan förändring hotar att kraftigt försvåra den vetenskapliga
              historiska forskningen eftersom flertalet historiska arkiv och
              register är uppbyggda efter församlingsindelningen. Så skrev Riksantikvarieämbetet
              i sitt yttrande.
            </seg>
            <seg n="4171c991">
              Jag kan också från min omgivning i Skåne ge ett praktiskt exempel.
              Tre församlingar, tre socknar, Lyngsjö, Everöds och Östra Sönnarslöv
              församlingar och socknar, kallas numera Everödsbygdens församling.
              Det är praktiskt kan tyckas, men historielöst.
            </seg>
            <seg n="8562a8d8">
              Jag vill ändå vädja till finansministern att ta vara på de argument
              som jag och Håkan Larsson har framfört här och överväga om det
              ändå inte är möjligt att göra något för att bevara socknen också
              i framtiden.
            </seg>
          </u>
          <note type="speaker" n="39fb0a63">
            Anf. 57 MARTIN ANDREASSON (fp):
          </note>
          <u who="martin_andreasson_f03825" xml:id="i-69e7e79a2937de60-3" n="05977e6f">
            <seg n="dfc2b265">
              Fru talman! Låt mig först och främst understryka att jag som
              riksdagsledamot ser ingen som helst anledning för Sveriges riksdag
              eller regeringen att ha synpunkter på hur Svenska kyrkan väljer
              att organisera sig och vilken intern organisation Svenska kyrkan
              avser att ha. Problemet är att den nuvarande lagstiftningen gör
              att den svenska folkbokföringen blir en spegel av den församlingsindelning
              som råder inom Svenska kyrkan. Problemen i dag är två, dels att
              indelningen i den svenska folkbokföringen styrs av en fristående
              organisation i stället för av riksdag och regering, dels att indelningssystemets
              historiska bas håller på att erodera sönder.
            </seg>
            <seg n="f1e33547">
              Jag är enig med finansministern om att något administrativt behov
              av att indela riket efter ett äldre socken- eller församlingsbegrepp
              inte föreligger. Men om man ska vara helt frank föreligger inte
              heller i dag något administrativt behov av att indela riket efter
              dagens församlingsbegrepp. Det var det som var orsaken till att
              Utredningen om Folkbokföring i församling år 2000 föreslog att
              församlingsbegreppet helt skulle utmönstras. Man såg det ur rent
              administrativ synvinkel.
            </seg>
            <seg n="a7666c34">
              Både interpellanten och Lars-Ivar Ericson har framhållit att
              församlingsbegreppet, sockenbegreppet, visar på en oerhört lång
              kontinuitet bakåt i historien, vilket är av stort värde inte bara
              för hembygdsvänner och historieintresserade utan också för forskningen.
              Regeringen lyssnade på de kritiska synpunkter som kom och valde
              att inte föreslå att avskaffa församlingsbegreppet inom folkbokföringen.
            </seg>
            <seg n="6d0fb262">
              Det här gör att Svenska kyrkan fortsätter att styra Sveriges
              indelning. Under de senaste åren har 300 församlingar försvunnit,
              och fler är på väg att försvinna. De församlingar som har försvunnit
              är hittills typiskt sett landsbygdsförsamlingar som ofta har existerat
              ända sedan medeltiden.
            </seg>
            <seg n="33405537">
              Vi har nu alltså ett system som kombinerar det sämsta av två
              världar. Dels styrs indelningen inte av staten utan av en fristående
              organisation, dels håller indelningssystemets historiska koppling
              på att försvinna till följd av Svenska kyrkans församlingssammanläggningar.
              Det var just den historiska kopplingen som var regeringens argument
              för att i slutändan välja att inte föreslå utmönstringen av församlingsbegreppet.
            </seg>
            <seg n="5deb3c6f">
              Fru talman! Därför menar även jag att tiden är mogen att ge Sveriges
              indelning i folkbokföringssammanhang en mer långsiktig lösning.
              Svenska kyrkan måste självklart ges frihet att ha vilken församlingsindelning
              den vill ha utan att detta ska få konsekvenser för Sveriges indelning.
              Vill man av kulturhistoriska skäl behålla en församlingsindelning,
              eller vilket begrepp man nu vill använda, i den civila indelningen
              av Sverige måste man säkerställa att den tillgodoser de kulturhistoriska
              intressen som man i så fall säger att man ska beakta.
            </seg>
            <seg n="b70043aa">
              Jag har inte någon åsikt i frågan om man ska kalla detta för
              socken, församling eller något annat, men jag vill efterlysa att
              regeringen inleder ett arbete för en indelningsreform som både
              fullföljer boskillnaden mellan staten och Svenska kyrkan i detta
              sammanhang och samtidigt beaktar de kulturhistoriska intressen
              som finns.
            </seg>
          </u>
          <note type="speaker" n="e542ee1a">
            Anf. 58 Finansminister BOSSE RINGHOLM (s):
          </note>
          <u who="bosse_ringholm_minister_1999" xml:id="i-d602b277e5f232d1-22" n="14390a10">
            <seg n="0193a313">
              Fru talman! Det fanns naturligtvis starka skäl till att man i
              början av 1860-talet lämnade sockenbegreppet som underlag för
              den folkbokföring som därefter har funnits. Det är inte detsamma
              som att dra slutsatsen att sockenbegreppet som sådant inte existerar
              eller inte får finnas. Det används fortfarande bland annat i den
              typ av forskning som har antytts här. Det finns kanske bättre
              möjligheter i dag med de uppdateringar och den typ av teknik vi
              har i dag för att utnyttja de källor som finns i det gamla sockenperspektivet.
            </seg>
            <seg n="70637284">
              Jag kan inse att det finns ett problem i att man under årtiondenas
              lopp, och numera även århundraden, har gjort justeringar i de
              olika gränserna i församlingarna. Det kommer att bli nödvändigt
              för framtiden. Det var mot den bakgrunden som idén prövades om
              att ha kommunbegreppet som ett underlag för folkbokföring för
              framtiden. Det fanns då andra invändningar och tveksamheter, inte
              minst i remissomgången, som gjorde att regeringen valde att avstå
              från att lägga fram någon form av förslag. Det är väl en diskussion
              som får fortsätta.
            </seg>
            <seg n="df0fb2ad">
              Jag vill gärna understryka att sockenbegreppet som begrepp naturligtvis
              fortfarande finns levande. Ur forskningssynpunkt är det snarare
              så att det finns bättre möjligheter i dag att utnyttja de register
              vi har för att tillgodogöra sig kunskaper om äldre människors
              boenden, äldre människors fastighetsförhållanden och olika släktskapssamband.
            </seg>
          </u>
          <note type="speaker" n="473cddb2">
            Anf. 59 HÅKAN LARSSON (c):
          </note>
          <u who="hakan_larsson_c0f261" xml:id="i-ca8af1bdcb727913-1" n="bc5a047d">
            <seg n="beeb3583">
              Fru talman! Det är bra att finansministern håller med om att
              sockenbegreppet är värdefullt för forskning och att det ska leva
              vidare i framtiden. Men då bör han också ta kritiken som finns
              ute i vårt land på allvar, där man är väldigt orolig för att de
              nya indelningar som följer med församlingarnas sammanslagningar
              i folkbokföringen kommer att göra att sockenbegreppet försvinner
              i olika statistik och att man inte kan följa med genom åren vad
              gäller forskning och så vidare.
            </seg>
            <seg n="535e29c8">
              Om nu regeringen och finansministern inser problemet på det här
              området bör man också se till att försöka rätta till det. Jag
              tycker att man borde kunna enas om att utreda förutsättningarna
              för att använda det här gamla sockenbegreppet som indelning för
              folkbokföringen. Är det stora ekonomiska kostnader eller andra
              problem får vi i så fall veta det. Jag har väldigt svårt att se
              att det skulle behöva vara det.
            </seg>
            <seg n="fd04fa32">
              Lars-Ivar Ericson, som var uppe här tidigare, sade att det är
              en väldig strukturomvandling som pågår, och inom några år kan
              1 000 av de 2 200 församlingarna ha slagits samman, gått upp i
              andra församlingar och försvunnit. Då kan de här problemen snabbt
              bli väldigt stora, och historielösheten på det här området riskerar
              att breda ut sig.
            </seg>
          </u>
          <note type="speaker" n="6e5822f1">
            Anf. 60 LARS-IVAR ERICSON (c):
          </note>
          <u who="unknown" xml:id="i-d602b277e5f232d1-23" n="89bef1c4">
            <seg n="2a07f1ca">
              Fru talman! Det är ett bevingat ord inom regeringen att man ska
              lyssna till rörelsen. Och det är verkligen en rörelse som har
              yttrat sig i detta ärende: Riksantikvarieämbetet, Riksarkivet,
              den akademiska forskningen, hembygdsrörelsen och släktforskarrörelsen.
              De står enade i kravet att Riksskatteverket måste överge församlingsbegreppet
              till förmån för den trygga och stabila socknen, som måste återskapas
              och fixeras. Riksskatteverket har ingen rätt att beröva Sveriges
              folk dess gemensamma kulturskatt.
            </seg>
            <seg n="2159c86a">
              Jag vill läsa från ett vykort som jag har fått, som många i kulturutskottet
              har fått och som naturligtvis även regeringen har fått:
            </seg>
            <seg n="d338a1be">
              Det vore synd om socknen skulle få samla damm någonstans långt
              nere i samlingarna på något museum, långt ifrån den användning
              och den verklighet som den har varit en viktig del av. För sockenbegreppet
              har stora möjligheter att få fortsätta att vara en mycket aktiv
              del av det levande kulturarvet. Socknen har ovärderlig betydelse
              för alla som söker sina rötter.
            </seg>
            <seg n="a7417b45">
              Jag ber finansministern att lyssna till rörelsen och rörelserna.
            </seg>
          </u>
          <note type="speaker" n="899b0425">
            Anf. 61 MARTIN ANDREASSON (fp):
          </note>
          <u who="martin_andreasson_f03825" xml:id="i-69e7e79a2937de60-4" n="05977e6f">
            <seg n="317a8887">
              Fru talman! Finansministern har naturligtvis rätt när han påpekar
              att det inte är enbart nu utan även tidigare som det har skett
              sammanläggningar. Därför får man förstås vara försiktig med att
              säga att det finns någon speciell tidpunkt i den svenska historien
              då det skulle finnas någon absolut konstant indelning, som man
              bara kan kalkera av.
            </seg>
            <seg n="c9d381e0">
              Man får ändå konstatera att när det gäller en mycket stor del
              av de svenska församlingarna, speciellt på landsbygden men även
              i vissa städer, är det en indelningsram som har inte bara flera
              hundra år utan många hundra år gamla rötter. I många fall har
              församlings- eller sockenindelningen varit helt oförändrad ända
              sedan medeltiden.
            </seg>
            <seg n="7768657a">
              Då ställer det till problem både om man låter statens indelning
              styras av att den fristående Svenska kyrkan gör omfattande församlingssammanläggningar
              eller om man vilket 2000 års utredning om folkbokföringen i församling
              föreslog väljer att avskaffa begreppet och i stället gå ned på
              fastighet. Det är klart att det blir oerhört tungrott att i register
              spåra exakt vilka fastighetsområden som hörde till en tidigare
              församling.
            </seg>
            <seg n="1c56790e">
              Jag vill avslutningsvis understryka att dagens system också innebär
              att man minskar Svenska kyrkans frihet. I och med att den svenska
              indelningen bygger på att kommuner är indelade i församlingar
              det är huvudprincipen tar man också ifrån Svenska kyrkan möjligheten
              att till exempel om den så vill ha större församlingar som sträcker
              sig över flera olika kommuner.
            </seg>
            <seg n="0d8313d5">
              Därför, fru talman, vill jag understryka behovet av att regeringen
              på nytt prövar frågan om hur man kan ha ett långsiktigt hållbart
              indelningssystem som tar till vara kulturhistoriska intressen
              och också respekterar Svenska kyrkans självständighet.
            </seg>
          </u>
          <note type="speaker" n="f8b65f4e">
            Anf. 62 HÅKAN LARSSON (c):
          </note>
          <u who="hakan_larsson_c0f261" xml:id="i-ca8af1bdcb727913-2" n="bc5a047d">
            <seg n="911362bc">
              Fru talman! Jag vill bara till slut säga att det pågår en väldigt
              omfattande rörelse ute i landet, som Lars-Ivar Ericson sade, som
              vill bevara och försvara våra socknar och rädda dem för framtiden.
              Jag hoppas att både den kampanjen och debatten här i dag har sått
              ett frö, så att man även i Regeringskansliet börjar fundera över
              om det här verkligen är en bra indelning att följa, församlingsgränserna,
              vad gäller folkbokföringen. Det är där vi bör agera, för om några
              år kan församlingsgränserna se helt annorlunda ut och vi har tappat
              den här uråldriga indelningen, som är så viktig för forskning
              och framtid.
            </seg>
          </u>
          <note n="58a99b45">
            Överläggningen var härmed avslutad.
          </note>
          <note n="827cbe0b">
            13 § Svar på interpellation 2003/04:96 om ohälsans obalans mellan
            könen
          </note>
          <note type="speaker" n="a466d65f">
            Anf. 63 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-4d026235ef86b54a-0" n="6c87aa7f">
            <seg n="59946d23">
              Fru talman! Gudrun Schyman har frågat mig vilken hänsyn jag tar
              till kvinnors och mäns olika livsförhållanden i det arbete som
              nu pågår, på vilket sätt jag kommer att verka för en fördjupning
              av kunskapen om kvinnors högre sjukfrånvaro under det nu pågående
              arbetet samt på vilket sätt jag kommer att ta till vara den kunskapen
              i de förslag som ska presenteras.
            </seg>
            <seg n="3d1d0933">
              Kvinnor är mer sjukskrivna än män i alla grupper oavsett ålder,
              utbildning, familjetyp, bransch och så vidare. Detta är allvarligt.
              Vi kan se att kvinnor ansvarar för en större del av hushållsarbetet
              och omsorgen om egna barn medan män tar ett mindre ansvar för
              detta. Det har sannolikt betydelse för kvinnors jämförelsevis
              höga sjuktal. Andra möjliga förklaringar är den könssegregerade
              arbetsmarknaden och försämringar i kvinnors arbetsmiljö. Det har
              lyfts fram i budgetpropositionen för 2004 (volym 6, utgiftsområde
              10, bilaga).
            </seg>
            <seg n="fa462334">
              Det kan inte heller bortses från att kvinnor och män kan behandlas
              olika under själva sjukskrivningsprocessen i möten med läkare,
              försäkringskassa eller arbetsgivare. Mycket tyder på att det finns
              oskäliga skillnader i den arbetslivsinriktade rehabiliteringen
              mellan kvinnor och män. Vi kommer därför att lägga särskild vikt
              vid att ha ett jämställdhetsperspektiv när vi följer upp de åtgärder
              som syftar till att förändra och förbättra administrationens arbete
              med ohälsa. Vi kommer halvårsvis att följa upp effekterna på kvinnors
              sjukfrånvaro av det förnyelsearbete och den metodutveckling som
              nu pågår hos försäkringskassorna. Motsvarande uppföljning görs
              också för användningen av de resurser som tillförts försäkringsadministrationen.
            </seg>
            <seg n="67e662cf">
              Dessutom kommer målet om halverad sjukfrånvaro att årligen följas
              upp i ett jämställdhetsperspektiv.
            </seg>
            <seg n="59f02e9c">
              Jag vill också nämna att könsperspektivet särskilt betonas i
              propositionen om finansiell samordning (2002/03:132). Genom denna
              proposition föreslås att budgeterade medel ska kunna användas
              för samverkan mellan myndigheterna inom rehabiliteringsområdet.
              Det anges att allt rehabiliteringsarbete, all planering och all
              uppföljning och utvärdering ska genomsyras av ett tydligt köns-
              och integrationsperspektiv.
            </seg>
            <seg n="44094441">
              Som jag nämnt finns det flera hypoteser om varför kvinnor har
              högre sjukfrånvaro än män. Något entydigt svar på denna fråga
              har vi dock inte. För att öka kunskaperna om olikheterna i kvinnors
              och mäns sjukskrivning avser jag att under hösten lämna två uppdrag
              till Riksförsäkringsverket i enlighet med vad som aviserats i
              regeringens skrivelse 2002/03:140 Jämt och ständigt . Det ena
              uppdraget innebär att en kartläggning av kunskapsläget om skillnaderna
              i kvinnors och mäns sjukskrivning genomförs. Det andra uppdraget
              innebär att jämställdhetsperspektivet för politikområdet analyseras.
              Med denna analys som grund kommer sedan jämställdhetspolitiska
              mål och indikatorer att identifieras för politikområdet. Såväl
              jämställdhetsanalysen som kunskapsgenomgången kommer att vara
              viktiga underlag i det fortsatta arbetet att minska ohälsan.
            </seg>
          </u>
          <note type="speaker" n="00f8768d">
            Anf. 64 GUDRUN SCHYMAN (v):
          </note>
          <u who="gudrun_schyman_330877" xml:id="i-c3f4981ec4ba2925-0" n="0b09174a">
            <seg n="c57b37d1">
              Fru talman! Jag ska be att få tacka arbetslivsministern för detta
              svar som jag uppfattar som ett enda stort jaha. Vad ska hända?
              Det är det som jag skulle vilja få reda på.
            </seg>
            <seg n="23104134">
              Jag vill påstå att vi vet en hel del om hur det ser ut. Vi vet
              att det spelar roll att kvinnor tar en större del av hushållsarbetet
              och omsorgen om barnen. Vi vet att försämringar i kvinnors arbetsmiljö
              genom nedskärningar och besparingar naturligtvis spelar roll.
              Vi vet att den arbetslivsinriktade rehabiliteringen ser olika
              ut för kvinnor och män. Det finns redogjort i det utmärkta särtrycket
              till budgeten.
            </seg>
            <seg n="b30f2f34">
              Vi vet alltså en väldig massa saker redan. Därför är det lite
              förvånande med alla dessa följa upp som står här. Jag har räknat,
              och det står fyra gånger att det ska följas upp. Sedan står det
              att det ska betonas, att det ska kartläggas och att det ska analyseras.
            </seg>
            <seg n="e382478c">
              Jag menar att det nog finns tillräckligt med kunskap om hur det
              ser ut. Kunskapen säger oss just att det inte finns något entydigt
              svar. På s. 2 i svaret står det: Något entydigt svar på denna
              fråga har vi dock inte.
            </seg>
            <seg n="71f9ad77">
              Nej, det finns inget entydigt svar. Det är just i det sammansatta
              som vi kan skönja ett mönster och en ordning som gör att kvinnor
              råkar ut för en stress och en press som resulterar i sjukskrivningar.
              Det finns inget entydigt svar. Jag skulle vilja att regeringen
              slutar att leta efter något entydigt svar och i stället fördjupar
              kunskapen om hur den maktordning ser ut som vi har i samhället
              där man ser kvinnor och kvinnors arbetsmarknad på ett helt annat
              sätt än männen och männens arbetsmarknad.
            </seg>
            <seg n="2edf9ade">
              Vi vet att det är stora skillnader, inte bara i sjukskrivningstalen
              utan också i lönekuverten. Det är den kunskapen som jag trodde
              redan fanns i regeringen och som jag trodde att arbetslivsministern
              skulle utveckla i det här interpellationssvaret, framför allt
              i fråga om hur den kunskapen skulle omsättas i konkreta förslag.
            </seg>
            <seg n="381295ca">
              Det gäller till exempel hur man ska titta på arbetsplatserna.
              Det handlar om att jämföra vården med verkstaden, till exempel.
              Hur kommer det sig att en mellanchef i vården inte har någon assistent,
              inte har någon administrativ hjälp och så vidare? Hur kommer det
              sig att hemtjänstpersonalen ska dela på en bil och en mobiltelefon
              när de är ute och åker medan en man som är ute och åker och ska
              reparera telenätet har både bilar och telefoner till sitt förfogande?
              Det finns mängder av sådana exempel. Det kan inte regeringen vara
              ovetande om.
            </seg>
            <seg n="960fd646">
              Jag vill verkligen fråga arbetslivsministern: Är det så illa
              ställt med kunskapen i regeringen om att detta är en sammansatt
              fråga som alltså inte har något entydigt svar? Man måste titta
              på mönstret och strukturen och fråga sig: Vad ska vi göra åt det
              faktum att vi har ett manligt maktmönster som präglar hela arbetslivet?
            </seg>
          </u>
          <note type="speaker" n="4a815544">
            Anf. 65 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-8bfc825f3ecfbeaf-0" n="98104b25">
            <seg n="e9457687">
              Fru talman! Man kan förundras över att Sverige, som är ett land
              med världens högsta skatter, en väldigt hög levnadsnivå och trygga
              omständigheter, har ett så högt ohälsotal.
            </seg>
            <seg n="75e8feeb">
              I Sverige har de allra flesta människor bostad, mat, kläder och
              värme. Ändå är vi så drabbade. Det är en paradox som jag, precis
              som Gudrun, menar beror på en mängd olika saker, olika förhållanden.
              Jag tror att en orsak är att det är en massa fel i det system
              som vi har.
            </seg>
            <seg n="d74cb3b9">
              Utöver att dagens exploderande sjukskrivningstal håller på att
              rasera statsfinanserna, vilket är illa, håller de även på att
              rasera väldigt många människors liv, vilket är ännu värre. Utöver
              den sjukdom eller de symtom som är orsaken till sjukskrivningarna
              leder långa perioder av frånvaro från arbetet till att man saknar
              och förlorar arbetsplatsens gemenskap det handlar om sociala förhållanden
              och positiva egenskaper.
            </seg>
            <seg n="08e88b45">
              De sjukskrivna får sämre och sämre självkänsla och mer och mer
              urholkad ekonomi. Ganska snart blir de helt bortglömda på arbetsplatsen.
              Arbetskamrater och chefer har inte tid, eller tar sig inte tid,
              att ringa och höra av sig. Det kommer ingen inbjudan till julfesten
              och inte någon annan information heller. Steget att komma tillbaka
              till arbetsplatsen ökar alltså mer och mer. Det blir en rädsla
              för att ta sig dit. Arbetet finns kanske inte alls kvar i den
              form som det var när man lämnade arbetsplatsen, och kanske har
              en vikarie tagit över.
            </seg>
            <seg n="b61b754f">
              Alltför många av de här personerna går till doktorn för att förlänga
              sitt sjukintyg och för att få sin medicinburk. Jag undrar vilket
              ansvar sjukvården tar och hur ofta doktorn frågar patienten: Hur
              mår du egentligen? Hur har du det? Då menar jag inte bara hur
              det är med den här sjukdomen eller de symtom som finns.
            </seg>
            <seg n="031729d9">
              Jag menar att man måste fråga om patientens hela livssituation.
              Det är ju ofta de olika bitarna som bildar en helhet och som kan
              vara orsaken till den här situationen. Kvinnor har en särskilt
              utsatt situation. Därför undrar jag om det inte måste till några
              andra regler eller åtgärder när det gäller att fråga om de olika
              bitarna i livet. Det kan till exempel vara frågor om hur det är
              med barnen och mannen. Det kan vara vårdnadsfrågor, frågor om
              gamla föräldrar, arbetsplatsen, ekonomin och så vidare. Där finns
              det väldigt mycket att göra.
            </seg>
            <seg n="8544f360">
              Den behandlande läkaren måste också, tycker jag, remittera vidare
              till samtalsterapi, kurator eller liknande när någon riskerar
              att få en lång sjukskrivning i stället för att bara ta den enkla
              vägen med ett recept och en förlängd sjukskrivning. Det går alldeles
              för fort.
            </seg>
            <seg n="d7ef05cc">
              Jag menar att det är väldigt få av oss som kan rehabilitera oss
              själva hemma i vår ensamhet om det inte är fråga om att man till
              exempel har brutit foten eller någonting sådant. Jag tror också
              att det behövs ändringar på arbetsplatsen. Har man blivit sjuk
              på sitt arbete på grund av sådant som är arbetsrelaterat är det
              väldigt svårt att bli frisk i samma miljö. Rehabiliteringsåtgärder
              måste alltså sättas till. Det kan till exempel handla om att man
              i mycket högre utsträckning kan komma till andra verksamheter
              och andra företag och organisationer för att arbetsträna.
            </seg>
            <seg n="339b713f">
              Jag tror att den frivilliga sektorn skulle kunna vara ett bra
              komplement när det gäller att stärka individer som går sjukskrivna
              länge. Jag tror också att ändringar i LAS måste till. Jag tror
              nämligen att det ofta är så att man inte vågar söka ett nytt jobb
              för att man är rädd för att hamna längst ned på listan vid en
              eventuell arbetskraftsneddragning. Därför går man kvar i ett arbete
              som man inte trivs med, där man blir sjuk av miljön eller av de
              förhållanden som finns. Man vågar inte säga upp sig och pröva
              någonting nytt.
            </seg>
            <seg n="404c16d9">
              Jag tror att sjukskrivningar måste kombineras med många andra
              åtgärder. Det man orkar göra ska man göra. Man ska delta i samtal,
              om man kan det, besöka arbetsplatsen, motionera, kanske få remiss
              till sjukgymnastik och massage och andra sådana saker.
            </seg>
            <seg n="f0402df6">
              Jag undrar vad ministern konkret tänker göra förutom att följa
              upp, kartlägga och analysera, som man kan läsa i svaret.
            </seg>
          </u>
          <note type="speaker" n="77b03e99">
            Anf. 66 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-4d026235ef86b54a-1" n="6c87aa7f">
            <seg n="66bdabc0">
              Fru talman! Jag börjar med Hillevi Engströms synpunkt att det
              är fel i hela systemet. Frågan blir: Vad tänker arbetslivsministern
              göra åt allting, konkret? Den frågan låter sig inte besvaras på
              några minuter, Hillevi Engström.
            </seg>
            <seg n="ed5c4f81">
              Jag ska ta upp en sak. Jag tror att den analys som Hillevi gjorde
              i vissa delar stämmer med den jag gör. Det finns skäl att mycket
              noggrannare pröva varje enskild sjukskrivning med hänsyn till
              vilket arbete personen i fråga har och om det finns möjlighet
              att ändra på den arbetsplatsen. Därmed kan man möjliggöra för
              tidigare återkomst eller kanske till och med förhindra att personen
              blir sjukskriven från arbetet. Personen kan kanske få något hjälpmedel
              i stället. Det har vi sett, och detta intensifierar vi nu.
            </seg>
            <seg n="8239a677">
              Gudrun Schyman frågar hur vi angriper den maktordning som leder
              till att kvinnor är mycket mer sjukskrivna än män. Det är inte
              heller någon liten fråga. Jag kan börja med att instämma i att
              Gudrun Schyman och jag har samma uppfattning. Det finns en maktordning
              i samhället som sannolikt i hög grad bidrar till att vi har de
              stora olikheterna också i sjukskrivning det är många andra olikheter
              vi har. De har att göra med arbetets organisation och sättet att
              utföra arbete i kombination med de livsförhållanden i övrigt som
              skiljer män och kvinnor åt hemma och i andra sammanhang. Allt
              sitter ihop.
            </seg>
            <seg n="435c4e08">
              Det är väl sant att vi inte nödvändigtvis behöver veta allting
              innan vi börjar göra olika saker. Däremot är det viktigt att bättre
              förstå om det finns skillnader mellan kvinnor och män som vi ännu
              inte har sett när det gäller sjukskrivningar. Låt oss också kartlägga
              det. Det motsäger inte att vi kan vara effektiva i åtgärder. En
              ingång kan man slå fast. Vi har aldrig någonsin haft ett högre
              fokus på denna fråga om ohälsan som präglas av att mellan 60 och
              65 %, till och med fler, av dem som är sjukskrivna och långtidssjukskrivna
              är kvinnor. Det är kvinnor som jobbar på arbetsplatser som har
              stora brister som antagligen föranleder ohälsa.
            </seg>
            <seg n="161132f8">
              De stora kvinnodominerade arbetsplatserna finns företrädesvis
              inom kommuner och landsting, där färre händer under 90-talet i
              kombination med ett hårdare arbete har bidragit till att förslitningsskadorna
              dramatiskt har ökat. Det höga tempot och färre händer har medverkat
              till att det inte ges utrymme att ta paus och återhämta sig i
              jobbet på ett rimligt sätt. Färre händer och svagare ekonomi har
              lett till att ledarskapet har blivit urholkat. Det är för många
              som jobbar under en och samma ledare. Det har varit ständiga omorganisationer
              som oroar. Detta leder till sämre arbetsmiljö.
            </seg>
            <seg n="765bd161">
              Regeringen är inte arbetsgivare. Regeringen kan skapa förutsättningar
              för kommuner och landsting och andra arbetsgivare att vara bättre
              arbetsgivare, men dessa måste i första hand ta sitt arbetsgivaransvar
              för att eliminera de brister som finns inte minst på kvinnodominerade
              arbetsplatser.
            </seg>
          </u>
          <note type="speaker" n="f3aa7b0e">
            Anf. 67 GUDRUN SCHYMAN (v):
          </note>
          <u who="gudrun_schyman_330877" xml:id="i-c3f4981ec4ba2925-1" n="0b09174a">
            <seg n="f6713120">
              Fru talman! Jag är glad över att arbetslivsministern delar min
              uppfattning att vi har en patriarkal maktordning som gör att arbetsplatserna
              är väldigt undermåliga för kvinnor. Det krävs ett omtänkande.
              Det handlar naturligtvis om pengar när man ska göra någonting
              åt det. Men det handlar kanske framför allt om vad vi har för
              föreställningar i huvudet om hur det bör och ska se ut.
            </seg>
            <seg n="f8eb18a8">
              Även när ekonomin inte var så krisartad såg det väldigt olika
              ut beroende på om man var en mellanchef i vården eller en sådan
              ute på verkstaden. Fortfarande såg det väldigt olika ut beroende
              på om man var en manlig reparatör som skulle ut och laga elnätet
              eller om man var en kvinna i hemvården som skulle ut och besöka
              det nät av åldringar som finns i hemtjänsten. Det är olika status
              och olika möjligheter till hjälp, stöd och att ha bilar, telefoner
              och liknande.
            </seg>
            <seg n="3f882063">
              Det krävs ett omtänkande på det här området. Jag menar att det
              krävs att ni i regeringen kopplar ihop de här frågorna. Nedskärningarna
              och neddragningarna har inneburit urholkningar, försämringar och
              ökad stress. Det är vi helt överens om. Men det är inte bara det.
              Det börjar ju redan på morgonen.
            </seg>
            <seg n="02d879cc">
              Dagen börjar med ont i magen för väldigt många kvinnor som går
              till dagis och lämnar barnen och möter en oro för att det är för
              lite personal, men man lämnar ändå. Sedan går man till pendeltåget
              om man bor i någon större stad, och så går inte det utan man kommer
              för sent. Sedan kommer man till sitt eget jobb, och där fattas
              det personal så det blir stressigt. Sedan ringer personalen från
              dagis och säger att nu har Lisa fått snuva så du får komma och
              hämta henne. Så går det på, och så finns gamla farmor inom äldrevården
              som inte fungerar och så vidare. Jag tror att arbetslivsministern
              känner till detta.
            </seg>
            <seg n="95bb7abe">
              Det är helheten som vi måste titta på. När man diskuterar sjukskrivningarna,
              ohälsan och dominansen av kvinnor, är man då i regeringen beredd
              att sätta sig ned och föra en departementsöverskridande diskussion
              om detta? Det går inte att göra bara en enda sak på ett enda ställe.
              Man måste ta upp alla de olika faktorerna och komma fram till
              förslag på lösningar på alla de olika ställena, lösningar som
              samverkar och går åt ett och samma håll, nämligen åt det hållet
              att vi måste förändra den maktordning som i dag styr våra liv,
              inte minst våra arbetsliv. Finns det sådana diskussioner i regeringen
              inom ramen för diskussionen om ohälsan och sjukskrivningarna?
              Om det inte finns det måste jag naturligtvis ställa frågan varför
              inte.
            </seg>
          </u>
          <note type="speaker" n="d772dd5a">
            Anf. 68 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-8bfc825f3ecfbeaf-1" n="98104b25">
            <seg n="8b0b455d">
              Fru talman! Jag förstår att man inte kan göra allting nu, att
              man behöver vissa utredningar, men jag tror ändå att man kan göra
              ganska mycket nu utan att förlänga den här tiden alltför mycket.
              Man måste kunna pröva nya metoder. Jag har ett exempel från Polismyndigheten
              i Halland. Där anställde man en massör. Jag vet inte om det finns
              ett samband eller inte, men Halland har polisens lägsta ohälsotal.
              Beröring utsöndrar hormoner som gör att det är stressreducerande,
              avkopplande och ökar välbefinnandet. Kanske är det en bra metod.
            </seg>
            <seg n="e67cbbcf">
              Jag frågar mig hur en ensamstående mamma ska kunna ta sig råd
              att gå på massage när hon knappast har råd att köpa mat. Det finns
              också mycket som pekar på att kvinnor får en sämre rehabilitering,
              till exempel efter en hjärtinfarkt. Docent Karin Schenk på KS
              här i Helsingfors menar att kvinnor har mycket sämre förutsättningar
              att bli friska efter en allvarlig sjukdom.
            </seg>
            <seg n="5fd0b1ac">
              Arbetsgivare och fack har ett stort ansvar. Jag tycker att de
              gör alldeles för lite. Nu ska man vara alkoholist för att få åka
              till något behandlingshem. Men om någon har en annan sjukdom,
              varför kan man då inte tänka sig att personen får en vecka eller
              två på ett rehabiliteringshem för att samla kraft och styrka och
              komma tillbaka?
            </seg>
            <seg n="25706e7b">
              Jag har, liksom ministern, ett förflutet inom fackföreningsrörelsen.
              Jag tycker att vi har varit alldeles för dåliga på att sätta press
              och komma vidare. Jag har ett förslag. Efter tillväxtsamtalen
              som Göran Persson kallade till är det kanske dags att kalla till
              någon form av frisknärvarosamtal med privata och offentliga arbetsgivare,
              facken och så vidare. Jag vill slutligen ändå påstå att många
              kvinnor jobbar inom den offentliga sektorn. Där har staten ett
              särskilt arbetsgivaransvar för ohälsan. Det tycker jag inte att
              regeringen kan springa ifrån.
            </seg>
          </u>
          <note type="speaker" n="b6f1458a">
            Anf. 69 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-4d026235ef86b54a-2" n="6c87aa7f">
            <seg n="0f263c12">
              Fru talman! Låt mig börja med att säga att det görs många bra
              saker ute på arbetsplatserna och i arbetslivet. Regeringen gör
              också en del, men jag kan lämna det därhän just nu. Det pågår
              väldigt konstruktiva projekt där man angriper den här problematiken
              på arbetsplatsen utan att bara sortera utifrån vad som är förorsakat
              i arbetslivet och ser att det finns möjlighet att hjälpa människor
              tillbaka till arbetslivet om man går systematiskt till väga. Det
              förutsätter att den högsta ledningen tar ett aktivt ansvar, oavsett
              om det är ett privat företag eller om det är en offentlig förvaltning.
              Det ledningsansvaret kan regeringen inte ta åt någon annan, men
              regeringen kan underlätta och peka på nödvändigheten av en stärkt
              ledarfunktion som förstår att se människor utifrån de förutsättningar
              de som unika individer har, vare sig de är kvinnor eller män.
              En ledning som ser var människor befinner sig i sitt liv kommer
              också att kunna motverka onödig ohälsa som beror på att människor
              tappar kontroll i livet vare sig det beror på arbetet, fritiden
              eller hemförhållandena.
            </seg>
            <seg n="5191fac8">
              Gudrun Schyman frågar: Finns det något arbete mellan departementen?
              Ja, det gör det. Men det kan säkert bli bättre. Att se den här
              frågan som en helhet är naturligtvis nödvändigt. Det första försöket
              till en nydaning gjorde statsministern när han satte ihop nuvarande
              ministerportföljer där arbetslivsfrågorna fick integreras med
              arbetsmarknadsfrågor och frågor om ohälsa och där det sker en
              gränsövergång mellan Socialdepartementet och Näringsdepartementet.
              Det går säkert att göra mer. Jag kan försäkra Gudrun Schyman om
              att den diskussionen finns levande i det dagliga arbetet i regeringen.
            </seg>
            <seg n="4bb53751">
              Det är lätt att säga att det är på tiden att någonting görs och
              att det har sett olika ut i arbetslivet under långa tider. Det
              håller jag med om. Det ser olika ut. Trots att Gudrun Schyman
              har suttit i den här kammaren i varje fall i 20 år är det fortfarande
              mycket kvar att göra. Jag har haft ett år på mig, och naturligtvis
              har jag inte kunnat åstadkomma lika mycket som Gudrun Schyman
              har åstadkommit på 20 år. Men vi håller på.
            </seg>
            <seg n="7536d450">
              Sedan säger Gudrun Schyman att regeringen måste utforma en arbetslivspolitik
              och en politik mot ohälsan som verkligen attackerar den maktordning
              och de strukturer som finns. Jag kan upprepa igen att vi är överens
              om detta. Och vi har också en grupp tillsammans med Vänsterpartiet
              och Miljöpartiet som arbetar med frågor om ohälsa och som ska
              utforma en politik mot ohälsan. Jag kan försäkra Gudrun Schyman
              om att jag känner mig trygg med Vänsterpartiets närvaro i den
              gruppen.
            </seg>
          </u>
          <note type="speaker" n="2bfc6988">
            Anf. 70 GUDRUN SCHYMAN (v):
          </note>
          <u who="gudrun_schyman_330877" xml:id="i-c3f4981ec4ba2925-2" n="0b09174a">
            <seg n="ccb18a68">
              Fru talman! Jag får hoppas att arbetslivsministern ser den här
              debatten som en inspiration till det fortsatta arbetet som ni
              ska göra i den gruppen.
            </seg>
            <seg n="9d323baa">
              Det som oroar mig är just att man departementsvis håller isär
              frågorna och inte riktigt ser att man för att angripa den här
              patriarkala maktordningen, som vi är överens om existerar och
              som gör sig väldigt tydlig på många sätt just inom arbetslivets
              område, behöver titta på hela systemet, hela mönstret.
            </seg>
            <seg n="a0715fff">
              När man diskuterar frågan om sjukskrivningarna och ohälsan måste
              man också ta in en diskussion om hur balansen mellan det betalda
              och det obetalda arbetet ser ut. Det är nödvändigt att ta in en
              sådan diskussion. Då handlar det mycket konkret om föräldraförsäkringen.
              Vilken inverkan har den för att upprätthålla den här maktordningen
              inom arbetslivet? Om det visar sig att den göder och stöder en
              sådan maktordning måste man naturligtvis ifrågasätta den.
            </seg>
            <seg n="916c9ddd">
              Det gäller också diskussionen om pengar till kommuner och landsting.
              Det är riktigt att staten inte är direkt arbetsgivare på många
              håll, men staten har ändå ett ansvar för välfärdspolitiken. Det
              handlar då naturligtvis om pengar till kommuner och landsting
              så att man har någonting att förhandla om när man ska rusta upp
              den del av arbetsmarknaden som är kvinnors och förse den med samma
              administrativa och tekniska uppbackning och stöd som finns inom
              den manliga sfären. Så visst finns det mycket ansvar hos regeringen.
            </seg>
            <seg n="12759c6b">
              Avslutningsvis vill jag säga att nästa gång jag ställer en interpellation
              till arbetslivsministern i detta ärende, vilket jag säkert kommer
              att göra, hoppas jag att jag får ett svar som inte handlar om
              att man ska följa upp utan som handlar om att man har en ambition
              att förstå maktordningen och se komplexiteten och inte leta efter
              några enskilda lösningar. Ett brett samarbete är vad som krävs
              också i regeringen i dessa frågor.
            </seg>
          </u>
          <note type="speaker" n="b01507e9">
            Anf. 71 Statsrådet HANS KARLSSON (s):
          </note>
          <u who="hans_karlsson_minister_2002" xml:id="i-4d026235ef86b54a-3" n="6c87aa7f">
            <seg n="182559a8">
              Fru talman! Med risk för att Gudrun Schyman blir besviken tänker
              jag återkomma när det gäller behovet av att följa upp, därför
              att om vi inte förstår resultat och effekter av det som vi gör
              kan vi gå vilse. Och vi ska både följa upp, attackera och angripa
              både maktstrukturer och inte minst dåliga arbetsmiljöer. Det är
              inte bara maktstrukturer. Det handlar om ren och skär dålig arbetsmiljö
              för enskilda individer som i det dagliga jobbet utan hjälpmedel
              står och lyfter på gamla människor och inte orkar med det helt
              enkelt därför att det fysiskt är för tungt. Får man dessutom inte
              möjlighet att ta paus och återhämta sig blir det övermäktigt.
            </seg>
            <seg n="099d5370">
              Ja, detta hänger ihop hur föräldraförsäkringen är utformad har
              säkert betydelse för hur arbetslivet fungerar för enskilda människor.
              Hur kommuner och landsting finansieras har naturligtvis betydelse
              för hur enskilda människor kan fungera bättre i sitt arbete. Och
              jag är alldeles övertygad om att vi nu har sett och ser den första
              generationen kvinnor inom vården som i verklig mening har dubbelarbetat,
              som både har haft ett heltidsjobb eller ett deltidsjobb och förvärvsarbetat
              ett helt liv och också haft huvudansvaret hemmavid och att det
              nu har satt sina spår i form av både utbrändhet och belastningssjukdomar
              och skador som har drabbat kvinnor. Det som var männens stora
              skador på 60-, 70- och 80-talen finns nu hos kvinnor i form av
              utslitna axlar och nackar. Detta hänger naturligtvis ihop.
            </seg>
            <seg n="ff6da9bd">
              Vi kommer säkert att återkomma, Gudrun Schyman, och jag ser fram
              emot dessa interpellationsdebatter.
            </seg>
          </u>
          <note n="58a99b45">
            Överläggningen var härmed avslutad.
          </note>
          <note n="caa07e8c">
            14 § Svar på interpellation 2003/04:87 om bidrag till ungdomsorganisationer
            för internationell verksamhet
          </note>
          <note type="speaker" n="afb1abfc">
            Anf. 72 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-c73014df50549bf2-5" n="614c5fa1" next="i-c1223a491c51a841-5">
            <seg n="3786f64f">
              Fru talman! Helena Höij har frågat mig vilka åtgärder jag avser
              att vidta för att öka ungdomars möjligheter till löpande internationell
              verksamhet samt om jag är beredd att se över det statliga stödet
              till ungdomsorganisationerna så att de ges bidrag för sin internationella
              verksamhet.
            </seg>
            <seg n="a5d845ce">
              Jag instämmer med Helena Höij om att det är viktigt att föra
              samman människor med olika bakgrund och skapa förutsättningar
              för möten mellan olika grupper. Det är särskilt viktigt att ungdomar
              ges möjligheter till möten och erfarenhetsutbyten med ungdomar
              från andra länder.
            </seg>
            <seg n="58b5a336">
              Jag kan konstatera att ungdomar i dag ges en rad olika möjligheter
              till internationellt utbyte dels genom skolan, dels genom ungdomsorganisationernas
              försorg. Både Ungdomsstyrelsen och Internationella programkontoret
              för utbildningsområdet arbetar för att bredda deltagandet i internationella
              utbyten, för att nå grupper som annars inte skulle delta.
            </seg>
            <seg n="0746b076">
              En undersökning av ungdomars attityder och värderingar, De kallar
              oss unga , som Ungdomsstyrelsen genomförde 2002 (Ungdomsstyrelsens
              Skrifter 2003:1), visar att ca 2 % av ungdomar i åldern 1625 år
              varit utanför Sverige som volontär eller biståndsarbetare och
              att 9 % av ungdomarna har deltagit i ett ungdomsutbyte.
            </seg>
            <seg n="a6e70817">
              Skolverket fördelar ekonomiskt stöd till de gymnasieskolor, som
              inom de yrkesförberedande utbildningarna förlägger delar av den
              arbetsplatsförlagda utbildningen (APU) utomlands. Internationella
              programkontoret för utbildningsområdet lämnar information och
              ekonomiskt stöd till skolor, företag, organisationer och enskilda
              individer som vill delta i internationellt utbildningssamarbete.
              Utbyten för ungdomar och lärare är en viktig del av verksamheten.
              Antalet svenska deltagare, som deltog i programkontorets olika
              program, uppgick 2001 till 5 349, varav ett stort antal var ungdomar.
              Utöver detta deltog många i det nordiska samarbetsprogrammet Nordplus-junior,
              som beräknas ha totalt 2 500 deltagare per år.
            </seg>
          </u>
          <note n="00528422">
            Ungdomsstyrelsen fungerar som programkontor för EU-programmet
            Ungdom vilket pågår under en sjuårsperiod, 20002006. Programmet
            består till största delen av ungdomsutbyte för ungdomsledare och
            ungdomar i åldern 1525 år. I programmet ingår också bland annat
            volontärtjänst och olika typer av ungdomsinitiativ. Under 2002
            deltog 1 417 ungdomar från Sverige i EU-programmet Ungdom. Dessutom
            deltog 1 472 utländska ungdomar i programmet.
          </note>
          <u who="lena_hallengren_minister_2002" xml:id="i-c1223a491c51a841-5" n="614c5fa1" prev="i-c73014df50549bf2-5">
            <seg n="53366e7c">
              Jag vill poängtera att det är särskilt viktigt att arbeta för
              att ungdomar, som inte vanligen deltar i internationella sammanhang,
              ges möjlighet och även uppmuntras till att delta i internationellt
              utbyte. Bland de utbytesprojekt inom EU-programmet Ungdom, som
              Ungdomsstyrelsen beviljat medel under 2002, utgörs andelen projekt
              som riktar sig till unga som vanligen inte deltar i internationellt
              utbyte till 52 %, vilket är en ökning sedan tidigare år.
            </seg>
            <seg n="c69eec80">
              Ungdomsstyrelsen har också under åren 19982003 fördelat medel
              ur Allmänna arvsfonden för utveckling av ungdomssamarbete i Östersjö-
              och Barentsregionen. Hösten 2003 har Ungdomsstyrelsen tillförts
              medel ur Allmänna arvsfonden för ungdomsutbyten i EU:s östra gränsregion,
              bland annat i Ryssland, Vitryssland och Ukraina.
            </seg>
            <seg n="caa26ab3">
              Landsrådet för Sveriges ungdomsorganisationer (LSU) strävar efter
              att öka ungdomsorganisationernas kompetens i internationella frågor.
              LSU har bland annat beviljats stöd från Allmänna arvsfonden för
              ett projekt som syftar till att utveckla samarbetet med Öst- och
              Centraleuropa.
            </seg>
            <seg n="1d4b085d">
              Sammanfattningsvis finner jag att det i dag finns goda möjligheter
              för ungdomar att genom olika ungdomsutbytesprogram närma sig andra
              kulturer och få kontakter med ungdomar i olika länder såväl inom
              Europa som i den så kallade tredje världen. Jag anser inte att
              det finns anledning till något initiativ från min sida i den delen.
            </seg>
            <seg n="11b2078a">
              Huvudsyftet med de statliga bidragen till ungdomsorganisationerna
              är att stödja det ideella engagemanget bland ungdomar. Detta stöd
              har som främsta syfte att stödja ungdomsorganisationernas reguljära
              verksamhet. Grundtanken är att varje enskild ungdomsorganisation
              ansvarar för att forma sin egen verksamhet. Jag ser inte att det
              finns anledning att rikta delar av statsbidraget för att ungdomsorganisationerna
              ska använda det till internationell verksamhet. Som jag har nämnt
              finns det ju ett stort antal möjligheter för ungdomar att delta
              i ungdomsutbyte och olika internationella projekt. Jag är således
              inte beredd att se över det statliga bidraget till ungdomsorganisationerna.
            </seg>
          </u>
          <note type="speaker" n="2799670b">
            Anf. 73 Tredje vice talman HELENA HÖIJ (kd):
          </note>
          <u who="helena_hoij_3_vice_talman" xml:id="i-194c2f3635725283-0" n="37467a9e">
            <seg n="d8e2cae2">
              Fru talman! Jag vill tacka ungdomsministern för svaret. Jag kan
              i stort sett hålla med henne om att ungdomar i dag ges en rad
              olika möjligheter till internationellt utbyte. Utgångspunkten
              i min interpellation var just också den att ungdomar har egna
              internationella erfarenheter och att deras perspektiv på livet
              inte är begränsat till den stad eller den landsända som de bor
              i, även om det, som sagt, finns grupper i samhället som inte deltar
              i verksamhet med internationella kontakter.
            </seg>
            <seg n="807c1230">
              Jag tror dock att ungdomar och deras organisationer skulle kunna
              bidra i än större utsträckning, till exempel i utvecklingsbiståndet
              där många projekt i dag, inte minst när det gäller internationell
              demokratiutveckling, har stort inslag av ungdomar och deras organisationer.
              Här vet jag att kravet på 20-procentig egenfinansiering, som nu
              gäller även för ungdomsorganisationer, innebär ett problem för
              många.
            </seg>
            <seg n="91f2c26d">
              Men, fru talman, min interpellation rörde inte främst detta,
              inte heller enskilda personers möjligheter till internationella
              kontakter, som statsrådet i sitt svar uppehöll sig vid. Det är
              inte därför som jag anser att ungdomsorganisationerna ska ha goda
              möjligheter till löpande och kontinuerliga internationella kontakter,
              utan det är för att, precis som jag skriver i min interpellation,
              jag tror att det är ett sätt att stärka ungdomars demokratiska
              engagemang, inte minst i internationellt beslutsfattande.
            </seg>
            <seg n="dc5e1f13">
              I en alltmer internationaliserad värld fattas alltfler beslut
              i internationella sammanhang stater emellan. Sveriges medlemskap
              i EU har ju till och med inneburit att beslut fattas på överstatlig
              nivå. Vi vet att förtroendet för fattade beslut minskar ju längre
              bort från vanliga medborgare, om uttrycket tillåts, som beslutsfattarna
              sitter. Och förtroendet för internationell politik och internationellt
              fattade beslut är tyvärr alldeles för lågt i dag.
            </seg>
            <seg n="ac66f60d">
              I Sverige har vi en lång tradition av ett brett deltagande i
              de demokratiska beslutsprocesserna och i politiken, politiken
              i vid mening. Vi har lyckats göra många grupper delaktiga, inte
              bara genom breda remissförfaranden utan också genom relativt transparenta
              beslutsprocesser som underlättar eller möjliggör opinionsbildning.
            </seg>
            <seg n="9f39253c">
              Jag anser att det är viktigt att medborgarnas delaktighet och
              de demokratiska processerna hänger med när besluten flyttas och
              delvis byter arena.
            </seg>
            <seg n="081342f9">
              Jag vill därför förtydliga min fråga, fru talman, till ungdomsministern
              och fråga henne hur hon ser på opinionsbildning på till exempel
              europeisk nivå.
            </seg>
            <seg n="2b7c53da">
              Statsrådet säger att det statliga stödet till ungdomsorganisationerna
              har som främsta syfte att stödja ungdomars reguljära verksamhet.
            </seg>
            <seg n="d9e57a4b">
              Fru talman! Jag vill med anledning av detta även fråga statsrådet
              hur hon ser på de politiska ungdomsförbundens reguljära verksamhet,
              på elevorganisationernas verksamhet och på ungdomars miljö- och
              kulturorganisationers verksamhet. Borde inte deras reguljära verksamhet
              kunna omfatta löpande kontinuerliga kontakter med deras internationaler
              och systerorganisationer i andra länder?
            </seg>
          </u>
          <note type="speaker" n="109549a2">
            Anf. 74 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-d602b277e5f232d1-24" n="614c5fa1">
            <seg n="bdd4e3cc">
              Fru talman! Vi kanske faller varandra i talet lite grann, Helena
              Höij och jag. Jag har ingen annan uppfattning än att internationellt
              utbyte, internationellt samarbete och internationella relationer
              är betydelsefulla, inte minst för unga människor som växer upp
              i en värld som inte bara påverkas här hemma av de lokala besluten
              utan naturligtvis också på andra nivåer. När det gäller den globala
              nivån men också den europeiska nivån känns naturligtvis möjligheten
              att påverka alltid mindre när besluten fattas längre bort. Att
              hela tiden försöka åstadkomma möjlighet att faktiskt fatta beslut
              så nära människor som möjligt är naturligtvis betydelsefullt.
            </seg>
            <seg n="93aa3d1d">
              När det gäller den europeiska nivån och opinionsbildning spelar
              European Youth-formen en väldigt stor roll. Man samordnar de olika
              landsorganisationerna, det vill säga LSU i Sverige och dess motsvarighet
              i andra länder. Det är en betydelsefull del av opinionsbildningen.
              Men jag tror också att den förening, det parti, den kyrka, den
              organisation man deltar i också finns som opinionsbildare på internationell
              och europeisk nivå. Det är nog än viktigare.
            </seg>
            <seg n="1f491636">
              Det finns grupper som inte deltar, sade Helena Höij, och det
              är riktigt. Även om vi inte ska tala om enskilda program och möjligheter
              för enskilda ungdomar, tror jag att möjligheterna till arbetsplatsförlagd
              utbildning utomlands, som Skolverket tillskjuter medel till, men
              också möjlighet att via programmet Ungdom faktiskt vistas i ett
              annat land. Det vänder sig verkligen till ungdomar som av olika
              skäl kanske inte hade lämnat vare sig Sverige, skolan eller jobbet
              för att vara någon annanstans och skaffa sig de erfarenheterna.
            </seg>
            <seg n="6566537f">
              Jag tror att avslutningsfrågan, som jag inte riktigt hann skriva
              ned, handlade om möjligheterna för politiska ungdomsförbund och
              andra föreningar och organisationer att utöva ett samarbete med
              sina internationaler och annat. De är naturligtvis en del, som
              jag ser det, av en reguljär verksamhet. När jag säger att ungdomsorganisationerna
              har statliga anslag och bidrag för att ägna sig åt sin reguljära
              verksamhet handlar det ju inte enbart om administrativa uppgifter
              eller om den nationella verksamheten, utan varje organisation
              gör ju sina prioriteringar. Det är ungefär där jag landar när
              det gäller interpellationsfrågan, om det finns skäl att se över
              det statliga bidragssystemet. Jag tycker inte att det finns skäl
              att göra det utifrån dessa förutsättningar så länge bidraget är
              så fritt att varje organisation utifrån sina förutsättningar faktiskt
              kan använda detta anslag. Om det sedan är för internationell eller
              nationell verksamhet måste vara upp till varje ungdomsorganisation.
            </seg>
          </u>
          <note type="speaker" n="7280c95f">
            Anf. 75 Tredje vice talman HELENA HÖIJ (kd):
          </note>
          <u who="helena_hoij_3_vice_talman" xml:id="i-194c2f3635725283-1" n="37467a9e">
            <seg n="b8ce0584">
              Fru talman! Jag får tacka för kompletteringarna av svaret men
              beklagar att ungdomsministern ändå så tydligt säger att statsbidragen
              som de ser ut i dag inte behöver förändras eller ses över. Jag
              vet att många ungdomsorganisationer, inte minst de politiska,
              i dag har svårt att upprätthålla en nivå på sina kontakter med
              sina systerorganisationer på både den globala och den europeiska
              arenan.
            </seg>
            <seg n="5dfcd820">
              Vad som är specifikt för just ungdomsorganisationerna är att
              de relativt ofta byter ledning och byter aktiva medlemmar. Det
              är alltså väldigt viktigt att kunna ha en kontinuerlig verksamhet.
              Man kan inte hänga upp ett internationellt utbyte eller ett internationellt
              kontaktnät på en person, utan det är viktigt att det kan gå i
              arv, att man kan överlämna kontakter och så vidare. Därför tycker
              jag att det är viktigt att vi försäkrar oss om att ungdomar och
              deras organisationer har möjlighet att hänga med i den alltmer
              internationaliserade värld som vårt samhälle blir.
            </seg>
            <seg n="be1af9da">
              Jag vill ändå ge ungdomsministern ytterligare en chans, fru talman,
              att komplettera sitt svar på frågan om det inom något område finns
              möjligheter till ökat stöd eller till förändringar. Gud bevars
              handlar inte allt om pengar, även om resurserna när det gäller
              internationell verksamhet naturligtvis är oerhört viktiga. Hur
              ser ungdomsministern på det här? Finns det några möjligheter att
              öka stödet till ungdomsorganisationerna i den här verksamheten
              så att de kan ha kontinuerliga kontakter med sina systerorganisationer?
            </seg>
          </u>
          <note type="speaker" n="71633095">
            Anf. 76 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-d602b277e5f232d1-25" n="614c5fa1">
            <seg n="b0a11e58">
              Fru talman! Jag finner ingen anledning att se över statsbidragen
              till ungdomsorganisationerna det var mitt svar av det skälet att
              bidragen är så fria att varje ungdomsorganisation kan göra sin
              egen bedömning. Om vi börjar rikta bidragen och tala om att så
              här mycket borde ägnas åt den här sortens verksamhet och så här
              mycket åt jämställdhet, integration, studier eller medlemsrekrytering
              har vi helt plötsligt inte ungdomsorganisationer som är fria att
              styra sin egen verksamhet.
            </seg>
            <seg n="fb4a05e3">
              Helena Höij får gärna i sitt sista inlägg förtydliga sin fråga
              med på vilket sätt man skulle se över detta. Det är klart att
              ökade resurser alltid är någonting som ungdomsorganisationer ser
              positivt på, vilket jag har full förståelse för. Mer resurser
              ger alltid möjlighet att skapa än mer verksamhet.
            </seg>
            <seg n="43b78037">
              Jag vet att de politiska ungdomsförbunden inte är helt överens,
              men de för mycket diskussioner om mandatbundna stöd och över huvud
              taget om hur man som organisation ska värderas kontra andra ungdomsorganisationer.
              Detta är ju en betydligt större fråga än att diskutera möjligheterna
              till internationell verksamhet.
            </seg>
            <seg n="fdb8e322">
              Ungdomsorganisationerna får ungefär 65 miljoner i reguljära statsbidrag.
              Stödet, får vi väl uttrycka det som, från Svenska Spel, där man
              alltså får del av avkastningen från Svenska Spel, är nu uppe i
              143 miljoner kronor. Möjligheten att använda alltmer resurser
              till alltmer verksamhet tilldelas alltså såväl de politiska ungdomsförbunden
              som andra organisationer.
            </seg>
            <seg n="a6327c44">
              Helena Höij får gärna förtydliga sin fråga något. Det finns ingen
              aktuell diskussion i dag som handlar om att det skulle tillföras
              mycket mer resurser. Däremot tillkommer det många nya ungdomsorganisationer
              som slåss om det utrymme som finns och som naturligtvis har olika
              verksamheter som också konkurrerar med varandra. Det är klart
              att ungdomar som är väldigt intresserade av internationell verksamhet
              sannolikt söker sig till de organisationer och den verksamhet
              som de tycker är mest lyckosam, så i den meningen finns det förstås
              också en konkurrens mellan ungdomsförbunden.
            </seg>
            <seg n="5b0265bf">
              Möjlighet till internationell verksamhet finns, hävdar jag. Men
              det är klart att det är en fråga om prioritering bland all den
              verksamhet som man vill ordna. Ungdomsorganisationer är ju ofta
              väldigt ambitiösa och vill inte ha bara en sorts verksamhet. Men
              de politiska ungdomsförbunden kan ju använda sitt stöd tillsammans
              med medlemsavgifter, stödet från moderpartierna och annat. Den
              möjligheten finns för dem liksom för alla andra.
            </seg>
          </u>
          <note type="speaker" n="d4b46134">
            Anf. 77 Tredje vice talman HELENA HÖIJ (kd):
          </note>
          <u who="helena_hoij_3_vice_talman" xml:id="i-194c2f3635725283-2" n="37467a9e">
            <seg n="30a72fb6">
              Fru talman! Jag vill börja med att tacka statsrådet för debatten.
              Hon har ju ändå kompletterat det svar hon först gav, även om jag
              tvingas konstatera att hon inte är beredd att se över bidragen
              till ungdomsorganisationerna i syfte att stödja även deras reguljära
              internationella verksamhet och kontakterna med systerorganisationer.
            </seg>
            <seg n="35455e5e">
              Jag ska självklart komplettera min fråga på det sätt som statsrådet
              ville. Det gällde just det som min interpellation handlar om,
              nämligen att jag har fått signaler, inte bara från de politiska
              ungdomsförbunden, om att det är svårt att rymma den internationella
              verksamheten i det reguljära stödet. När nu det europeiska samarbetet
              utökas med länderna kring Östersjön och så vidare blir det också
              större konkurrens om de resurser som finns till exempel inom EU-systemet,
              vilket har gjort att svenska ungdomsorganisationer har fått det
              svårare att klara av det här med kontinuitet, generationsväxling
              och så vidare.
            </seg>
            <seg n="7d50024d">
              Jag tror att det är otroligt viktigt att vi försäkrar oss om
              att det civila samhället ges förutsättningar att delta både på
              den globala och på den europeiska arenan om svenskarna ska känna
              sig delaktiga i detta samarbete och ha förtroende för de beslut
              som vi gemensamt fattar. Här har staten ett särskilt ansvar för
              ungdomarnas möjligheter.
            </seg>
            <seg n="9ff2264b">
              Det internationella samarbetet, inte minst på EU-nivå, handlar
              om utbildning, arbetsmarknad, miljö och så vidare frågor som engagerar
              ungdomar. Det är detta engagemang som jag anser att vi måste ta
              till vara, och vi ska ta till vara det inom ungdomarnas egna organisationer.
            </seg>
          </u>
          <note type="speaker" n="13898ada">
            Anf. 78 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-d602b277e5f232d1-26" n="614c5fa1">
            <seg n="6ff87b9f">
              Fru talman! Med risk för att upprepa mig vill jag säga att det
              reguljära statsbidraget kan användas precis som önskvärt inom
              respektive ungdomsorganisation. Den dagen vi har stora nya resurser
              att fördela är det klart att jag som ungdomsminister slåss för
              ungdomsorganisationernas väl och ve; det råder ingen tvekan om
              det.
            </seg>
            <seg n="2b1ff30a">
              Många gånger handlar det inte om resurser utan om att ungdomsorganisationerna
              är alltför små. De klarar inte av, oavsett ekonomiska resurser,
              att befinna sig i så många olika länder, hålla alla dessa kontakter
              och klara administrationen. Här är LSU en viktig samordningspart,
              likaså Centrum för internationellt ungdomsutbyte som har samarbeten
              ihop med Sida, Sweden World Youth, Kambodja, Costa Rica, Thailand
              det finns många länder där man kan delta.
            </seg>
            <seg n="cdc815d2">
              När man som enskild organisation kanske känner sig lite för liten
              eller känner att de administrativa uppgifterna är en övermäktiga
              finns alla förutsättningar att faktiskt samarbeta med andra ungdomsorganisationer.
              Man kan då passa på att ta kontakt med sin systerorganisation
              eller med ett projekt som har ett ämne man är särskilt intresserad
              av.
            </seg>
            <seg n="b657c3df">
              Jag menar nog att ungdomsorganisationerna har ganska goda förutsättningar.
              Det gäller att ta vara på dem och att hitta rätt i djungeln av
              alla de anslag och bidrag som faktiskt finns till för ungdomsorganisationerna.
              Jag hoppas att LSU lever upp till den roll man har i det fallet.
            </seg>
          </u>
          <note n="58a99b45">
            Överläggningen var härmed avslutad.
          </note>
          <note n="3e869e32">
            15 § Svar på interpellation 2003/04:92 om integration och folkbildning
          </note>
          <note type="speaker" n="1e441257">
            Anf. 79 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-d602b277e5f232d1-27" n="614c5fa1">
            <seg n="830b4840">
              Fru talman! Birgitta Sellén har frågat integrationsminister Mona
              Sahlin vilka åtgärder hon är beredd att vidta för att öka folkbildningsmöjligheterna
              för invandrare och därmed öka integrationen mellan olika invandrare
              och svenskar. Eftersom frågor rörande folkbildning ligger inom
              mitt ansvarsområde har interpellationen lämnats över till mig
              för att besvaras.
            </seg>
            <seg n="9e5ff31c">
              Den verksamhet som bedrivs inom både studieförbund och folkhögskolor
              har betydelse för invandrares integration. Folkbildningen verkar
              oberoende av etniska, religiösa och sociala gränser, och invandrarorganisationerna
              samverkar i dag med olika studieförbund och folkhögskolor. Enligt
              förordningen om statsbidrag till folkbildningen är syftet med
              statens stöd bland annat att stärka och utveckla demokratin och
              skapa engagemang för att delta i samhällsutvecklingen. I denna
              förordning anges personer med utländsk bakgrund, deltagare med
              funktionshinder och arbetslösa som särskilt viktiga målgrupper
              för folkbildningen.
            </seg>
            <seg n="f1dba4a3">
              Ansvarsfördelningen mellan staten och folkbildningen, som gäller
              sedan 1991, innebär att staten lägger fast syften med de statliga
              bidragen och folkbildningens anordnare lägger själva fast målen
              för verksamheten. Denna ansvarsfördelning ger folkbildningen ett
              långtgående mandat att själv, genom Folkbildningsrådet, avgöra
              hur statens bidrag ska användas och fastställa kriterier för fördelningen
              mellan folkbildningens olika aktörer.
            </seg>
            <seg n="987948fa">
              Denna av riksdagen fastställda ordning lägger ett stort ansvar
              på Folkbildningsrådet att anpassa fördelningen av medel till förändrade
              behov inom folkbildningen och samhället. Folkbildningsrådet ensamt
              avväger balansen mellan å ena sidan kraven på kontinuitet och
              stabilitet i bidragsgivningen och å andra sidan behovet av flexibilitet
              för att möta nya behov. Staten prövar återkommande, på grundval
              av statliga utvärderingar, om statens syften med statsbidraget
              kan anses ha uppnåtts.
            </seg>
            <seg n="47ab6f79">
              Birgitta Sellén påpekar att hon är medveten om att det pågår
              en utredning om folkbildning. Jag vill förtydliga detta med att
              det är den andra statliga utvärderingen sedan 1991 som nu pågår
              i syfte att klarlägga om statens syften med bidraget till folkbildningen
              uppfylls. I uppdraget ingår bland annat att belysa vilken betydelse
              folkbildningen har för integrationsarbetet.
            </seg>
            <seg n="5195e8bf">
              Som ett komplement till utvärderingen har medel ställts till
              Folkbildningsrådets disposition för att rådet tillsammans med
              berörda aktörer ska formulera folkbildningens syn på dess framtida
              roll och uppgifter. För att ytterligare bredda beslutsunderlaget
              har regeringen i juni 2003 tillsatt en utredning som ska undersöka
              vilka grupper som inte deltar i folkbildning och skälen till att
              de inte deltar. Samtliga uppdrag ska redovisas våren 2004.
            </seg>
            <seg n="a9c71773">
              Jag räknar med att på så sätt inom en relativt snar framtid få
              ett fullödigt underlag som belyser de frågor som Birgitta Sellén
              lyfter fram. Folkbildningens förmåga att möta invandrares behov
              kommer att vara en viktig faktor vid regeringens bedömning av
              om syftena med bidraget till folkbildningen har uppfyllts. Det
              är självklart att folkbildningen även i framtiden ska ha en betydelsefull
              roll i integrationen mellan olika samhällsgrupper.
            </seg>
          </u>
          <note n="6c5b9d12" type="speaker">
            Anf. 80 BIRGITTA SELLÉN (c):
          </note>
          <u who="birgitta_sellen_2e354f" xml:id="i-b53589a6102a6280-0" n="313fa9cd">
            <seg n="8c221d83"/>
            <seg n="021d372b">
              Fru talman! Tack för svaret! Jag lyssnade nu för att se om man
              kanske tolkade det annorlunda än när man läste det, men jag upplever
              det fortfarande som ett väldigt allmänt hållet svar som jag hade
              kunnat läsa mig till i vilka papper som helst. Kanske kommer vi
              fram till mer lösningar under debatten.
            </seg>
            <seg n="92b7d6c0">
              Jag hade också tänkt mig att få svar av Mona Sahlin eftersom
              jag tycker att detta är ett integrationsprojekt.
            </seg>
            <seg n="909db015">
              Folkbildningen är värdefull och viktig. Där vet jag att ministern
              och jag har samma syn. Jag tror också att den kommer att få en
              allt större uppgift i framtiden. Vi vet att våra ungdomar i dag
              behöver få en bättre utbildning. Mer än 20 % går ut skolan utan
              godkända betyg, och dessa kommer att behöva läsa upp sina betyg
              bland annat i folkbildningens regi.
            </seg>
            <seg n="eadd5424">
              Så övergår jag till dagens ämne. Folkbildningen nås av över två
              miljoner medborgare, vilket kan ses som ett väl godkänt betyg
              åt deras verksamhet. Deras pedagogik bygger på att stärka självkänslan
              och på att man ska få en självkännedom som ett led i den personliga
              mognaden.
            </seg>
            <seg n="55153ee9">
              I de mål som har tagits fram för folkbildningen finns det bland
              annat med att integrationen mellan gamla och nya svenskar ska
              öka. Det är ett mål som jag ställer upp på till hundra procent.
              Folkbildningen är en källa till praktisk integration och ett sätt
              att lyfta människor i samhället, de som bäst behöver det. Mona
              Sahlin sade tidigare i höst i ett svar på en fråga om integrationen:
              En särskilt viktig målgrupp för statens stöd till folkbildningen
              är personer med utländsk bakgrund.
            </seg>
            <seg n="701fd45a">
              För många invandrare kan det till en början, innan man lärt sig
              mer om sitt nya land, kännas främmande att delta i folkbildning
              som är utformad för människor som är väl insocialiserade och integrerade
              i det svenska samhället. Erfarenheter visar att många av de muslimer
              som står utanför samhället sällan deltar aktivt i samhällslivet.
              Det kan bero på att dessa människor har svårt att finna lämpliga
              forum som tilltalar dem.
            </seg>
            <seg n="25f80c82">
              I Sverige lever i dag ungefär 350 000 muslimer. Många av dem
              uppfattar att de inte har tillträde till samhället. Det handlar
              om språk, skolor, utbildning, arbete, bostäder och tillgång till
              medier. Vissa menar att deras religion och livsföring betraktas
              med skepsis och inte får utrymme i det offentliga samtalet. För
              att de ska få en mjukstart när det gäller folkbildning har därför
              studieförbundet Sensus byggt upp ett samarbete med det islamiska
              studieförbundet Ibn Rushd för att stödja och utveckla studier
              och kulturaktiviteter i muslimska organisationer och föreningar.
            </seg>
            <seg n="061b1319">
              Det är lättare att nå muslimerna genom det här arbetet, som man
              startade i januari 2003. Målet är att utveckla och samordna en
              studieverksamhet som bidrar till att integrera svenska muslimer
              i samhället. Det är viktigt att poängtera att det handlar lika
              mycket om att muslimer ska integreras i det svenska samhället
              som att vi, som har en annan bakgrund, ska integreras i muslimernas
              tankesätt och få ökad förståelse för dem. Vi måste integreras
              i Sverige som det ser ut i dag och inte blunda för att islam i
              dag är en del av vårt samhälle.
            </seg>
            <seg n="76a3fa9e">
              Syftet med Ibn Rushds och Sensus samarbete är att Sveriges muslimer
              i allt högre grad ska bli delaktiga i samhällslivet. Det handlar
              om ett ömsesidigt utbyte som förhoppningsvis kan bidra till att
              vi får ett Sverige där vi kan bryta den kulturella och religiösa
              segregationen.
            </seg>
            <seg n="458ca98b">
              Sensus är ju ett studieförbund som har många andra strängar på
              sin lyra, och den verksamhet som man har sedan tidigare vill man
              naturligtvis inte göra avkall på. Nu finns det ett samverkansprojekt
              mellan regeringen, Svenska Kommunförbundet och föreningslivet
              som handlar om att finna former för att genom föreningslivet stödja
              nyanlända invandrares etablering i samhället. Då vill jag fråga
              Lena Hallengren om hon är beredd att titta på det och försöka
              finna möjligheter för Sensus och Ibn Rushd att kunna förverkliga
              sitt planerade samarbete.
            </seg>
          </u>
          <note type="speaker" n="d8bc8c76">
            Anf. 81 Tredje vice talman HELENA HÖIJ (kd):
          </note>
          <u who="helena_hoij_3_vice_talman" xml:id="i-194c2f3635725283-3" n="37467a9e">
            <seg n="c6203fcb">
              Fru talman! Jag vill börja med att tacka Birgitta Sellén för
              att hon har väckt den här frågan. Den är väldigt angelägen. Mitt
              deltagande i debatten ska inte bli så långvarigt utan tolkas som
              ett stöd för de frågeställningar som hon framför i sin interpellation.
            </seg>
            <seg n="4cabfa6b">
              Nu finns det ett initiativ från en grupp som vi säger är en av
              målgrupperna för den svenska folkbildningsrörelsen. Det finns
              ett väldigt konkret initiativ och inte bara ett initiativ. Det
              finns en verksamhet som faktiskt gror.
            </seg>
            <seg n="75e6b46b">
              Då ställer vi oss tveksamma. Då ska vi avvakta utredningar. Då
              ska vi avvakta vad de etablerade folkbildningsförbunden kommer
              fram till och så vidare. Jag kan inte säga annat än att jag tycker
              att detta andas lite av ett ovanifrånperspektiv.
            </seg>
            <seg n="4c503c69">
              Jag vill uppmana statsrådet att nu ta chansen att visa vad integration
              egentligen handlar om. Det handlar om att olika grupper i samhället
              som tar initiativ och som visar en kraft och en förmåga till deltagande
              och delaktighet i det svenska samhället ska vara välkomna. Jag
              hoppas att statsrådet ska ta chansen nu.
            </seg>
          </u>
          <note type="speaker" n="baf3d676">
            Anf. 82 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-c73014df50549bf2-6" n="614c5fa1" next="i-c1223a491c51a841-6">
            <seg n="280cde88">
              Fru talman! Engagemanget för såväl folkbildning som integration
              och möjligheten för alla grupper att faktiskt känna sig som en
              del av vårt samhälle kan väl förena oss alla som står i talarstolen
              i den här interpellationsdebatten. Det är jag väldig övertygad
              om.
            </seg>
            <seg n="c35f1264">
              Integration är ett väldigt brett begrepp. Det är naturligtvis
              så att väldigt många blir involverade i hela det arbetet. Folkbildningen
              är en viktig del av detta. Därför är också en av de särskilt utpekade
              målgrupperna just människor med utländsk bakgrund. De ska kunna
              delta, och de ska också vara en målgrupp för folkbildningsverksamhet.
            </seg>
            <seg n="b1d99ccb">
              En anledning till att vi står här och har en diskussion och en
              debatt, och till att jag inte med automatik säger att vi hittar
              alltid pengar till Ibn Rushd och Sensus för de har ett bra projekt,
              är ju att Folkbildningsrådet under de snart tolv år som de har
              funnits, varit fria från staten. Man har syften som är uppsatta
              av riksdagen. I övrigt är det Folkbildningsrådet som självt fördelar
              medlen. Det är ju drygt 2 ½ miljarder kronor som fördelas. De
              fördelas ganska lika mellan folkhögskolor och studieförbund.
            </seg>
            <seg n="c3baa735">
              Det är klart att det inte är helt enkelt att säga att ett bra
              projekt berättigar till stöd utöver det som ska gå till folkbildning.
              Det är av den anledningen som vi har utvärderingar, stora omfattande
              utvärderingar, som ska visa om syftena verkligen håller. Klarar
              Folkbildningsrådet av att fördela resurser? Klarar de av att fördela
              resurser på ett sådant sätt att de lyckas uppnå de syften som
              finns och inte bara att göra de studieförbund som finns nöjda?
              Hur lyckas man uppnå de syften som riksdagen har satt upp?
            </seg>
            <seg n="fbd32dee">
              Jag ser väldigt positivt på olika organisationers initiativ till
              integrationsarbete inom ramen för folkbildning. Möjligheterna
              för folkrörelserna att få stöd till integrationsinsatser är ju
              inte huvudsakligen begränsade till det stöd som studieförbunden
              har. Integrationsverket har vissa medel. Även inom folkrörelsepolitiken
              finns det resurser som används också för att nå integrationspolitiska
              mål.
            </seg>
            <seg n="a770adf1">
              Jag har själv träffat Ibn Rushd och Sensus, och jag tycker att
              det här är ett bra projekt. Det är ett väldigt ambitiöst och lovande
              projekt. Men jag vill upprepa att folkbildningen är fri från staten.
              Om vi säger att det här är ett bra projekt, att det här finns
              det extra pengar för någonstans eller att det här binder vi upp
              resurser för, ska vi komma ihåg att det finns många andra studieförbund
              som också har så kallade invandrarorganisationer som medlemmar
              i sina organisationer. Studieförbundet Vuxenskolan har till exempel
              Liberala invandrarförbundet. I ABF finns Assyriska riksförbundet,
              Grekiska riksförbundet, Kurdiska riksförbundet och ett antal till.
              I Frikyrkliga studieförbundet kan vi finna grekisk-ortodoxa kyrkan,
              makedonsk-ortodoxa kyrkan och många andra.
            </seg>
            <seg n="15f51bd4">
              Det är klart att den dag då en av de organisationerna säger att
              de vill ha extra pengar för att bedriva ett projekt med det studieförbund
              som de samarbetar med får vi en ohållbar situation där 2 ½ miljarder
              kronor inte längre fördelas av Folkbildningsrådet utan där folkbildningsministern
              får fördela 2 ½ miljarder kronor på premisser som är betydligt
              mer subjektiva än de syften som ställts upp av Sveriges riksdag.
              Dit tycker jag inte att vi ska komma.
            </seg>
            <seg n="2e29e35c">
              Det är inte så långt kvar tills SUFO 2 presenterar sin utredning.
              Och jag vill inte bara hänvisa till SUFO 2, utan jag är ganska
              övertygad om att det finns få parter i folkbildningsverksamheten
              som vill göra avsteg från principen om att vara fri från staten,
              som inte vill få fördela sina resurser själva. Där bli det naturligtvis
              så att de som önskar att det hade funnits extra pengar kanske
              säger att i det här fallet tar vi ett steg tillbaka från den fria
              folkbildningen, men jag tycker inte att det är värt att göra det.
              Jag tror att målen står sig ganska väl.
            </seg>
          </u>
          <note n="8da9be3f">
            Anf. 83 BIRGITTA SELLÉN (c):
          </note>
          <u who="lena_hallengren_minister_2002" xml:id="i-c1223a491c51a841-6" n="614c5fa1" prev="i-c73014df50549bf2-6">
            <seg n="4b52d165">
              Fru talman! Som ministern väl känner till är ju i dag statens
              bidrag till folkbildningen låsta. Det är ett något som även andra
              studieförbund har haft problem med, inte bara Sensus. Som exempel
              kan man nämna idrottsrörelsens studieförbund SISU.
            </seg>
            <seg n="b1f015eb">
              När ministern talar om att Folkbildningsrådet delar ut resurser
              vet jag ju att det är på det sättet. Men under de senaste åren
              har det varit problem för de studieförbund som var små när man
              låste pengarna. Det gäller SISU. Sensus är också ett förbund som
              har utvecklats oerhört mycket efter att låsningen kom. SISU har
              ju fått pengar till att utöka sin verksamhet i samarbete med studieförbund.
              Då kan man ifrågasätta hållbarheten i det som ministern sade alldeles
              nyss.
            </seg>
            <seg n="ca839eeb">
              Fördelningen av bidragen till folkbildningen ska vi väl inte
              uppta någon tid med i den här debatten. Vi känner ju till hur
              det ser ut. Låsningen av bidragen beräknas på hur studieförbunden
              såg ut när utredningen startade.
            </seg>
            <seg n="3a2cc404">
              Det går nu flera år då ingenting händer. Inte förrän utredningen
              är klar, remissbehandlad och beslut har fattats i riksdagen kan
              vi kanske göra förändringar. Det tar några år.
            </seg>
            <seg n="ef38801a">
              Under tiden finns det risk för att flera goda förslag hamnar
              i papperskorgen. Jag är väldigt orolig, inte minst därför att
              jag ser att kommuner och landsting skär ned på bidragen till verksamheten
              kommunerna skär ned med i snitt 40 %, landstingen med 14 %. Vi
              ser kommuner, inte minst här i Helsingforssregionen, som tar bort
              dem helt och hållet. Det är en väldig fara för sådana här nya
              projekt.
            </seg>
            <seg n="f1f1bc8c">
              De projekt som jag har lyft fram i dagens interpellation, samarbetet
              mellan Ibn Rushd och Sensus, har begränsade möjligheter att finansieras
              utan hjälp. Det visar att systemet för fördelning av statsbidrag
              i det här fallet motverkar samhällets syfte med folkbildningen.
              Staten vill ha en folkbildning som främjar människors kunskap
              och utveckling, och man vill att medborgarna ska vara delaktiga
              i samhället och engagera sig.
            </seg>
            <seg n="25089cff">
              I svaret säger Lena Hallengren att staten återkommande prövar
              om syftet med statsbidraget kan anses ha uppnåtts. Givetvis är
              det viktigt, men samtidigt ser vi hur de goda idéerna riskerar
              att hamna i malpåse. Precis som Helena Höij nyss sade talas det
              bara om att avvakta hela tiden, men det händer ingenting.
            </seg>
            <seg n="ba01b50e">
              Under den tid som utredningen om folkbildningen har pågått händer
              det mycket i världen. Här i Sverige har vi fått många nya svenskar
              som har rätt till ett värdigt liv i sitt nya land. Det innebär
              att vi ger dem möjligheter att integreras bland övriga svenskar.
              Mycket sådant har hänt under den tid som bidragen har varit låsta.
            </seg>
            <seg n="e3b0bf89">
              Runtom i världen kan vi se hur kulturella och religiösa grupper
              ställs mot varandra. Det är en utveckling som vi börjar se även
              i vårt land. Vårt mål måste vara ett samhälle där kvinnor och
              män oavsett kultur och religion har tillträde och tar ansvar.
              Genom att satsa på integration genom folkbildning kan vi få ökade
              möjligheter till ett samhälle präglat av förståelse och där vi
              har respekt för varandra.
            </seg>
          </u>
          <note type="speaker" n="61960ec2">
            Anf. 84 Tredje vice talman HELENA HÖIJ (kd):
          </note>
          <u who="helena_hoij_3_vice_talman" xml:id="i-194c2f3635725283-4" n="37467a9e">
            <seg n="1452fff9">
              Fru talman! Jag håller med de två andra debattörerna om att vi
              inte ska diskutera fördelningen av bidrag till studieförbunden.
              Här pågår utredningar, och det är självklart att vi ska avvakta
              dem. Jag tror att vi kan dra en slutsats, nämligen att det system
              vi har i dag, där Folkbildningsrådet fördelar medel, inte i tillräcklig
              utsträckning tar hänsyn till förändringar, utveckling och tillkommande
              verksamheter. Utan att gå händelserna i förväg och rucka på det
              systemet bör man ändå se om det finns verksamheter som orättfärdigt
              faller mellan stolarna medan man avvaktar ett nytt system. Jag
              anser att det samarbetsprojekt som finns mellan Sensus och Ibn
              Rushd är ett projekt som hamnar i kläm medan man avvaktar.
            </seg>
            <seg n="cfe96809">
              Den här interpellationen var först framställd ur ett integrationsperspektiv.
              Det är också därför som jag har gett mig in i debatten. Ur det
              perspektivet tycker jag att man bör se till att den här typen
              av projekt får förutsättningar att överleva tills ett nytt fördelningssystem
              finns på plats. Det handlar alltså inte om att gå händelserna
              i förväg, utan det handlar om att se en uppenbar brist som jag
              hoppas att det nya systemet kommer att åtgärda och om att se till
              att det inte är något som hamnar alldeles galet innan vi har kommit
              fram.
            </seg>
          </u>
          <note type="speaker" n="589d474c">
            Anf. 85 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-c73014df50549bf2-7" n="614c5fa1" next="i-c1223a491c51a841-7">
            <seg n="671ee27a">
              Fru talman! Av bidraget till studieförbundet är 12 % målgruppsrelaterade.
              Av 2 ½ miljard är det ganska mycket pengar som Folkbildningsrådet
              har möjlighet att fördela utifrån målgrupper.
            </seg>
            <seg n="db11bf38">
              Folkbildningsförbunden, vilket är en sammanslutning av studieförbunden,
              deltar också i Folkbildningsrådet, som har satt upp kriterierna.
              Man är mycket väl involverad i det arbetet.
            </seg>
            <seg n="93c7fe50">
              Det är klart att det är en problematik att man ska skapa en långsiktighet.
              Folkbildning handlar inte bara om studieförbund och studiecirklar
              som löper på tio veckor, utan det handlar också om folkhögskolor
              och långsiktig verksamhet. Att kunna balansera långsiktigheten,
              att få folkhögskolor att våga satsa och ha nya utbildningar samtidigt
              som man släpper in det som är nytt, är givetvis en av folkbildningens
              allra största utmaningar. Det är också ett av skälen till att
              jag valde att tillsätta en utredning som handlar just om dem som
              står utanför. Jag är övertygad om att det finns sådana grupper
              det handlar om ungdomar och om människor med utländsk bakgrund
              som står utanför folkbildningen. De traditioner som finns konserverar
              lätt verksamheten. Även om det är många som också prövar nya saker
              är jag medveten om att detta riskerar att konservera verksamheten.
            </seg>
            <seg n="59c64f19">
              Att återkommande pröva målen, att försöka kombinera långsiktighet
              och nytänkande är inte helt enkelt. Men det är folkbildningens
              uppgift att klara av det, och jag ser fram emot alla de utvärderingar
              som kommer att presenteras under våren. Vi får säkert återkomma
              till debatt då.
            </seg>
            <seg n="b5fda46d">
              Jag måste ändå avslutningsvis få ställa en fråga till Birgitta
              Sellén. Om 2 ½ miljarder ska fördelas av Folkbildningsrådet bygger
              det på att det finns andra pengar någonstans. Det är klart att
              det ska ställas mot annat precis som ungdomsorganisationer, som
              vi tidigare debatterade, också har en kaka att dela på. Man kan
              då välja att säga att det inte ska finnas fler studieförbund eller
              fler folkhögskolor, så att alla som finns i systemet garanteras
              samma bidragssummor som de har fått tidigare. Ändå har det under
              det senaste decenniet tillkommit tio nya folkhögskolor. Ibn Rushd
              var på väg att bli ett eget studieförbund men drog tillbaka sin
              ansökan, vilket jag i många avseenden tycker var synd. Det är
              klart att det kanske kunde ha bidragit till mycket positivt om
              man har ett studieförbund som var med på samma villkor som andra
              studieförbund, i stället för att man är med som en part och samarbetar
              på andras villkor.
            </seg>
            <seg n="aa5eb389">
              Det är klart att integrationsarbetet är betydelsefullt. Jag har
              stor förståelse för att den här interpellationen ställdes till
              Mona Sahlin, för den ska sättas i ett helhetsperspektiv. Eftersom
              vi här och nu debatterar just folkbildningsverksamheten är det
              viktigt att se att 12 % av bidragen är målgruppsrelaterade. De
              kan fördelas annorlunda. Folkbildningen har själv konstruerat
              den organisation som i dag finns. Hittills finns det ingenting
              som säger att vi ska ändra på den konstruktionen, men när utvärderingarna
              kommer är det klart att vi ska läsa dem med väldigt öppna ögon.
            </seg>
          </u>
          <note n="b7509383">
            Anf. 86 BIRGITTA SELLÉN (c):
          </note>
          <u who="lena_hallengren_minister_2002" xml:id="i-c1223a491c51a841-7" n="614c5fa1" prev="i-c73014df50549bf2-7">
            <seg n="e0e6f160">
              Fru talman! Min första, negativa reaktion på att det var Lena
              Hallengren som besvarade interpellationen förbyttes efter ett
              litet tag i positiva tankar. Jag tänkte: Vad bra, nu är både Lena
              Hallengren och Mona Sahlin inkopplade på detta. Då är båda departementen
              uppmärksamma på den här frågan. Dessutom är en tredje minister
              väldigt uppdaterad. För ungefär tolv dagar sedan var nämligen
              statsministern i moskén på Söder och fick information om det här,
              och han lovade att han skulle titta på det och återkomma. Nu när
              tre stora departement har hand om frågan kanske det blir en lösning.
            </seg>
            <seg n="69e943c2">
              Jag tycker att det är bra att man utreder vilka som står utanför.
              Det är viktigt att vi får veta det.
            </seg>
            <seg n="95038ae4">
              Jag har funderat på vad som skulle ha skett om Ibn Rushd helt
              självständigt hade kommit till regeringen och bett att få pengar
              i stället för att söka via Folkbildningsrådet. Om de hade gått
              till regeringen och begärt att få pengar, hade det då varit politiskt
              möjligt att säga nej?
            </seg>
            <seg n="b7b0844f">
              Nu, när man valde att i stället samarbeta med studieförbund,
              blev det problem. Hur kan det komma sig? Jag tror, precis som
              statsrådet säger, att om de hade startat ett studieförbund hade
              de kanske blivit beviljade bidrag. Då hade de tagit en bit av
              kakan som är till alla andra. Då skulle det också ha slagit snett.
              Varför skulle de inte kunna få pengar på samma sätt som SISU,
              som jag tog som exempel, som fick pengar till en verksamhet som
              skulle leda till samarbete med studieförbunden?
            </seg>
            <seg n="28fefe61">
              Det skulle ha varit synd om man hade tagit pengar från bra verksamhet
              som finns i studieförbunden i dag. Jag lovordar det som studieförbunden
              redan gör. Jag skulle inte vilja att man gör avkall på det. Men
              då nystar man i en annan del av nystanet än frågan gäller.
            </seg>
          </u>
          <note type="speaker" n="d37249c6">
            Anf. 87 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-d602b277e5f232d1-28" n="614c5fa1">
            <seg n="366c1920">
              Fru talman! Jag hoppas att jag uppfattade Birgitta Selléns frågor.
            </seg>
            <seg n="80df72fd">
              Om Ibn Rushd hade blivit ett eget studieförbund hade man, precis
              som Birgitta Sellén mycket riktigt påpekar, fått dela på de resurser
              som finns hos Folkbildningsrådet, på samma sätt som de 17 nya
              ungdomsorganisationerna får dela på de resurser som ungdomsorganisationerna
              har fått sig tilldelade.
            </seg>
            <seg n="0a836467">
              Jag träffade Ibn Rushd för nästan ett år sedan, och jag tycker
              att man har en viktig verksamhet. Den är väldigt ambitiös och
              lovande. Men vi kommer inte ifrån att vi har en folkbildning som
              själv fördelar sina medel. När vi vill ändra på strukturen, på
              målen, på syftena, på målgrupperna eller på någon annan del av
              det som styr Folkbildningsrådet kan detta kanske påverkas i grunden.
              Men jag kan inte i dag säga att vi ska hitta en specialvariant
              för angelägna intressen när Folkbildningsrådet får 2 ½ miljarder
              kronor till folkbildning.
            </seg>
            <seg n="ff3b957b">
              Jag tycker inte heller att vi ska glömma att många andra folkbildningsorganisationer
              samarbetar med invandrarorganisationer av olika slag. De är en
              del av deras verksamhet, och det kommer hela tiden till nya organisationer
              även i de befintliga studieförbunden.
            </seg>
            <seg n="43fb6a6d">
              Jag fortsätter gärna att diskutera Folkbildningsrådet och integration.
              Jag hoppas att Ibn Rushd och Sensus hittar vägar för att fullfölja
              sitt projekt.
            </seg>
          </u>
          <note n="58a99b45">
            Överläggningen var härmed avslutad.
          </note>
          <note n="ff38355d">
            16 § Svar på interpellationerna 2003/04:101 och 102 om ungdomars
            situation
          </note>
          <note type="speaker" n="50218057">
            Anf. 88 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-d602b277e5f232d1-29" n="614c5fa1">
            <seg n="5a47a12c">
              Fru talman! Luciano Astudillo har frågat mig vilka åtgärder jag
              avser att vidta för att ungdomar som avbryter sina studier får
              stöd att skaffa sig en utbildning som leder till att de får ett
              arbete. Luciano Astudillo frågar också om jag avser att verka
              för att lokala insatser görs så att de ungdomar som är i behov
              av särskilt stöd kan utbilda sig för att få ett arbete. Berit
              Högman har frågat mig vilka åtgärder jag avser att vidta för att
              uppmärksamma ungdomars livssituation och vilka åtgärder jag avser
              att vidta för att underlätta för de ungdomar som lämnar gymnasiet
              med ofullständiga betyg. Eftersom frågorna behandlar samma områden
              har jag valt att besvara dem tillsammans.
            </seg>
            <seg n="bc9015c8">
              Jag vill börja med att säga att jag instämmer i interpellanternas
              beskrivning av ungdomars situation på arbetsmarknaden i dag. Ungdomars
              etableringstid på arbetsmarknaden är ofta lång. Arbetsmarknaden
              är konjunkturkänslig för ungdomar. Tillgången till arbete beror
              i stor utsträckning på vilken utbildning man har. Såväl arbete
              som utbildning är viktiga förutsättningar för att unga ska ha
              goda levnadsvillkor och kunna leva självständiga liv.
            </seg>
            <seg n="9c626b32">
              Det finns ungdomar som har särskilt svårt att få arbete. Under
              år 2001 var ca 70 000 unga i åldern 1624 år utanför studie- och
              arbetslivet. Betänkandet Unga utanför (SOU 2003:92) visar att
              ju längre tid man befinner sig utanför, desto svårare är det att
              komma tillbaka till studier eller arbete. Varje år finns i genomsnitt
              27 000 ungdomar mellan 1624 år som varit utanför på detta sätt
              i två år eller mer. Dessa ungdomar har tydliga svårigheter att
              skaffa sig en förankring på arbetsmarknaden. Ofta saknar de en
              slutförd gymnasieutbildning och ibland även grundskoleutbildning.
              Många gånger ligger också sociala problem, dåliga uppväxtförhållanden,
              mobbning och diskriminering bakom utanförskapet för denna grupp.
              Många har också invandrarbakgrund.
            </seg>
            <seg n="93e8cb1e">
              Konsekvenserna av arbetslöshet är allvarliga för individen, men
              också för samhället. Risken att hamna i långvarig arbetslöshet
              vid unga år måste därför minimeras. Det är viktigt att utveckla
              nuvarande stödformer för ungdomar att hitta tillbaka till utbildning
              och att få arbete. De insatser som står till buds måste också
              i högre grad utgå från ungas individuella behov.
            </seg>
            <seg n="2e94c254">
              Betänkandet Unga utanför innehåller flera förslag som syftar
              till bättre beredskap för att lotsa arbetslösa ungdomar till studier
              eller arbete. Utredningens mest framträdande förslag innebär ett
              lagstadgat ansvar för kommunerna att aktivt söka upp och stödja
              de ungdomar upp till 20 år som inte fullgjort sin skolplikt och
              som inte går i gymnasieskola eller motsvarande. Genom individuellt
              utformade insatser ska deras förutsättningar att studera på gymnasieskolan
              stärkas. Stödet kan även syfta till att stärka deras möjligheter
              att få och behålla ett arbete. Detta uppföljningsansvar föreslås
              förenas med kommunernas generella ansvar att erbjuda gymnasieutbildning.
              Utredningen föreslår också förändringar inom gymnasieskolan för
              att den tydligare ska tillmötesgå ungas individuella behov. Bland
              annat föreslås utökade möjligheter för gymnasieskolan att upphandla
              utbildningsinsatser från utbildningsanordnare med sådana pedagogiska
              profiler som dessa ungdomar behöver.
            </seg>
            <seg n="37d55e7f">
              Utredningen föreslår även en försöksverksamhet där ett antal
              kommuner kompletterar arbetsförmedlingarnas, gymnasieskolans och
              socialtjänstens kontinuerliga arbete med dessa unga med så kallade
              Navigatorcentrum. Detta är en samlingsbenämning för verksamheter
              som Fryshuset i Helsingfors, Communicare i Värmland och Urkraft
              i Skellefteå. Dessa verksamheter har lång erfarenhet av att stödja
              ungdomar för att de ska finna vägar till utbildning och arbete.
            </seg>
            <seg n="1ebf1ed4">
              Betänkandet Unga utanför innehåller ett flertal intressanta förslag,
              inte minst gällande det kommunala uppföljningsansvaret. Betänkandet
              remitteras för närvarande. Jag ser fram emot remissinstansernas
              synpunkter och återkommer därefter i frågan.
            </seg>
            <seg n="4082d1f9">
              Avseende lokala insatser avsatte regeringen i juli i år 10 miljoner
              kronor ur Allmänna arvsfonden till projekt som syftar till att
              bryta ungdomars utanförskap på arbetsmarknaden. Ungdomsstyrelsen,
              som förfogar över medlen, ska i sitt arbete prioritera projekt
              i huvudsak på lokal och regional nivå som riktar sig till ungdomar
              med särskilt behov av stöd utifrån bland annat ett integrationsperspektiv
              eller utifrån socioekonomiska förhållanden. Regeringens avsikt
              är att under en treårsperiod avsätta sammanlagt 30 miljoner kronor
              för detta ändamål.
            </seg>
            <seg n="cdd8f085">
              Slutligen vill jag också nämna det pågående arbetet med en proposition
              om en ny studievägsstruktur för gymnasieskolan. Den kommande propositionen
              har sin grund i Gymnasiekommitténs slutbetänkande Åtta vägar till
              kunskap (SOU 2002: 120). Kommittén har bland annat lämnat förslag
              som syftar till att fler slutför en gymnasieutbildning och att
              antalet avhopp minskar. Kommittén har också lämnat förslag som
              syftar till att gymnasieskolan ska möta den framtida arbetsmarknadens
              kompetenskrav, förbättra utbildningsmöjligheterna för obehöriga
              elever samt minska den sociala och könsmässiga segregeringen.
            </seg>
            <seg n="95876a6c">
              Frågan om vilka insatser jag avser att vidta för att uppmärksamma
              ungas livssituation är viktig. Ungdomars livssituation är en angelägen
              fråga för regeringen. Under våren 2004 avser regeringen att återkomma
              med en proposition om en förnyad ungdomspolitik.
            </seg>
          </u>
          <note type="speaker" n="ee14bbc1">
            Anf. 89 LUCIANO ASTUDILLO (s):
          </note>
          <u who="unknown" xml:id="i-d602b277e5f232d1-30" n="89bef1c4">
            <seg n="27de6790">
              Fru talman! Först vill jag tacka ministern för svaret.
            </seg>
            <seg n="683be2aa">
              Sedan vill jag berätta om en 23-årig kille med rötter från Chile.
              Han kallas för Sebbe. Han lämnade grundskolan för ett par år sedan
              med rätt dåliga betyg, men han valde ändå att läsa vidare. Han
              visste inte riktigt vad han skulle läsa, men han sökte det som
              gick att söka med de betyg som han hade. Motivationen fanns egentligen
              inte. Valet blev halvhjärtat, och det ledde till att han efter
              mycket kort tid hoppade av.
            </seg>
            <seg n="12b2313f">
              Därefter följde ett par år då han hamnade helt utanför. Under
              något år gick han inte till arbetsförmedlingen och under en tid
              inte ens till socialen. Föräldrarna fick ta hand om honom trots
              att han var vuxen. En tid var han farligt nära att hamna snett.
              Knark, kriminalitet och ett gäng kompisar kring honom som inte
              var goda förebilder höll på att orsaka stora problem för honom.
              Lyckligtvis stod han emot.
            </seg>
            <seg n="fd644b0b">
              Bara för en tid sedan började han att plugga på en folkhögskola.
              Jag önskar verkligen att han ska lyckas. Sebbe är nämligen en
              kille med ett stort hjärta. Han skulle numera med den erfarenhet
              som han har bli en jättebra förebild för exempelvis lite yngre
              ungdomar som går i grundskolan.
            </seg>
            <seg n="aea74182">
              Sebbe är inte ensam. Mohammed, Karin och Monir är tre till. Enligt
              utredningen Ung utanför är det precis som ministern säger 27 000
              ungdomar som står nästan helt utanför samhället. Dessa ungdomar
              är uppväxta i 90-talets Sverige, ett årtionde då klyftorna ökade,
              ett årtionde med kraftiga nedskärningar som inte minst drabbade
              skolan, ett årtionde då arbetslösheten sköt i höjden och segregationen
              bet sig fast. Jag tror att det är sviterna av detta som är orsaken
              till att vi återigen ser att ungdomsarbetslösheten ökar.
            </seg>
            <seg n="b8a8bcae">
              För oss socialdemokrater är klyftan mellan dem som har ett jobb
              och dem som inte har det kanske det största problemet i samhället.
              När det drabbar ungdomar drabbas de dubbelt. Det får värre konsekvenser
              för ungdomar. Ungdomar som inte kommer in på arbetsmarknaden blir
              mycket mera sårbara än andra. Utan arbetslivserfarenhet krymper
              inte bara chansen att få ett arbete senare, utan det skapar också
              en ond cirkel fylld av bristande motivation, försämrad självkänsla
              och mindre hopp om framtiden. Och inom dessa ungdomar växer en
              känsla av att inte vara behövd och av att vara över.
            </seg>
            <seg n="2f4cd933">
              Situationen är väldigt olika i olika delar av landet. Därför
              har Berit Högman och jag valt att lyfta fram frågan tillsammans.
              Jag ska beskriva situationen i Malmö.
            </seg>
            <seg n="7556f4d9">
              De signaler jag har fått från Malmö är att ungdomar saknar tillräcklig
              arbetslivserfarenhet. De behöver kompletterande utbildning och
              möjligheter att prova ett nytt yrkesområde. De ungdomar som i
              dag är aktuella har mindre på fötterna än vad man hade tidigare,
              uttryckte en arbetsförmedlare. Många är yrkesrådvilla. Många har
              sociala problem och ibland problem med missbruk. Kostnaderna för
              socialbidrag i Malmö har återigen börjat att öka. Alltfler ungdomar
              tvingas att leva på socialbidrag.
            </seg>
            <seg n="b232a051">
              Samtidigt berättade arbetsförmedlaren att det är mycket svårare
              för dessa ungdomar att få en anställning eftersom arbetsgivarna
              är mycket mer försiktiga.
            </seg>
            <seg n="9da3f6af">
              Det finns många bra och konkreta förslag men här krävs det ett
              helhetsgrepp på många olika politikområden för att pressa ned
              arbetslösheten och för att minska de ungas utanförskap. Därför
              vill jag fråga om ministern, Regeringskansliet, avser att hitta
              ett sätt för att samordna detta. Och vilka åtgärder tror ministern
              är effektiva för att just se de ungdomar som över huvud taget
              inte är sedda?
            </seg>
          </u>
          <note type="speaker" n="3224d95f">
            Anf. 90 BERIT HÖGMAN (s):
          </note>
          <u who="berit_hogman_dc347c" xml:id="i-5e757153a5d3d627-0" n="14e85263">
            <seg n="5bf7313f">
              Fru talman! Också jag vill tacka ungdomsministern för hennes
              svar på våra frågor. Jag är glad att ministern delar vår syn på
              problemet och också på det uppdrag som vi har gemensamt.
            </seg>
            <seg n="b5f936db">
              I Värmland är drygt 1 200 ungdomar arbetslösa. Alltför många
              av dem, företrädesvis unga män, har varit arbetslösa alldeles
              för länge. Kanske lever för många av dem samma liv som Sebbe ett
              tag levde.
            </seg>
            <seg n="5174673c">
              Jag tror också att, som ministern nämner i sitt svar, så kallade
              Navigatorcentra är ett bra instrument alltså detta med att ta
              till vara unga människors idéer och att stötta dem i förverkligandet
              av deras drömmar.
            </seg>
            <seg n="7e485ca0">
              Ett annat gott exempel, ett värmländskt exempel, är projektet
              Värmlandslärling, som bland LO tagit initiativ till. Inte mindre
              än 84 % av dem som går in i projektet har fast anställning efter
              22 veckor. Mer än hälften av de 1 200 som hittills fått arbete
              är under 30 år. Men projektet visar också att det tar lite längre
              tid än tre månader att få fäste på arbetsmarknaden. Detta tror
              jag är något som vi borde ta fasta på när vi framöver funderar
              över regelverken.
            </seg>
            <seg n="68fe2a4c">
              Vidare tror jag att det är väldigt viktigt att vägarna till arbete
              blir fler än vad dagens gymnasieskola medger. Det är viktigt att
              få möjlighet att visa de färdigheter som liksom sitter i händer
              och själ, inte bara de som sitter i huvudet.
            </seg>
            <seg n="25d09da9">
              Det är djupt olyckligt att en så stor andel av våra unga lämnar
              gymnasieskolan med ofullständiga betyg en stämpel som försämrar
              både självkänslan och möjligheten till arbete och egen försörjning
              för lång tid framöver. Detta påverkar unga människors tillit till
              samhället i stort. Det kan sätta i gång krafter som vi absolut
              måste motverka. Jag tycker att det är bra att gymnasieskolan utreds.
            </seg>
            <seg n="3b7a7a38">
              Mina frågor till ungdomsministern blir därför hur hon ser på
              möjligheterna att tydligare än i dag styra den yngre arbetskraften
              mot sektorer där vi vet att det kommer att vara stora brister
              framöver, där det kommer att vara brist på arbetskraft. Och hur
              ser ministern på detta med att vi skulle bli tydligare i kravet
              på att alla arbetsgivare arbetsgivare av alla slag måste tillhandahålla
              praktikplatser vare sig det handlar om prao i åttan och nian eller
              det handlar om platser inom det kommunala uppföljningsansvaret?
            </seg>
            <seg n="087e4865">
              Det är klart att det i dag är ett problem att veta vad man ska
              bli om man aldrig får möjlighet att prova på saker.
            </seg>
          </u>
          <note type="speaker" n="02a90c34">
            Anf. 91 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-d602b277e5f232d1-31" n="614c5fa1">
            <seg n="193709da">
              Fru talman! Roligt är väl fel ord att använda men jag kan säga
              att jag är väldigt glad över att vi står här och diskuterar just
              nämnda grupp. Det är en grupp som, menar jag, vi nog alla har
              vetat att den finns men som varit osynlig och som vi kanske har
              försökt att uppmärksamma. Men vi har inte riktigt haft statistik
              och det underlag som många gånger krävs för att myndigheter och
              för den delen också departement politiker och tjänstemän, människor
              som på olika sätt kan spela en roll för dessa ungdomars vardag
              och framtid verkligen ska ta detta på fullt allvar.
            </seg>
            <seg n="4eeb548d">
              Vi har nog alla mött en Sebbe, eller den Juan som jag träffade
              på Fryshuset och som under tio år varken hade pluggat eller jobbat.
              Han hade någon gång sökt jobb men efter att ha blivit avvisad
              några gånger var det självklart inte något som han gjorde med
              lätta steg.
            </seg>
            <seg n="d4334797">
              När det gäller den grupp som blivit utredd, om man får uttrycka
              sig så, är fördelen att gruppen har blivit synlig på ett annat
              sätt, att vi kan tala om den och att vi faktiskt kan peka på det
              behov som här finns. Det handlar naturligtvis om att sätta dessa
              ungdomar som individer allra främst. Sedan vet vi, precis som
              Luciano Astudillo väldigt tydligt beskrev, vad som händer om de
              här ungdomarna inte får det stöd och den hjälp som de behöver,
              vad de senare hamnar i.
            </seg>
            <seg n="dcab1ff9">
              Det är klart att det är kostsamt både ekonomiskt och sett till
              individens tid i livet. Ingen ska gå in i vuxenvärlden och känna
              att vederbörande inte kan försörja sig själv, inte har ett jobb
              och inte har en utbildning liksom att ingen efterfrågar honom
              eller henne att man inte spelar någon roll i ett demokratiskt
              samhälle.
            </seg>
            <seg n="e5bf5223">
              Man kan ta del av det PM som finns till utredningen Unga utanför
              . Ett antal historier har skickats in till utredaren. Där beskriver
              killar och tjejer sin vardag och verklighet. Om inte annat är
              det en väldigt givande läsning för alla som på olika sätt berörs
              när det gäller den här gruppen.
            </seg>
            <seg n="af328dc1">
              Utredningen har gått ut på remiss, och remisstopp är den 15 februari.
              Jag hoppas att debatten inte avstannar utan att den fortsätter
              fram till dess. Kanske kan den bli ännu starkare efter remisstoppet
              och då vi fått in synpunkter. Utan att gå händelserna i förväg
              finns det, tycker jag, många intressanta förslag från utredningen.
              Även om man kan tycka att helhetsgreppet kunde vara ännu vidare
              kommer det självklart att bli nödvändigt att på ett eller annat
              sätt verkligen tydliggöra det kommunala uppföljningsansvaret.
            </seg>
            <seg n="cd37bb4e">
              De idéer som jag nämnde i mitt interpellationssvar om Navigatorcentra
              och om utredarens idéer om lärlingar, praktik och möjligheten
              att inte bara inom ett fåtal sektorer få skaffa sig den utbildning
              och kompetens som krävs är väl värda att pröva.
            </seg>
            <seg n="29fe98cf">
              När det gäller gymnasieskolan tror jag att det i den proposition
              som läggs fram till våren kommer, skulle jag vilja säga, en förnyad
              inställning till IV. Det är ännu inte klart hur det hela kommer
              att se ut men på ett eller annat sätt kommer det att se annorlunda
              ut. Man kommer att ta hänsyn till nämnda grupp och inte acceptera
              att ungdomarna bara gör studiebesök i gymnasieskolans värld och
              aldrig lämnar ett nationellt program. Att ungefär en tredjedel
              lämnar det individuella programmet och resten hoppar av tycker
              jag självklart inte är annat än ett misslyckande.
            </seg>
            <seg n="4b649706">
              Målet att 50 % av ungdomarna ska gå vidare till högskolan före
              25 års ålder tycker jag är ett fantastiskt mål. I perspektivet
              ett antal decennier tillbaka några av oss var kanske inte ens
              födda då är det klart att det är ett fantastiskt mål att se hur
              många som inte bara går på gymnasiet utan också går vidare till
              högskola, till högre studier.
            </seg>
            <seg n="54140203">
              Man behöver dock inte vara Einstein för att räkna ut att återstående
              50 % inte går vidare till högskola eller universitet. Det tror
              jag att vi ordentligt behöver fundera på. Vad händer med de 50
              procenten? En del börjar läsa när de är 26, 27 eller 30 år gamla.
              Men för en del är högskolan kanske inte det alternativ som sätts
              allra främst. Man vill någonting annat.
            </seg>
            <seg n="b4731bf7">
              Redan i dag utgår man på några Navigatorcentra från unga människors
              drömmar. Att se till att försöka greppa den motivation som faktiskt
              finns tror jag är vår gemensamma uppgift.
            </seg>
          </u>
          <note type="speaker" n="23d29c97">
            Anf. 92 LUCIANO ASTUDILLO (s):
          </note>
          <u who="unknown" xml:id="i-d602b277e5f232d1-32" n="89bef1c4">
            <seg n="628bb79e">
              Fru talman! Jag delar Lena Hallengrens syn här. Det viktigaste
              är att se de här människorna, att se Sebbe och Juan och att se
              alla de ungdomar som inte bara tappar fart i livet utan som ibland
              inte ens kommer i gång ungdomar som på grund av problem hamnar
              helt utanför, vilket i sin tur i värsta fall kan leda till att
              de glider in i missbruk.
            </seg>
            <seg n="8b88e225">
              Man kan också lyfta fram detta utifrån den myckna forskning som
              finns på området. För en tid sedan presenterade Anna Nilsson och
              Jonas Agell från Helsingforss universitet rapporten Crime, unemployment
              and labor market programs in turbulent times . Rapporten visar
              väldigt tydligt hur en lägre arbetslöshet leder till färre brott.
              År 1996 jämförs med år 2000. Vi vet ju hur utvecklingen var under
              de åren. Vi lyckades pressa ned arbetslösheten rejält i samhället.
              I och med det kunde tydliga signaler ses vad gäller hur den totala
              brottsligheten i Sverige minskade. Sedan tidigare vet vi att ungdomar
              är överrepresenterade när det gäller kriminalitet just den typ
              av kriminalitet som det kunde konstateras gick ned.
            </seg>
            <seg n="d39cea9b">
              För en tid sedan fick vi en rapport från AMS om den grupp ungdomar
              som hoppar av från gymnasiet. Just den här gruppen ungdomar visar
              sig ha sämre förutsättningar i allt de företar sig senare i livet.
              De har svårare att få jobb, och när de väl har jobb är det otryggare
              jobb. Får de väl dessa rätt så otrygga jobb är det dessutom ofta
              sämre betalt. På något sätt följer det med under resten av livet.
              AMS siffra var, tror jag, 2 miljarder i kostnader per årskull
              2 miljarder kronor som vi skulle kunna göra så mycket mer med.
            </seg>
            <seg n="f153331b">
              Anledningen till att jag tror att det behövs en samordning på
              området är just att de olika mål som vi sätter upp, till exempel
              att fler ska läsa vidare på högskolan, inte får krocka så att
              vi därmed någonstans glömmer bort dem som inte hinner med och
              som tappar fart.
            </seg>
            <seg n="45d90028">
              Där har kommunerna ett jättestort ansvar. Vi måste också se lärlingsplatser
              på folkhögskolor och studieförbund som ett sätt att slussa in
              fler ungdomar i arbete. Där är utbildningspolitiken det stora
              sjoket.
            </seg>
            <seg n="c61b8710">
              Sedan har vi arbetsmarknadspolitiken. Det finns olika orsaker
              till att ungdomar hamnar i sådana åtgärder. Det finns de som är
              målmedvetna men som kanske inte riktigt hittar rätt i det liv
              som öppnas för dem. Det finns de som är osäkra på vad de vill
              göra, och det finns de som är passiva och som man måste jaga lite
              och hålla ögonen på.
            </seg>
            <seg n="da20176c">
              Här krävs olika åtgärder beroende på vad det är för typ av ungdomar.
              Men det viktigaste är att följa upp och verkligen inte släppa
              de här ungdomarna som står längst bort. Framför allt måste vi
              agera så tidigt som möjligt, se signalerna tidigt så att vi inte
              får den utveckling man fick i England, i Manchester, där en del
              ungdomar permanent hamnade utanför samhället, med dåliga följder
              för dem själva men också för samhällsekonomin.
            </seg>
            <seg n="fc3385ff">
              Jag vill inte behöva stå här och prata om Sebbe, Mohammed, Karin
              eller höra ministern stå och prata om Juan. Jag vill slippa de
              här debatterna framöver. Vi kommer att behöva varenda en för att
              kunna bibehålla en hög tillväxt i det här samhället och på så
              sätt en bra välfärd för oss alla.
            </seg>
          </u>
          <note type="speaker" n="50edeb23">
            Anf. 93 BERIT HÖGMAN (s):
          </note>
          <u who="berit_hogman_dc347c" xml:id="i-5e757153a5d3d627-1" n="14e85263">
            <seg n="da9fc01a">
              Fru talman! Jag delar helt ministerns uppfattning om 50-procentsmålet
              vad gäller universitetsstudier. Där tycker jag att det har hänt
              mycket och att vi har gjort mycket med lärcentra, distansuniversitet,
              eller när en del bokstavligen tar med unga människor som är studierädda
              till universitet för att de ska kunna bekanta sig med miljön,
              studievägledarens kontor och så vidare. Vi har vägar att gå. Därför
              är det viktigt med fokus på resten för att smala Sussie bara ska
              finnas på film och inte i verkligheten. Den visionen måste vi
              ha.
            </seg>
            <seg n="853fe83a">
              Vi vet samtidigt att vi går mot en stor arbetskraftsbrist i vårt
              land. Då har vi absolut inte heller råd att förlora många i en
              ungdomsgeneration.
            </seg>
            <seg n="ccd216a5">
              Värmland är det län som kommer att ha den största ökningen av
              invånare över 65 år. Fram till 2020 kommer ökningen att vara 9
              % mot riksgenomsnittet 5 % och Helsingforss 2 %. Det är med den
              bakgrunden som vi också måste hata det utanförskap och den arbetslöshet,
              frånvaro från utbildningar och aktivitet som finns i dag. Det
              är viktigt, som också Luciano nämnde, med en gemensam strategi
              och politik för landet. Då blir det spännande med ungdomspropositionen.
              Men det måste finnas frihet och möjlighet att arbeta med uppdraget
              lokalt. Det är en himla skillnad mellan orterna. Munkfors kommun
              med 4 086 invånare det sade kommunalrådet när jag ringde i morse
              och 39 arbetslösa under 25 år har naturligtvis andra förutsättningar
              än vad som finns i exempelvis Malmö. Men uppdraget att se till
              att alla behövs är precis detsamma.
            </seg>
            <seg n="be7572e8">
              I utredningen Unga utanför diskuteras också det kommunala uppföljningsansvaret.
              Ministern nämnde det själv. Då blir min sista fråga: Kan du tänka
              dig att ha aktivitet som ett krav för utbetalning av samhällets
              bidrag till individer oavsett formen för stödet?
            </seg>
          </u>
          <note type="speaker" n="999d7c21">
            Anf. 94 Statsrådet LENA HALLENGREN (s):
          </note>
          <u who="lena_hallengren_minister_2002" xml:id="i-d602b277e5f232d1-33" n="614c5fa1">
            <seg n="c5ce0461">
              Fru talman! Man kan tala mycket om gruppen som sådan och verkligen
              fundera över hur ungdomar hamnar där de hamnar och var problematiken
              egentligen börjar, hur snabbt insatserna ska sättas in, om det
              är förskola eller föräldragruppen som ska göra det, var någonstans
              vi ska börja. Oavsett konjunkturläge kan vi ändå säga att gruppen
              har varit ungefär lika stor. När den nya gymnasieskolan infördes
              1992/93 blev gruppen något lägre och var som högst i slutet av
              90-talet. Då var den här gruppen något större. Men man kan säga
              att den är ganska oberoende av konjunktur. Vi kan dra den slutsatsen
              att det inte bara handlar om att avvakta en högkonjunktur så kommer
              det att lösa sig, utan det handlar verkligen om djupare problem
              än så för den här gruppen.
            </seg>
            <seg n="3eeca276">
              Luciano sade tidigare att en del hamnar utanför innan de ens
              har kommit in. Det är verkligen en av mina utgångspunkter i den
              här frågan och i all ungdomspolitik att alla har rätt att känna
              att de faktiskt kommer in i vuxenvärlden, att de ska leva självständiga
              liv. Det är också målet för dagens ungdomspolitik. Man ska känna
              sig delaktig, och man ska tas till vara som en resurs. Man ska
              inte gå omkring och känna sig värdefull själv, utan andra ska
              tycka att man är det. Man ska få spela en roll och vara med om
              att bygga det samhälle som man lever i.
            </seg>
            <seg n="9f76e776">
              Det var Berit som kom in på demografisk utveckling och arbetskraftsutbud.
              Mot bakgrund av det blir situationen ännu mer absurd eller vilket
              ord man nu ska använda. Det finns ett skriande behov av arbetskraft
              som vi kommer att leta efter på alla håll och kanter. Det är klart
              att vi inte stillasittande kan se på när det finns en grupp som
              oftast är fullt fysiskt vital. Sedan kan man ha olika sociala
              problem, och visst finns det också funktionshinder i denna grupp,
              men inte i sådan utsträckning att det på något sätt gör den här
              gruppen arbetsoförmögen, tvärtom.
            </seg>
            <seg n="160ed6e4">
              Luciano sade att AMS har tittat på det här och sett på deras
              förutsättningar för lång tid framöver. Även tio år efter det att
              de egentligen skulle ut på arbetsmarknaden kan de ha högre arbetslöshet
              än jämföra grupper.
            </seg>
            <seg n="feef6dc0">
              Man kan säga att är det någonting som många parter och aktörer
              ser är det det krassa ekonomiska perspektivet. Det är klart att
              det kostar när en sådan här stor grupp står utanför. Det kostar
              i försörjningsstöd, i kriminalitet, som Luciano sade tidigare.
              Det kostar i uteblivna skatteintäkter att man inte deltar utan
              står vid sidan av både demokratin och samhällsbyggnaden. Det är
              ett skäl. Men kommunerna måste kunna se värdet av att varje enskild
              ungdom får se att skola, fritidsgårdar, försäkringskassa, arbetsförmedling,
              socialtjänst samordnar sig kring den enskilde. Det är också någonting
              som utredaren utgår från i utredningen Unga utanför . Man kan
              inte på arbetsmedlingen säga att det inte är vår grupp och att
              de kan inte komma dit. Skolan går de inte tillbaka till, för skolan
              har de precis lämnat. De inte vill gå där. Så går de till socialen,
              och där säger man: Du bor ju hemma. Du blir försörjd av dina föräldrar.
              När man gått det varvet en gång finns det inget skäl att gå tillbaka.
              Man får ta den enskilde rent fysiskt i handen och gå till arbetsförmedlingen,
              gå till kommunen eller försäkra sig om att någon annan tar över
              innan man släpper taget. Det är en väldigt konkret beskrivning
              av hur det måste fungera lokalt.
            </seg>
            <seg n="376477d6">
              Det är klart att det måste fungera olika i Munkfors, Helsingfors,
              Kalmar och Malmö för det ser olika ut, men gruppen finns överallt.
              Sedan är utmaningen olika stor. Det finns också olika stora system
              och verksamheter, olika mängd människor som kan ta vara på denna
              grupp, så utmaningen borde vara ungefär likvärdig för alla våra
              kommuner. Man får lösa det på lite olika sätt.
            </seg>
            <seg n="6e859703">
              Frågan om aktivitet som en förutsättning för utbetalning får
              vi återkomma till.
            </seg>
          </u>
          <note n="58a99b45">
            Överläggningen var härmed avslutad.
          </note>
          <note n="493a355d">
            17 § Förnyad bordläggning
          </note>
          <note n="fe272d60">
            Föredrogs och bordlades åter
          </note>
          <note n="937be529">
            18 § Bordläggning
          </note>
          <note n="505453b9">
            Anmäldes och bordlades
          </note>
          <note n="38f5bb31">
            19 § Anmälan om skriftligt svar på fråga
          </note>
          <note n="3d4775a7">
            Anmäldes att skriftligt svar på följande fråga inkommit
          </note>
          <note n="efc28499">
            den 19 november
          </note>
          <note n="11ff2c01">
            Johan Linander
          </note>
          <note n="5b336afe">
            Svaret redovisas i bilaga som fogas till riksdagens snabbprotokoll
            tisdagen den 25 november.
          </note>
          <note n="555dba72">
            20 § Kammaren åtskildes kl. 14.17.
          </note>
          <note n="61435b28">
            Förhandlingarna leddes
          </note>
          <note n="ee5ece1b">
            /Monica Gustafson
          </note>
        </div>
      </body>
    </text>
  </TEI>
</teiCorpus>
