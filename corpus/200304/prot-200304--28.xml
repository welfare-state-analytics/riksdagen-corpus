<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--28</head>
          <docDate when="2003-11-14">2003-11-14</docDate>
        </div>
      </front>
      <body>
        <div>
          <note n="87ef81f6">
            ﻿
          </note>
          <note n="56d3b538">
            Riksdagens protokoll
          </note>
          <note n="b9e18018">
            2003/04:28
          </note>
          <note type="date" n="c068c4eb">
            Fredagen den 14 november
          </note>
          <note n="1feb3ba2">
            Kl. 09:00 - 12:29
          </note>
          <note n="028ce118">
            1 § Avsägelse
          </note>
          <note n="379ff239">
            Talmannen meddelade att Mikaela Valtersson (mp) avsagt sig uppdraget
            som suppleant i utrikesutskottet.
          </note>
          <note n="049d7ada">
            Kammaren biföll denna avsägelse.
          </note>
          <note n="b2986e4a">
            2 § Anmälan om kompletteringsval till utrikesutskottet
          </note>
          <note n="9f9767fd">
            Talmannen meddelade att Miljöpartiet de grönas riksdagsgrupp
            på grund av uppkommen vakans anmält Yvonne Ruwaida som suppleant
            i utrikesutskottet.
          </note>
          <note n="f66aaeaf">
            Talmannen förklarade vald till
          </note>
          <note n="57f7e864">
            suppleant i utrikesutskottet
          </note>
          <note n="5f84e4df">
            3 § Meddelande om ändrad voteringstid och ändringar i ärendeplanen
          </note>
          <note n="f88641e3">
            Ett meddelande om ändrad voteringstid torsdagen den 20 november
            och ändringar i ärendeplanen onsdagen den 19, torsdagen den 20
            och onsdagen den 26 november hade delats ut till kammarens ledamöter.
          </note>
          <note n="66325fd1">
            4 § Anmälan om fördröjt svar på interpellation
          </note>
          <note n="69bfc00b">
            Till riksdagen hade inkommit följande skrivelse:
          </note>
          <note n="bf765050">
            Interpellation 2003/04:90
          </note>
          <note n="45ab436d">
            Interpellation 2003/04:90 av Ulrik Lindgren om statliga bidrag
            till vissa kommuner för LSS-kostnader
          </note>
          <note n="719635b7">
            Interpellationen kommer att besvaras tisdagen den 25 november
            2003.
          </note>
          <note n="05d2628f">
            Skälet till dröjsmålet är tjänsteresor.
          </note>
          <note n="91834301">
            Lars-Erik Lövdén
          </note>
          <note n="32fd5bcf">
            5 § Svar på interpellation 2003/04:56 om romska kvinnor i Slovakien
          </note>
          <note type="speaker" n="7fe7bb27">
            Anf. 1 Utrikesminister LAILA FREIVALDS (s):
          </note>
          <u who="Q291648" xml:id="i-e6db3d9eda6b47ef-0" n="8e9d3bae">
            <seg n="4bd27fc1">
              Herr talman! Cecilia Wikström har frågat vilka åtgärder jag avser
              att vidta med anledning av de uppgifter om tvångssterilisering
              och kränkande behandling av romska kvinnor i Slovakien som hon
              pekar på, samt om jag är beredd att låta Sverige agera som värdland
              för en internationell konferens om sexuell och reproduktiv hälsa
              till vilken EU:s nya medlemsländer inbjuds att delta.
            </seg>
            <seg n="8efc3662">
              Låt mig börja med att bekräfta att regeringen från flera källor
              har nåtts av uppgifter om omfattande tvångssteriliseringar av
              romska kvinnor i Slovakien utförda efter landets självständighet
              1993. Om uppgifterna är korrekta visar de på allvarliga kränkningar
              av dessa kvinnors rättigheter.
            </seg>
            <seg n="46a6f3bf">
              Misstankarna förnyades för ett knappt år sedan då en slovakisk
              NGO publicerade en rapport med vittnesmål från 110 romska kvinnor
              som hävdade att de hade steriliserats utan sin vetskap eller informerade
              medgivande. Rapporten redovisar även flera andra exempel på kränkande
              behandling av romska kvinnor inom sjukvården.
            </seg>
            <seg n="bc22629f">
              Efter reaktioner på dessa uppgifter från bland annat EU och Europarådet
              har den slovakiska regeringen utrett påståendena, dels genom en
              expertgrupp som tillsatts av hälsoministeriet, dels med hjälp
              av åklagarmyndighetens utredning. Den slovakiska regeringen behandlade
              den 29 oktober hälsoministeriets och åklagarmyndighetens rapporter.
              Regeringen slog fast att inga fall av sterilisering i strid med
              gällande lagstiftning har påträffats. Regeringen beslutade dock
              om en rad uppföljande åtgärder för att stärka lagstiftningen och
              patientskyddet.
            </seg>
            <seg n="e8e77729">
              Enligt den europeiska konventionen om mänskliga rättigheter och
              biomedicin som Slovakien har anslutit sig till, krävs ett fritt
              och informerat medgivande, free and informed consent , för den
              här typen av ingrepp.
            </seg>
            <seg n="64a2fdaa">
              Europarådets kommissionär för mänskliga rättigheter Alvaro Gil-Robles
              har granskat anklagelserna och i en rapport utfärdat rekommendationer
              till den slovakiska regeringen. Kommissionären drar slutsatsen
              att det är rimligt att anta att steriliseringar har ägt rum utan
              kvinnornas informerade medgivande, särskilt i östra Slovakien.
              Det finns inte anledning att anta att regeringen aktivt uppmuntrat
              steriliseringar, men trots detta anser kommissionären att regeringen
              bär ett ansvar för att inte ha antagit fullgod lagstiftning samt
              övervakat steriliseringar noggrannare trots att påståenden om
              tvångssteriliseringar har cirkulerat de senaste tio åren.
            </seg>
            <seg n="13ee9b79">
              Gil-Robles rekommenderar att Slovakien snabbt antar lagstiftning
              om informerat medgivande och om patienters tillgång till sina
              journaler, som är förenligt med internationell rätt. Därtill bör
              regeringen tydligt acceptera sitt objektiva ansvar för att ha
              underlåtit att se till att steriliseringar inte genomfördes utan
              informerat medgivande och erbjuda snabb, rättvis och effektiv
              upprättelse. Upprättelsen bör inkludera kompensation och en ursäkt.
              Varje kvinna bör få välja om hon vill använda sig av regeringens
              erbjudna upprättelse eller om hon vill gå till domstol i stället.
            </seg>
            <seg n="679ad83c">
              Den svenska regeringen har i bilaterala kontakter med Slovakien
              vid upprepade tillfällen framfört hur allvarligt vi ser på dessa
              uppgifter och vikten av att alla misstankar om brott undersöks
              på ett klanderfritt och juridiskt korrekt sätt. Det är viktigt
              för alla berörda personer och myndigheter att full klarhet bringas
              kring de faktiska förhållandena. Sverige har därtill medverkat
              till att EU har uppmanat den slovakiska regeringen att anta Europarådets
              erbjudande om att tillhandahålla relevant och självständig expertis
              som stöd i det fortsatta arbetet. Så har ännu inte skett.
            </seg>
            <seg n="d88f02e5">
              Den svenska regeringen kommer i den fortsatta uppföljningen i
              Europarådet att uppmana Slovakien att följa MR-kommissariens rekommendationer
              och att samarbeta med Europarådet för att säkerställa den nya
              lagstiftningens förenlighet med internationell rätt. Sverige är
              även villigt att bistå med egna erfarenheter av den svenska steriliseringsutredningen
              och på annat sätt bistå för att följa upp Europarådets rekommendationer.
            </seg>
            <seg n="39d8d64f">
              Vad gäller Cecilia Wikströms fråga om en internationell konferens
              ser jag det som en tänkbar uppföljning inom ramen för Europarådet
              eller i annat lämpligt forum. Förslaget kräver dock en mer utförlig
              beredning innan ett slutgiltigt ställningstagande kan göras.
            </seg>
          </u>
          <note type="speaker" n="81362108">
            Anf. 2 CECILIA WIKSTRÖM (fp):
          </note>
          <u who="Q460539" xml:id="i-80f2a31d2050198a-0" n="0e179a1d" next="i-7712bf9d6d3bc173-0">
            <seg n="9f4a26b2">
              Herr talman! Eftersom det är första gången som utrikesministern
              och jag har tillfälle att mötas i debatt här i kammaren vill jag
              inleda med att önska lycka till i det fortsatta viktiga arbetet.
            </seg>
            <seg n="c3cce369">
              Jag vill också tacka för svaret på interpellationen, vars innehåll
              och innebörd gladde mig väldigt mycket. Ibland är det märkligt,
              herr talman, vilket genomslag en interpellation kan få ute i samhället.
              Jag ställde interpellationen till utrikesministern den 24 oktober,
              och en kort tid därefter mottog jag ett långt brev på många sidor
              från den slovakiska ambassadören i Helsingfors. Brevet innehöll
              ett utförligt uttalande från den slovakiska regeringen och en
              åtgärdsplan för hur man i framtiden ska säkerställa att övergrepp,
              kränkningar i sjukvården och tvångssteriliseringar, som vi i dag
              talar om, av romska kvinnor inte ska kunna ske i framtiden. Genom
              detta känns det som att bara denna interpellation har bidragit
              till att situationen för de romska kvinnorna i östra Slovakien
              ytterligare har kommit i fokus. Men en bakgrund bör ändå tecknas,
              ovanpå den som utrikesministern redan har givit.
            </seg>
            <seg n="10553562">
              Romerna utgör sedan länge en mycket marginaliserad grupp, framför
              allt i östra Slovakien. Diskrimineringen av dem är utbredd. De
              negativa attityderna bland befolkningen i Slovakien är också djupt
              rotade, så här krävs mycket genomgripande attitydförändringar
              för att en skillnad ska kunna märkas. Men romers misstro mot icke-romer
              är också ett problem. Utbildningsnivån bland romer är låg; många
              är analfabeter. Det har också bidragit till att tvångssteriliseringar
              har kunnat utföras på det här djupt kränkande viset. Romer är
              också överrepresenterade bland de nyfattiga och arbetslösa. Detta
              är givetvis mycket tragiskt.
            </seg>
            <seg n="609ee784">
              Utrikesministern har i sitt svar till mig visat att hon delar
              min bestörtning inför de ohyggliga övergreppen, som på det grövsta
              har brutit mot de mänskliga rättigheterna. I sitt uttalande medger
              den slovakiska regeringen att det har förekommit tvångssteriliseringar.
              Bara det är ett positivt resultat av påtryckningarna från bland
              annat Sverige under lång tid och ett tecken på att landet inför
              medlemskapet i EU tar frågan på största allvar.
            </seg>
            <seg n="f9506a41">
              Besluten och åtgärdsplanen man redogör för angriper problemet
              på en bred front. Man talar om fortsatta undersökningar och åtgärder
              inom utbildningsväsendet. Man avslutar med att tala om genomgripande
              attitydförändringar i hela det slovakiska samhället.
            </seg>
            <seg n="ac69bf19">
              Frågan kvarstår ändå, herr talman, hur och på vilket vis man
              från den slovakiska regeringen kommer att verkställa de beslut
              som har fattats. Jag vädjar till utrikesministern att fortsätta
              att driva på i frågan, påminna om de beslut som den slovakiska
              regeringen själv har fattat och visa fortsatt intresse för implementeringen
              av besluten. Frågan är för viktig för att vi ska nöja oss med
              beslutsprotokoll.
            </seg>
          </u>
          <note n="4adb6f80">
            Anf. 3 INGER RENÉ (m):
          </note>
          <u who="Q460539" xml:id="i-7712bf9d6d3bc173-0" n="0e179a1d" prev="i-80f2a31d2050198a-0">
            <seg n="a264f71b">
              Herr talman! Vi alla som har engagerat oss i den här frågan är
              säkert överens om att det som drabbar dessa kvinnor är ett ohyggligt
              övergrepp till kropp, till själ och på den personliga integriteten.
              Dessutom är det ett irreparabelt och livslångt ingrepp, och det
              gör att livsvärdet sjunker. Det är en grav inskränkning av livets
              mera fundamentala värden, värden som för de flesta av oss kanske
              är de viktigaste i livet. Därför ställde jag en fråga till utrikesministern
              för tre veckor sedan. Jag fick ett fylligt och bra svar för 14
              dagar sedan.
            </seg>
            <seg n="828f8015">
              Jag har fått samma information som Cecilia Wikström från ambassaden,
              och med utgångspunkt i den vill jag fortsätta den här diskussionen.
              På det viset och med interpellationsdebatter och annat tar vi
              kanske några steg framåt.
            </seg>
            <seg n="e492f8d0">
              I sitt svar talade utrikesministern om att det var viktigt med
              full klarhet i de faktiska förhållandena. Det är naturligtvis
              nödvändigt. Man kan inte fatta beslut på grund av rykten eller
              aldrig så inträngande information.
            </seg>
            <seg n="95de61e1">
              Utrikesministern talade också om att en förundersökning skulle
              bli klar i november. Nu är det november, och jag har ett statement
              från Slovakiska republiken, och den följs av en resolution, som
              Cecilia Wikström berättade om. Den ser ambitiös ut. Jag vet inte
              om det är densamma som utrikesministern hänvisade till skulle
              komma i november, eller om det då ska komma ytterligare information.
            </seg>
            <seg n="fbaf1cc5">
              Men hur som haver innebär resolutioner bara en föresats. Trots
              det ambitiösa programmet talar man om tillkortakommanden eller
              för att använda det till engelska översatta ordet shortcomings
              när det gäller sterilisering av romska kvinnor. Det finns alltså
              mycket mer att göra, och det är dessutom bråttom. Dessa shortcomings
              kan äga rum i dag, och de är, som sagt, oåterkalleliga.
            </seg>
            <seg n="1e120ecd">
              Politiken är väldigt ofta saktfärdig, och det måste den vara
              av demokratiska skäl. Men här är det fråga om övergrepp som förmodligen
              sker i dag. Därför skulle jag vilja ha en så snabb tidsplan som
              möjligt från svenska regeringen och dess arbete inom EU. Jag inser
              att det är den bästa vägen att gå när det gäller dessa övergrepp.
            </seg>
          </u>
          <note type="speaker" n="827df71b">
            Anf. 4 MARTIN ANDREASSON (fp):
          </note>
          <u who="Q5556512" xml:id="i-a29d22648b8c3a72-0" n="fa98fbd6">
            <seg n="7dcd9dea">
              Herr talman! Även jag vill tacka för utrikesministerns svar.
              Det är första gången som utrikesministern och jag möts i kammaren
              på detta sätt, så även jag vill passa på att lyckönska utrikesministern
              i hennes viktiga arbete.
            </seg>
            <seg n="f0bbd3eb">
              Jag ställde en skriftlig fråga om sterilisering av romska kvinnor
              i Slovakien till den dåvarande utrikesministern Anna Lindh under
              förra riksdagsåret. Det var i samband med att rapporten från centrumet
              för reproduktiva rättigheter offentliggjordes. Det svar som jag
              då fick visade att den svenska regeringen tog dessa uppgifter
              på stort allvar. Jag tycker även att utrikesministerns svar i
              dag visar att den svenska regeringen med ett stort engagemang
              och med en stor kraft kommer att fortsätta att driva dessa frågor.
            </seg>
            <seg n="f662560e">
              Precis som de tidigare talarna har sagt handlar detta om kränkningar
              av några av de mest fundamentala rättigheter som vi har som människor,
              rätten att kunna bestämma över sin egen kropp, rätten att kunna
              bli förälder. Den rätten fråntas romska kvinnor genom en tillämpning
              som antagligen har en lång historisk bakgrund, men som fortgår
              ända fram till i dag.
            </seg>
            <seg n="e2d2c0d8">
              Slovakien är ju en ung demokrati som först demokratiserades inom
              ramen för Tjeckoslovakien och därefter, 1993, blev en fri republik.
              Redan då blev Slovakien medlem i Europarådet. Från nästa år tar
              man genom sitt EU-medlemskap ytterligare ett steg till de demokratiska
              ländernas samarbete i Europa, vilket i sig är ett mycket glädjande
              steg. Där är det mycket viktigt att Sverige också inom ramen för
              EU-samarbetet med all kraft fortsätter att uppmärksamma MR-situationen
              för romska kvinnor i Slovakien.
            </seg>
            <seg n="193d15bf">
              Utrikesministern pekade i sitt svar på de uppmaningar som har
              riktats från EU till Slovakien. Jag vill verkligen understryka
              hur betydelsefullt jag tror att det är att man uppmärksammar dessa
              frågor såväl inom Europarådet som inom EU.
            </seg>
            <seg n="633b3d20">
              Vi i Sverige har tyvärr våra egna erfarenheter av hur steriliseringslagstiftning
              har använts som maktutövning mot marginaliserade och maktlösa
              människor i samhället. Vi har därför ett ansvar att föra vidare
              de erfarenheter som vi själva har, men vi har kanske också någonting
              att lära som kan kasta ljus över vår egen historia när dessa frågor
              uppmärksammas.
            </seg>
            <seg n="e6b2d940">
              Cecilia Wikströms idé om en internationell konferens förtjänar
              en djupare belysning. Här handlar det om situationen i ett visst
              land, men marginaliseringen av romer är ju inte ett problem som
              inskränker sig enbart till Slovakiens östra delar, utan det är
              ett vidare problem. Att uppmärksamma ämnet sexuell och reproduktiv
              hälsa med någon ämnesavgränsning inom en bredare kontext vore
              en intressant idé för regeringen att ta under fortsatta överväganden.
              Jag vill gärna höra utrikesministerns närmare kommentar om det.
            </seg>
          </u>
          <note type="speaker" n="662f2fe4">
            Anf. 5 Utrikesminister LAILA FREIVALDS (s):
          </note>
          <u who="Q291648" xml:id="i-e6db3d9eda6b47ef-1" n="8e9d3bae">
            <seg n="8251a728">
              Herr talman! Det är ingen tvekan om att det har ett värde när
              även den svenska riksdagen uppmärksammar förhållanden ute i världen.
              Jag tror att vi kan vara överens om att det har betydelse för
              vad som händer. Det har säkerligen haft sin betydelse att detta
              har uppmärksammats av enskilda ledamöter tidigare och under senare
              tid.
            </seg>
            <seg n="9cc4606f">
              Det finns all anledning för oss att inte släppa taget utan att
              fortsätta att uppmärksamma frågan. Jag ser också ett oerhört positivt
              värde i att Slovakien blir medlem av EU och en del av gemenskapen.
              Inom ramen för detta kan vi på ett mycket nära sätt följa varandras
              utveckling och diskutera vad som sker med avseende på frågor där
              förhållandena inte alltid är de bästa. Det är en naturlig uppgift
              även för regeringen att i detta samarbete fortsätta att bevaka
              den här frågan och liknande frågor på andra områden.
            </seg>
            <seg n="c3809bb4">
              Till Inger René vill jag säga att den förundersökning som jag
              talade om är densamma som ni har fått information om.
            </seg>
            <seg n="c4dd17b3">
              När det gäller hur vi kan gå vidare med att vidga diskussionen
              till frågeställningar av liknande slag kanske i första hand när
              det gäller romer i form av en internationell konferens är det
              en fråga som det finns anledning att fundera vidare över och se
              vilka andra intressenter man skulle kunna samarbeta med kring
              ett sådant initiativ. Det är en fråga som jag tar med mig.
            </seg>
          </u>
          <note type="speaker" n="b06c8aad">
            Anf. 6 CECILIA WIKSTRÖM (fp):
          </note>
          <u who="Q460539" xml:id="i-80f2a31d2050198a-1" n="0e179a1d" next="i-7712bf9d6d3bc173-1">
            <seg n="bc2a8728">
              Herr talman! Min övertygelse och utrikesministerns övertygelse,
              som jag nu har hört henne redogöra för, är att den fortsatta EU-integrationen
              är den framkomliga vägen i ärenden som detta för fortsatt utveckling
              i EU:s medlemsländer. Och inom kort är Slovakien ett av dessa
              länder. Det kommer att få betydelse för socialt svaga grupper,
              för romer och för andra grupper, när man är en del av gemenskapen
              i den europeiska unionen, däribland givetvis de här kvinnorna
              som har det väldigt svårt. Romer i allmänhet har det svårt, och
              kvinnor i synnerhet.
            </seg>
            <seg n="b219d392">
              Vårt arbete är att vara föregångsland. Vi ska fortsätta arbeta
              för att de här grupperna på olika sätt synliggörs. Det har vi
              att göra i alla tänkbara sammanhang, inte minst i EU. Jag är tacksam
              för att utrikesministern fortsätter det arbetet.
            </seg>
            <seg n="898cfe8c">
              Den konferens som jag kort har skissat i min interpellation skulle
              kunna innebära väldigt mycket. Jag har personligen varit i kontakt
              med romska kvinnor här i Sverige. Ordföranden för dem finns i
              Göteborg. Hon har berättat att det skulle vara oerhört effektfullt
              för den romska populationen i hela EU om vi som land tog på oss
              ledartröjan och visade på att detta händer och hur den framkomliga
              vägen kan se ut, att helt enkelt vara ett gott exempel.
            </seg>
            <seg n="96a33005">
              Jag vill också kort bara nämna att EU-kommissionären för mänskliga
              rättigheter kom med en egen rapport dagen efter det att den slovakiska
              regeringen hade gett sitt statement . Vad han säger där är ganska
              intressant, och jag ska återge det, tyvärr på engelska: It is
              unlikely to shed full light on the sterilization practices because
              of the intimidating atmosphere created by law enforcement officials
              who, throughout the investigation, have threatened and intimidated
              victims, witnesses and human rights defenders. Det här är väldigt
              starkt. Han menar alltså att rapporten som den slovakiska regeringen
              har kommit med i och för sig bejakar att det har hänt, men att
              det egentligen är mycket, mycket allvarligare.
            </seg>
            <seg n="c73d9a0d">
              Än en gång kan vi konstatera att vi har all anledning att fortsätta
              följa ärendet.
            </seg>
          </u>
          <note n="abe1ae12">
            Anf. 7 INGER RENÉ (m):
          </note>
          <u who="Q460539" xml:id="i-7712bf9d6d3bc173-1" n="0e179a1d" prev="i-80f2a31d2050198a-1">
            <seg n="da8c71c4">
              Herr talman! Också jag skulle vilja erinra om att vi har någonting
              att lära av vår egen historia. Vi har ingen anledning att framhålla
              oss själva som oskyldiga i det här sammanhanget.
            </seg>
            <seg n="1e300e9f">
              För ungefär tio år sedan hade vi här i kammaren en debatt om
              de övergrepp som begicks på kvinnor här i Sverige ungefär 50 år
              tillbaka. Även om situationen i Slovakien inte är kongruent med
              den svenska situationen, har vi säkert något att lära om vi tittar
              tillbaka på vår historia också inför kommande beslut som vi har
              att ta eller påtryckningar som vi vill göra, inte bara i Slovakien
              utan också i andra länder och kanske främst i de forna kommunistiska
              länder som nu har blivit europeiska länder och som ska in i EU.
            </seg>
            <seg n="5cee6f6e">
              Vår uppgift är alltså inte, som jag ser det, att moralisera utan
              att med alla medel hjälpa dessa unga i dag demokratiska stater
              för att de så snart som möjligt ska upphöra med dessa övergrepp.
            </seg>
            <seg n="65844df0">
              Också jag vill erinra om att i det svar som kom från den slovakiska
              staten medger man, även om man har ett väldigt fint, och som jag
              tycker, positivt program med tidsangivelser och annat, att övergrepp
              förekommer. Jag tycker att man på något sätt måste, antagligen
              genom EU eller möjligen Europarådet, få klarhet i vad det är för
              övergrepp som fortfarande äger rum i dag, så att man så snart
              som möjligt kan komma till rätta med dessa övergrepp.
            </seg>
            <seg n="d0d39da0">
              Jag håller tummarna för ett framgångsrikt arbete för utrikesministern
              i de här frågorna.
            </seg>
          </u>
          <note type="speaker" n="89a4dde6">
            Anf. 8 MARTIN ANDREASSON (fp):
          </note>
          <u who="Q5556512" xml:id="i-a29d22648b8c3a72-1" n="fa98fbd6">
            <seg n="f7311638">
              Herr talman! Jag tycker att det ska bli mycket intressant att
              se hur regeringen arbetar vidare med dessa frågor generellt och
              inte minst med tanken på en konferens i någon form. Av utrikesministerns
              svar framgår det att man är beredd att fortsätta pröva frågan,
              och jag hoppas att det sker i en positiv anda.
            </seg>
            <seg n="351d2488">
              Det här är frågor som handlar om gränsöverskridande företeelser.
              Det är frågan om rätten till sin egen kropp och om de övergrepp
              som pågår och har pågått mot på olika sätt marginaliserade människor
              när det gäller rätten till sin egen reproduktion. Det fenomenet
              stannar inte vid nationsgränser. Vi har därför anledning att dels
              se vad det finns för kunskaper om situationen i olika länder i
              dag, dels lyfta fram vår egen historia i självkritisk och ångerfull
              anda. Det handlar då naturligtvis om att demokratier i dag gemensamt
              ska arbeta för att dra lärdomar av de erfarenheter som finns i
              dag och från historien. Jag tror att någon form av internationellt
              forum för detta skulle vara en framgångsrik väg. Jag har också,
              likt Cecilia Wikström, uppfattat att det finns ett stort intresse
              för detta bland olika MR-grupper som arbetar med romers rättigheter.
            </seg>
          </u>
          <note n="805be5cc">
            Överläggningen var härmed avslutad.
          </note>
          <note n="da00396b">
            6 § Svar på interpellation 2003/04:60 om kampen för demokrati
            och social rättvisa i Zimbabwe
          </note>
          <note type="speaker" n="78b60632">
            Anf. 9 Utrikesminister LAILA FREIVALDS (s):
          </note>
          <u who="Q291648" xml:id="i-e6db3d9eda6b47ef-2" n="8e9d3bae">
            <seg n="769dec58">
              Herr talman! Sermin Özürküt har frågat mig vilka ytterligare
              initiativ jag avser att vidta för att understödja kampen för demokrati
              och frihet i Zimbabwe och vilka initiativ jag avser att vidta
              för att samtidigt även understödja kampen för en social och ekonomisk
              rättvisa i Zimbabwe.
            </seg>
            <seg n="7da94ea1">
              Zimbabwe befinner sig i en djup politisk, ekonomisk och social
              kris. Våldet mot oppositionen och de allvarliga brotten mot de
              mänskliga rättigheterna fortsätter. Zimbabwe, tidigare södra Afrikas
              kornbod, befinner sig i en humanitär kris där nästan hälften av
              landets befolkning är i behov av livsmedelshjälp. Den stora hiv/aids-frekvensen
              i Zimbabwe innebär en mänsklig katastrof. Det höga antalet drabbade
              förvärrar även den humanitära krisens effekter. Den illegala jordreformen
              har lett till att ett stort antal före detta lantarbetare mist
              sina arbeten och befinner sig som internflyktingar i Zimbabwe.
            </seg>
            <seg n="ab399022">
              Sverige tog tidigt avstånd från Mugabes despotism, och i början
              av 2001 avbröt vi som första EU-land det bilaterala utvecklingssamarbetet
              med Zimbabwes regering. Sverige har i stället fortsatt att kanalisera
              sitt stöd genom det civila samhället och enskilda organisationer
              samt genom multilaterala organisationer som FN. Stödet har fokuserat
              på demokratisk utveckling, mänskliga rättigheter samt på att bidra
              till att begränsa hiv/aids-epidemins effekter och utbredning.
              Sverige är även en stor humanitär givare i Zimbabwe. Under 2002/03
              gick 150 miljoner svenska kronor till den humanitära krisen i
              södra Afrika och ytterligare 50 miljoner svenska kronor till Zimbabwe.
              Under våren 2003 genomfördes en översyn av utvecklingssamarbetet
              med Zimbabwe. Detta resulterade i ett ökat fokus på särskilt utsatta
              grupper såsom kvinnor, barn och hiv/aids-drabbade hushåll. Detta
              är ett led i att stödja kampen för en social och ekonomisk rättvisa
              i Zimbabwe.
            </seg>
            <seg n="aa69e534">
              Som en del av det svenska stödet till demokrati och mänskliga
              rättigheter ingår ett stöd till Zimbabwes parlament. Syftet är
              dels att stärka Zimbabwes parlament i förhållande till den verkställande
              makten, dels att främja en dialog mellan de olika politiska partierna.
              En sådan dialog kan leda till brobyggande och större förståelse
              mellan de olika partierna.
            </seg>
            <seg n="7477d5ef">
              Sverige har även inom EU varit aktivt och pådrivande i utformningen
              av EU:s Zimbabwepolitik, inklusive införandet av sanktionsregimen.
              Frågan om huruvida dessa sanktioner ska förlängas kommer återigen
              att bli aktuell i början av nästa år. Sverige kommer att pröva
              frågan utifrån utvecklingen i landet. Sverige har också varit
              pådrivande inom EU för att tillsammans med FN och andra delar
              av det internationella samfundet försöka föra en dialog med Zimbabwes
              regering angående den humanitära krisen. EU är en av landets största
              humanitära givare.
            </seg>
            <seg n="d1222f70">
              Zimbabwes grannar har en central roll för utvecklingen i landet.
              Sverige och EU för en kontinuerlig dialog med individuella afrikanska
              länder liksom med regionala organisationer som SADC (Southern
              African Development Community) och AU (Afrikanska Unionen) om
              situationen i Zimbabwe, respekten för rättsstatsprincipen och
              de mänskliga rättigheterna. I dessa samtal betonar vi vikten av
              att dessa grannländer engagerar sig till försvar för demokrati
              och mänskliga rättigheter i Zimbabwe. Vid den sydafrikanske vicepresidenten
              Jacob Zumas besök i Helsingfors i början av oktober hade vice
              statsminister Winberg tillfälle att beröra utvecklingen i Zimbabwe
              med honom.
            </seg>
            <seg n="75533e6c">
              För två veckor sedan deltog jag i det tredje informella utrikesministermötet
              i Moçambique mellan Norden och tio demokratiska stater i Afrika
              söder om Sahara. Situationen i Zimbabwe var en viktig punkt på
              dagordningen. Tillsammans med mina nordiska och afrikanska kolleger
              diskuterade vi i en konstruktiv atmosfär den oroande utvecklingen
              i Zimbabwe. Det var glädjande att notera att det finns en samsyn
              kring det oerhört allvarliga i situationen och att ett inhemskt
              brobyggande mellan regering, opposition och aktörer inom det civila
              samhället, är en förutsättning för en positiv utveckling.
            </seg>
            <seg n="3429749f">
              Chefen för Utrikesdepartementets Afrikaenhet besökte Zimbabwe
              i slutet av september. Syftet med besöket var att leverera ett
              svenskt budskap till en bred grupp aktörer i Zimbabwe. I möte
              med representanter från zimbabwiska utrikesdepartementet uttryckets
              en stark förväntan om åtgärder från regeringens sida för att stärka
              respekten för de mänskliga rättigheterna och de demokratiska spelreglerna
              och en förhoppning om nationell dialog och brobyggande för att
              bemästra landets problem. Den svenska ambassaden i Harare spelar
              också en central roll för att kontinuerligt föra fram svensk politik
              i denna fråga.
            </seg>
            <seg n="a9ea026b">
              Sverige kommer att fortsätta att noga följa utvecklingen i Zimbabwe
              och ha beredskap för att vidta ytterligare åtgärder för att försöka
              främja en demokratisk, social och ekonomisk utveckling i landet.
            </seg>
          </u>
          <note n="5113d4fa">
            Då Sermin Özürküt, som framställt interpellationen, anmält att
            hon var förhindrad att närvara vid sammanträdet medgav talmannen
            att Lars Ohly i stället fick delta i överläggningen
          </note>
          <note type="speaker" n="04b58fd2">
            Anf. 10 LARS OHLY (v):
          </note>
          <u who="Q262285" xml:id="i-ca37ce74f3d749f8-0" n="6657e276">
            <seg n="3f4b756f">
              Herr talman! Sermin Özürküt är förhindrad att motta svaret. Därför
              vill jag å hennes vägnar tacka utrikesministern för det svar som
              vi har fått på hennes interpellation. Interpellationen är ställd
              utifrån de massarresteringar som genomfördes i början av oktober
              då fackliga ledare, ett fyrtiotal i Harare och ett hundratal i
              Mutare, fängslades. Bland dem var den zimbabwiska landsorganisationens
              ordförande Lovemore Matombo och generalsekreteraren Wellington
              Chibebe.
            </seg>
            <seg n="12584547">
              Det här är ytterst oroande, för det är en fortsättning på en
              utveckling som vi har sett under ganska lång tid. Vi har sett
              ett förtryck av mänskliga rättigheter och demokratiska fri- och
              rättigheter. Vi har sett stängningar av tidningar och brutala
              trakasserier av civila demokratiska krafter. Detta innefattar
              också rapporter om otäcka övergrepp mot människor, inklusive systematiska
              våldtäkter av kvinnor och flickor, av unga milisgrupper. Situationen
              i Zimbabwe är ohållbar, det är vi helt överens om. Här måste omvärlden
              agera och reagera. Det är viktigt att vi lyfter fram att det finns
              en bred opposition i omvärlden mot president Mugabes förtryck
              i dagsläget.
            </seg>
            <seg n="53eb73e9">
              Samtidigt är jag inte helt nöjd med utrikesministerns svar. Jag
              menar också att det, för att vi ska kunna få en långsiktig demokratisk
              utveckling, inte bara krävs att man får en demokratisk utveckling
              med fria och demokratiska val och fri opinionsbildning. Det krävs
              också att man tar tag i de stora problem som finns i Zimbabwe
              och som har sin grund i det koloniala väldet.
            </seg>
            <seg n="ad065413">
              Vi har ungefär 28 000 vita bönder i Zimbabwe. De äger 70 % av
              jorden. Det finns en miljon afrikanska bönder som delar på resten.
              Rättfärdigheten i en jordreform kan knappast ifrågasättas. Därför
              är det oerhört viktigt att vi inte faller i fällan att enbart
              kritisera den zimbabwiska regeringen. Det ska vi göra med all
              kraft och på goda grunder. Men vi ska samtidigt också visa förståelse
              för den starka rörelse för en rättvis jordreform som finns i Zimbabwe.
              Att kalla Mugabes försök till jordreform för illegal låter sig
              göras, men inte om man inte samtidigt visar att kraven på en rättvis
              jordreform i högsta grad är legala och legitima.
            </seg>
            <seg n="bc7b7337">
              Ska man titta framåt räcker det naturligtvis inte med sanktioner.
              De kan vara nödvändiga i ett läge för att markera omvärldens djupa,
              och djupt kända, avsky för det som sker i Zimbabwe. Men samtidigt
              måste vi peka framåt för ett demokratiskt Zimbabwe som gör upp
              med sin koloniala historia. Då är det viktigaste att få ett klimat
              av tolerans och respekt för lagen, ett klimat som kan göra att
              meningsfulla samtal kan ske mellan regeringen och opposition,
              ett klimat som gör att alla medborgare i Zimbabwe känner att de
              kan delta i en demokratisk process som leder framåt till ett rättvisare
              och mer solidariskt land.
            </seg>
            <seg n="59cf242f">
              Därför vill jag gärna höra utrikesministerns syn på vad som kommer
              efter sanktionerna. Hur ska vi kunna fortsätta stödja kampen för
              ett demokratiskt och fritt Zimbabwe?
            </seg>
          </u>
          <note type="speaker" n="9323bfb8">
            Anf. 11 Utrikesminister LAILA FREIVALDS (s):
          </note>
          <u who="Q291648" xml:id="i-e6db3d9eda6b47ef-3" n="8e9d3bae">
            <seg n="c9776b8b">
              Herr talman! Sverige har ända sedan 1980-talet drivit frågan
              om att det behövs en jordreform i Zimbabwe. Det är ingen tvekan
              om det. Den kritik som man kan rikta mot hur jordreformen har
              genomförts gäller både hur fördelningen av marken har gjorts och
              vilka konsekvenser detta har haft för framför allt svarta jordbruksarbetare.
              Men att det behöver göras en jordreform har Sverige varit mycket
              tydligt på under decennier.
            </seg>
            <seg n="87694629">
              Det är också vår uppfattning att det krävs en utveckling av samhället
              i en demokratisk och mer rättvis riktning. Det är också bakgrunden
              till det utvecklingssamarbete som Sverige har varit mycket engagerat
              i och som nu, under den period som pågår, innebär att vi koncentrerar
              oss på att ha kontakt med det civila samhället, de oppositionella
              organisationerna och NGO:er över huvud taget och ge dem stöd att
              kunna fortsätta verka för en demokratisk utveckling i landet.
            </seg>
            <seg n="7a1f6b43">
              Jag vill också passa på att nämna att hur detta svenska stöd
              kan utvecklas vidare och formas kommer vi att ha möjlighet att
              diskutera med oppositionens generalsekreterare Nkube redan inom
              den närmaste tiden, eftersom han kommer på besök till Sverige.
              Det är en viktig kontakt som vi har i det här sammanhanget.
            </seg>
            <seg n="f57e91b3">
              Jag vill också nämna att ambassaden i Harare naturligtvis är
              oerhört aktiv i de här frågorna. När det gäller de arresteringar
              som har skett på senare tid är det en uppgift för ambassaden att
              hålla kontakt med de arresterade för att på det viset också bidra
              till att hålla ett öga på vad som händer efter arresteringarna.
            </seg>
          </u>
          <note type="speaker" n="e4cbb9fc">
            Anf. 12 LARS OHLY (v):
          </note>
          <u who="Q262285" xml:id="i-ca37ce74f3d749f8-1" n="6657e276">
            <seg n="e53a7d96">
              Herr talman! Jag tycker att denna komplettering av utrikesministerns
              svar är välkommen. Jag tror att vi i grunden är överens. Det första
              som behöver göras, det görs också och det måste göras, är att
              klart och tydligt ta avstånd från Mugabes regim och det förtryck
              av mänskliga rättigheter, fackliga rättigheter och demokratiska
              fri- och rättigheter som i dag pågår i Zimbabwe. Allt stöd ska
              också ges till den demokratiska opposition som finns. Kontakterna
              med Movement for Democratic Change är nödvändiga och viktiga liksom
              de kontakter, som kanske ännu inte är fullt så utvecklade, med
              den zimbabwiska fackföreningsrörelsen som jag också tycker är
              oerhört viktiga. De kanske också ökar i vikt när man ser hur farlig
              den zimbabwiska regeringen anser att landsorganisationen är när
              den går ut i protester mot prisökningarna, bristen på varor i
              butikerna och det vanstyre av ekonomin som Mugabe står för.
            </seg>
            <seg n="bdb1afbe">
              Men det som måste till på längre sikt är som sagt en förståelse
              för att det finns en berättigad ilska bland mängder av människor
              i Zimbabwe för att avkolonialiseringen egentligen aldrig fullföljdes,
              för att man fortfarande lever i ett samhälle där orättvisorna
              har byggts in i den konstitution som skapades av bland annat den
              brittiska regeringen 1979. Detta leder till att orättvisorna används
              av en regim för dess egna syften, för att skapa falska motsättningar
              i samhället. De utnyttjar dessa motsättningar för att kunna slå
              ned den verkligt demokratiska oppositionen. Om den demokratiska
              oppositionen ska ha någon som helst framgång på längre sikt krävs
              det naturligtvis också att man på ett tydligt och genomförbart
              sätt kan visa att man tar itu med de stora orättvisor som finns.
            </seg>
            <seg n="540618a6">
              Den första åtgärden är naturligtvis att få president Mugabe och
              hans regering, som i dag verkar agera alltmer desperat, att sluta
              upp med sitt förtryck av mänskliga och demokratiska rättigheter
              och att se till att man respekterar den lag som finns och som
              möjligtvis har sina brister men som i grunden faktiskt är en demokratisk
              lag i Zimbabwe men som åsidosätts av regeringen på ett systematiskt
              sätt. Sedan måste man få till stånd samtal mellan opposition och
              regering som kan leda till att man genomför reellt demokratiska
              val som också innebär att människor känner att de har en möjlighet
              att genomföra en rättvis jordreform som ger möjligheter för människor
              att leva i landet och som också ger möjligheter att bygga upp
              den katastrofala ekonomi som landet i dag lider under.
            </seg>
            <seg n="a59fe8fa">
              Jag ser inte att det finns några stora meningsskiljaktigheter
              mellan mig och utrikesministern, utan jag tackar för de svar som
              har kommit och förväntar mig att vi tillsammans ska kunna arbeta
              för en solidaritet med Zimbabwes folk som innebär inte bara en
              demokratisering och möjligheten att arbeta fritt utan också en
              demokratisering i meningen att man faktiskt tar itu med de stora
              orättvisor som det koloniala väldet lämnade efter sig.
            </seg>
          </u>
          <note n="805be5cc">
            Överläggningen var härmed avslutad.
          </note>
          <note n="63c41d73">
            7 § Svar på interpellation 2003/04:64 om kurdernas situation
            i Irak
          </note>
          <note type="speaker" n="48e04018">
            Anf. 13 Utrikesminister LAILA FREIVALDS (s):
          </note>
          <u who="Q291648" xml:id="i-e6db3d9eda6b47ef-4" n="8e9d3bae">
            <seg n="f97ea8b7">
              Herr talman! Ana Maria Narti har frågat mig på vilket sätt Utrikesdepartementet
              arbetar med det kurdiska kravet om en sammansättning av fredstrupper
              som avsiktligt undviker militär från Iraks grannländer. Ana Maria
              Narti har också frågat mig om vilken plats som ges frågorna om
              etnisk försoning och religiös och kulturell samverkan mellan Iraks
              skilda kulturer i planeringen av svenska insatser i fredsprocessen
              i Irak.
            </seg>
            <seg n="03c8139d">
              Ockupationsmaktens svårigheter att bemästra säkerhetssituationen
              sätter sin prägel på utvecklingen i Irak. Situationen innebär
              en hämsko för både den politiska och materiella uppbyggnaden av
              landet. Förbättrad säkerhet är en förutsättning för att det internationella
              samfundet ska kunna göra de insatser som Irak behöver. FN:s säkerhetsråd
              har därför, med hänvisning till betydelsen av säkerhet och stabilitet,
              genom sin resolution nr 1511 den 16 oktober bland annat auktoriserat
              upprättandet av en multinationell styrka. Resolutionen ger mandat
              för både militära och polisiära insatser för återupprättande av
              säkerheten i Irak. Den ger samtidigt en stärkt plattform för FN:s
              deltagande i dessa ansträngningar. Sverige välkomnar detta.
            </seg>
            <seg n="1d057d5f">
              Även om säkerhetssituationen är bättre i norra Irak än i många
              andra delar av landet är också den kurdiska befolkningens oro
              inför framtiden förståelig. Jag kan emellertid försäkra Ana Maria
              Narti att internationell enighet råder om att Iraks territoriella
              integritet måste värnas och landets minoriteter skyddas. Truppbidrag
              från länder inom ramen för den multinationella styrkan, exempelvis
              från något av Iraks grannländer, förutsätts ske i samförstånd
              med både FN och ansvariga parter i Irak, inklusive det irakiska
              styrande rådet. I det senare har även kurderna starka företrädare.
              Jag finner det för övrigt sannolikt att det råder betydande samsyn
              mellan kurderna och andra i rådet företrädda grupper beträffande
              den fråga som Ana Maria Narti tar upp. Det finns skäl att notera
              att den turkiska regeringen den 7 november beslutat att, trots
              parlamentets klartecken, inte bidra med fredsbevarande styrkor
              i Irak.
            </seg>
            <seg n="a31de8ca">
              När det gäller Ana Maria Nartis andra fråga skulle jag vilja
              informera om att regeringen i juli 2003 uppdrog åt Sida att senast
              den 15 december i år inkomma med förslag till en strategi för
              det svenska biståndet under åren 20042006. I riktlinjerna för
              detta uppdrag ombes Sida föreslå hur biståndet ska vara utformat
              för att stärka och befrämja freds- och försoningsfrämjande åtgärder.
              Till strategin ska även fogas en landanalys med bland annat en
              belysning av landets olika etniska grupper och den irakiska diasporan
              och vilka konsekvenser deras samspel på sikt kan få för landets
              politiska, ekonomiska och sociala utveckling. Strategin ska vara
              vägledande för biståndets inriktning och utformning.
            </seg>
          </u>
          <note type="speaker" n="1f521552">
            Anf. 14 ANA MARIA NARTI (fp):
          </note>
          <u who="Q4750415" xml:id="i-1eced926c2859e3b-0" n="507fb751">
            <seg n="5fd56e55">
              Herr talman! Tack, utrikesministern för svaret. Låt mig börja
              med att önska utrikesministern framgång i sin nya position.
            </seg>
            <seg n="b3c80305">
              Det här kommer inte att bli en dramatisk dialog eftersom jag
              tror att det finns en grundläggande samstämmighet mellan inte
              bara Folkpartiet och Utrikesdepartementet utan de flesta aktörerna
              i den svenska politiken.
            </seg>
            <seg n="11fd11e7">
              Vi är alla väldigt glada över att Turkiet har avstått från den
              redan beslutade militära insatsen i Irak. Vi betraktade det alla
              som en stor fara i den mycket spända situationen.
            </seg>
            <seg n="ae1d6f8a">
              Jag ville ändå skriva den här interpellationen och skicka den
              vidare därför att den bygger på direkta krav från kurdiska organisationer.
              Det är väldigt viktigt att den multinationella insats som vi alla
              hoppas så småningom kommer att ersätta koalitionens arméer innehåller
              representanter för muslimska länder men undviker närvaro av trupper
              som bara genom att gå över gränsen till Irak kan skapa ännu mera
              oro. Detta krav från kurderna ville jag med mycket stor tydlighet
              framföra. Det är inte självklart att till exempel Iran eller Syrien
              ska vara med i den multinationella gruppen.
            </seg>
            <seg n="af484e5f">
              Jag kan förstå att det på det stadium som vi nu befinner oss
              i diskussionerna kring denna nya multinationella formation är
              omöjligt att säga precis hur det kommer att se ut. Men jag ville
              föra fram kurdernas krav.
            </seg>
          </u>
          <note n="805be5cc">
            Överläggningen var härmed avslutad.
          </note>
          <note n="e7f3d44a">
            8 § Svar på interpellationerna 2003/04:74 och 75 om den nationella
            insatsstyrkan inom polisen
          </note>
          <note type="speaker" n="bb8ad58b">
            Anf. 15 Justitieminister THOMAS BODSTRÖM (s):
          </note>
          <u who="Q3141607" xml:id="i-e6db3d9eda6b47ef-5" n="35532579">
            <seg n="e34cfd95">
              Herr talman! Hillevi Engström har frågat försvarsminister Leni
              Björklund vilka åtgärder hon avser att vidta för att möjliggöra
              för polisens nationella insatsstyrka att använda Försvarsmaktens
              resurser i form av personal och helikoptrar och i vissa fall båtar
              för det civila samhället. Därutöver har Hillevi Engström frågat
              försvarsministern om hon, i den mån det behövs, avser att initiera
              lagändringar för att denna möjlighet ska kunna öppnas.
            </seg>
            <seg n="047c497a">
              Jag har fått en liknande interpellation av Ragnwi Marcelind där
              hon frågar vilka åtgärder jag avser att vidta för att tillgodose
              polisens behov av helikopterstöd vid exempelvis ett angrepp mot
              ett fartyg som befinner sig till havs. Frågorna berör samma problemställning
              och de besvaras därför av mig såsom ansvarig minister för polisväsendet.
            </seg>
            <seg n="e82da69c">
              Förordningen (2002:375) om Försvarsmaktens stöd till civil verksamhet
              trädde i kraft den 1 juli 2002. Samtidigt upphävdes förordningen
              (1986:1111) om militär medverkan i civil verksamhet. Genom den
              nya förordningen har Försvarsmakten att lämna stöd till polisen
              med exempelvis helikoptrar eller annan materiel som befinns lämplig
              för den uppgift som ska lösas. Huvudregeln är att en begäran om
              stöd ska göras av Rikspolisstyrelsen. Försvarsmakten avgör dock
              i varje enskilt fall om stöd ska lämnas, med vilka resurser och
              på vilket sätt.
            </seg>
            <seg n="434cda0e">
              Det finns alltså i dag alla möjligheter för Försvarsmakten att
              bistå polisen i en rad olika situationer. Den avgörande begränsningen
              är att Försvarsmaktens personal inte får använda våld eller tvång
              mot enskilda. Däremot kan Försvarsmaktens personal medverka i
              en insats även om det finns risk för att den som begär stöd, i
              allmänhet polisen, kommer att bruka tvång eller våld under insatsen.
            </seg>
            <seg n="f576bb2e">
              Som Ragnwi Marcelind nämner i sin interpellation har detta också
              behandlats av den så kallade 11 september-utredningen. I betänkandet
              (SOU 2003:32) föreslås att Försvarsmakten ska ges ytterligare
              möjligheter att stödja civila myndigheter. Dessa frågor är alltså
              högaktuella för närvarande, men vi är mitt inne i beredningsprocessen,
              och jag kan därför inte uttala mig närmare om vilka förändringar
              som kan bli aktuella.
            </seg>
          </u>
          <note type="speaker" n="5fb551b8">
            Anf. 16 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-843badffeda80e4b-0" n="a97badcb">
            <seg n="554ae20d">
              Herr talman! Min interpellation var ursprungligen ställd till
              försvarsministern. Det är tråkigt att hon inte kunde besvara den,
              oavsett vad det beror på. Jag får nöja mig med det svar som jag
              har fått. Jag vill ändå ta upp en del frågor i interpellationen
              som jag tycker att Thomas Bodström inte besvarar.
            </seg>
            <seg n="49bbfacd">
              Justitieministerns svar är faktiskt anmärkningsvärt. Det tycks
              som om justitieministern inte riktigt vet hur det förhåller sig
              ute i verkligheten. Även om ministern endast vid ett enda tillfälle
              efter den 11 september har besökt insatsstyrkan, finns det ju
              tidningar som man kan läsa för att hålla sig informerad om sakernas
              tillstånd.
            </seg>
            <seg n="e09fdd6a">
              Under året meddelade polisledningen i Västerbotten att man måste
              tillkalla hjälp från den nationella insatsstyrkan. Man kunde inte
              själv bemästra en farlig situation med beskjutning i Hörnsjö utanför
              Umeå. Orsaken till att NI inkallades var att man inte hade den
              kompetens och de resurser som fordrades, och det var helt korrekt.
              Man tog kontakt med insatsstyrkan, och den var inom en timme insatsberedd
              från Helsingfors med tillräcklig personal. Då befann sig dock
              de berörda personerna 70 mil ifrån Helsingfors.
            </seg>
            <seg n="41adfaa9">
              Insatsledaren har uttalat sig på följande sätt, vilket står att
              läsa i Svenska Dagbladet någon dag efteråt:
            </seg>
            <seg n="5dde816a">
              Jag försökte febrilt att få tag i helikopterkapacitet för att
              vi snabbt skulle kunna ta oss till platsen. Jag kontaktade Försvarsmakten,
              sjöräddningen och polisen men fick inte tag i någon.
            </seg>
            <seg n="9ab49554">
              Personalen tvingades att transportera sig i fyra bilar de 70
              milen. Resan tog drygt 4 timmar. Med enkel matematik kan man komma
              fram till att körhastigheten var oerhört hög. Dessutom skulle
              personalen vara insatsberedd direkt efter det att man hade kommit
              fram.
            </seg>
            <seg n="05471beb">
              Jag undrar, justitieministern, om gällande regelverk och rådande
              inställning från Försvarsmakten är tillfredsställande. Det här
              är ett exempel bland många fler. Polisen har tvingats hyra in
              helikopterkapacitet från privata företag i det civila samhället
              eller att låna in båtar utomlands, som man gjorde vid en övning
              nyligen med kärnbränslefartyget Sigyn.
            </seg>
            <seg n="5387f3ac">
              För att man ska kunna hantera en skarp situation är det nödvändigt
              att insatsstyrkan kan träna under optimala förhållanden och så
              realistiskt som möjligt. Vid en övning med kärnbränslefartyget
              Sigyn gick det inte att låna helikoptrar och båtar, trots att
              polisen var ute i mycket god tid med att framföra önskemål till
              Försvarsmakten om detta.
            </seg>
            <seg n="56ebb537">
              Insatsstyrkans huvuduppgift kan inte utföras om man inte ger
              den förutsättningar härför, som till exempel att kunna göra en
              landning på det här kärnbränslefartyget eller en landsättning
              på ett kärnkraftverk. Frågan är vilken myndighet som annars skulle
              kunna utföra de här uppgifterna.
            </seg>
            <seg n="2a4d25a1">
              Det är också intressant, herr talman, att Försvarsmakten prioriterar
              sina hjälpresurser till det civila samhället väldigt lågt. Det
              är faktiskt så att man först på tolfte plats prioriterar att bistå
              polis och statliga myndigheter. Man anser att det är viktigare
              att transportera pliktpersonal vid hemresor än att bistå polisen.
              Det tycker jag är mycket märkligt. Ingen hade väl kunnat tro att
              polisen skulle begära hjälp om det inte verkligen var nödvändigt.
            </seg>
            <seg n="34261e02">
              Herr talman! Enligt min uppfattning måste det aktuella regelverket
              ändras så, att de militära resurserna kan användas mer rationellt,
              till exempel för att ge stöd till det civila samhället, som polisen
              är en del av.
            </seg>
            <seg n="a163358d">
              Jag undrar också om justitieministern tycker att det är rimligt
              att den nationella insatsstyrkan transporterar sig på väg i 70
              mil för att göra en farlig insats när det finns helikoptrar som
              står i hangarer vid Berga örlogsbas. Eller är det mera angeläget
              att man använder den här kapaciteten för transporter av sin egen
              personal?
            </seg>
            <seg n="7adbae9a">
              Något som är anmärkningsvärt i förordningen är också att den
              här militära personalen inte kan användas, om den riskerar att
              bli en del av insatsen eller hamnar mitt i oroligheterna. Jag
              menar att det är naturligt att man vid landsättning av insatspersonal
              på ett kärnkraftverk till exempel i en situation med gisslantagande
              kommer i ett sådant läge. Jag undrar om justitieministern anser
              att det är nöjaktigt att det är på det här sättet.
            </seg>
          </u>
          <note type="speaker" n="10645ddf">
            Anf. 17 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-939d50e6fa520bc4-0" n="3e79edd4">
            <seg n="5e8f136f">
              Herr talman! Först vill jag säga att det är trevligt att få både
              påbörja och avsluta veckan med att debattera med Thomas Bodström.
              Jag får tacka för svaret, men jag har följt Thomas Bodström några
              år, och jag måste säga att den färska politiker som jag mötte
              för några år sedan hade mycket rakare och tuffare svar. Nu har
              justitieministern fallit in i den politiska karriären och är väldigt
              grumlig i de svar som Hillevi och jag har fått.
            </seg>
            <seg n="32cfa9dd">
              Jag vet inte om justitieministern över huvud taget har förstått
              frågeställningen eller om han helt enkelt avstår från att svara.
              Han skriver i svaret så här:
            </seg>
            <seg n="0f35e411">
              Det finns alltså i dag alla möjligheter för Försvarsmakten att
              bistå polisen i en rad olika situationer. Den avgörande begränsningen
              är att Försvarsmaktens personal inte får använda våld eller tvång
              mot enskilda.
            </seg>
            <seg n="f4914c93">
              Så enkelt det låter! Men då vill jag veta hur Bodström tolkar
              Försvarsmaktens egen juridiska orientering, där man kan läsa följande
              i § 7:
            </seg>
            <seg n="49ee21ab">
              I enlighet med vad som ovan sagts får emellertid sådana transporter
              aldrig övergå till att bli en del av själva polisinsatsen eller
              avslutas så att säga mitt i oroligheterna.
            </seg>
            <seg n="ab362f2f">
              Hur tolkar ministern dessa skrivningar? Är det inte en inskränkning
              av förordningsförändringen från 2002?
            </seg>
            <seg n="f55f4d2f">
              Och hur tolkar ministern det förhållandet att Försvarsmaktens
              prioriteringslista upptar stöd till andra myndigheter, exempelvis
              till polisen, först på tolfte plats, först efter det att man har
              transporterat egen personal eller utfört transporter av militärledning,
              precis som Hillevi nämnde? Självklart är det svårt för justitieministern
              att uttala sig om Försvarsmaktens transporter, men när vi i tisdags
              debatterade dessa sade justitieministern: Ja, men vi ministrar
              har samordning, och vi diskuterar med varandra. Det gällde då
              socialministern. Nu skulle jag vilja veta om justitieministern
              har diskuterat det här med försvarsministern.
            </seg>
            <seg n="8a84fa92">
              Finns det enligt justitieministern anledning att vara orolig
              då vi samtidigt vet att de sju polishelikoptrar som vi har inom
              polisen i dag i huvudsak är avsedda för övervakningsuppdrag och
              för små transporter? Vad händer om det skulle behövas en större
              polisinsats, till exempel om ett fartyg angripits ute till havs
              eller, som Hillevi har varit inne på, när den nationella insatsstyrkan
              har behov av att väldigt snabbt bli transporterad till Norrland
              därför att andra poliser är utsatta för beskjutning? I det aktuella
              fallet fick man åka bil i 70 mil.
            </seg>
            <seg n="717d31aa">
              Ska vi dra lärdom av de här dåliga erfarenheterna och försöka
              vidta åtgärder för att sådant här inte ska hända igen? Att man
              kommer fram kan ju gälla liv eller död, ministern.
            </seg>
            <seg n="ae21c33a">
              Vi vet att även militärens helikopterstyrka är ansträngd på grund
              av resursbrist. Man är väldigt restriktiv både med flygtid för
              sina besättningar och för sina helikoptrar. Deras möjligheter
              att bistå polisen med helikopterassistans är enligt dem själva
              är mycket begränsade. Jag vill fråga: Är Bodström tillsammans
              med mig oroad över att Sverige har en så dålig helikopterkapacitet?
              Jag syftar då framför allt på polisens möjligheter att transportera
              sig med helikopter för att agera mot allvarlig brottslighet, något
              som kan behöva ske till exempel i oländig terräng, dit man inte
              kan ta sig på annat sätt.
            </seg>
            <seg n="64361662">
              Det finns en mängd tillfällen där polisens insats behöver ske
              med helikopter. Jag skulle vilja veta hur ministern ser på det.
              Vi har också en del andra åtaganden som land, och jag ber att
              få återkomma till dessa i mitt nästa inlägg. Dessa försvårar möjligheten
              för oss att bara säga att vi inte behöver åtgärda det här. Vi
              har ett stort ansvar för att se till att det finns en bra helikopterkapacitet
              för att polisen ska kunna ingripa och vara aktiv vid brottslighet.
            </seg>
          </u>
          <note type="speaker" n="8582bad4">
            Anf. 18 Justitieminister THOMAS BODSTRÖM (s):
          </note>
          <u who="Q3141607" xml:id="i-e6db3d9eda6b47ef-6" n="35532579">
            <seg n="ba8c575e">
              Herr talman! Det är synd om mig som jämfört med Hillevi Engström
              har så små kunskaper om verkligheten. Det är också synd om mig
              som enligt Ragnwi Marcelind blivit en så usel politiker. Men det
              är väl sådant som jag får leva med.
            </seg>
            <seg n="0b395aa5">
              I sakfrågan tror jag dock att vi faktiskt är ganska överens.
              Den aktuella lagen trädde i kraft förra året. Den har sedan tolkats
              på olika sätt, och det är inte ovanligt. Det är dock inte acceptabelt.
              Det finns då två vägar att gå. Antingen får man försöka lösa frågan
              mellan de olika myndigheterna. Det är inte någon hemlighet att
              man har olika uppfattningar om hur insatsstyrkan ska användas
              för försvaret respektive för polisen. Om detta inte kan lösas
              i den diskussion som vi just nu har initierat, är det självklart
              att vi får ta ansvaret för det.
            </seg>
            <seg n="fced4992">
              Jag gör inte heller någon hemlighet av att jag står på samma
              sida som interpellanterna. Självklart ska polisen inte behöva
              transporteras på det här sättet om det finns möjlighet till helikoptertransport.
              Det kan inte anses att helikoptrarna på något sätt riskerar att
              hamna i fara om de transporterar poliser från Helsingfors till
              Umeå.
            </seg>
            <seg n="687ebc9a">
              I sak är vi alltså överens, och för att försöka bringa klarhet
              och inte uppfattas som otydlig kan jag säga att om detta inte
              löser sig snabbt och om man inte kan ena sig om en tolkning mellan
              myndigheterna det är naturligtvis det allra bästa eftersom det
              går fortast är det klart att vi har ett ansvar. Det är oacceptabelt
              att två stora myndigheter har olika uppfattningar om hur en sådan
              här lag ska tolkas.
            </seg>
          </u>
          <note type="speaker" n="0912a955">
            Anf. 19 HILLEVI ENGSTRÖM (m):
          </note>
          <u who="hillevi_engstrom_6401e9" xml:id="i-843badffeda80e4b-1" n="a97badcb">
            <seg n="17913fb2">
              Herr talman! Tack för det klargörande svaret, justitieministern.
              Det kan tolkas så att det inte fungerar så bra i dag.
            </seg>
            <seg n="f5d630e0">
              Det finns situationer, och kommer alltid att finnas situationer,
              där den enskilde polismannens skydd och säkerhet kommer att riskeras
              i avsikt att skydda och ingripa mot grov brottslighet och genom
              hot av olika slag. En många gånger inte obetydlig risk är att
              en polisman blir skadad eller till och med dödad i sitt uppdrag.
              Det är något man har att räkna med när man går in i yrkesrollen
              som polisman. Att så kan ske ligger så att säga i sakens natur,
              även om det med alla tillgängliga medel och i det allra längsta
              måste försöka undvikas.
            </seg>
            <seg n="6cf46bcf">
              Därför känns det mycket märkligt när man läser Försvarsmaktens
              regler, de förordningstexter som finns, och ser att det finns
              regler som säger att personalen inte får användas för uppgifter
              som innebär risker. Min uppfattning är att risker i det längsta
              förstås ska förhindras, men jag kan inte se det rimliga i att
              det råder helt olika förutsättningar för en polistjänsteman i
              statens tjänst och en militärtjänsteman i statens tjänst. För
              mig är det naturligt att en person som är tränad och välutbildad
              för skarpa situationer också ska användas hellre än att en civil
              helikopterpilot från ett privat företag används.
            </seg>
            <seg n="67894c5d">
              Samhällets resurser är begränsade och måste därför användas betydligt
              mer rationellt. Skador och dödsfall är precis lika beklagliga
              och tragiska oavsett om den skadade är en militär person eller
              en polisperson. Därför är det rimligt att ändra förordningen i
              den delen.
            </seg>
          </u>
          <note type="speaker" n="624f731e">
            Anf. 20 RAGNWI MARCELIND (kd):
          </note>
          <u who="ragnwi_marcelind_6c3d71" xml:id="i-939d50e6fa520bc4-1" n="3e79edd4">
            <seg n="ebbeaad4">
              Herr talman! Det kanske var bra att jag krävde en tydlighet av
              justitieministern för jag upplever att han var ovanligt tydlig
              när han nu talade om viljeinriktningen. Den är mycket viktig.
              Man kan inte bara svara med att vi ska se över och vi följer frågan
              de typiska svar som ministrarna har i alla sammanhang utan man
              måste sätta ned foten och visa en viljeinriktning. Justitieministern
              ska ha en eloge för att han nu gjorde det. Den viljeinriktningen
              innebär att om inte detta åtgärdas, om inte Försvarsmakten förändras
              så att den kan harmoniseras med ett samarbete med polisen, måste
              man vidta kraftfulla åtgärder. Där tycker jag att justitieministern
              satt ned foten, och det gör jag också. Jag kommer att följa frågan
              med intresse, som ministrarna brukar säga.
            </seg>
            <seg n="67775d8d">
              Det är oerhört viktigt att markera när det gäller polisens verksamhet
              att deras liv på intet sätt skulle vara mindre värda än militärens,
              men det får heller inte bli en maktkamp mellan två stora organisationer
              Försvarsmakten och polisen. Sverige är ett litet land och vi har
              i dag starkt begränsade resurser.
            </seg>
            <seg n="9b86015e">
              Vi vet också att försvaret fått en helt annan inriktning, fokusering,
              än vad som var fallet tidigare eftersom hotbilden ser annorlunda
              ut, och då måste vi kunna hitta gemensamma lösningar. Om det finns
              helikoptrar i försvaret måste polisen kunna nyttja dem, och man
              måste tillsammans hitta ett reglemente för detta som alla kan
              vara överens om.
            </seg>
            <seg n="b75c1f67">
              Om justitieministern har problem med att ta fram underlagen kan
              vi vara behjälpliga. Vi anser att denna fråga är oerhört viktig.
              Vi har följt polisverksamheten under flera år, inte minst Hillevi
              som själv är polis. Jag har under fem års tid följt Nationella
              insatsstyrkan på mycket nära håll och sett hur de gång på gång
              fått sätta sina liv på spel för att rädda andra. De har dock inte
              fått det stöd som de borde ha, och därför känner jag det som en
              viktig uppgift att driva frågan vidare.
            </seg>
            <seg n="fa53f539">
              Sverige är medlem i IMO, International Maritime Organization,
              vilket innebär att vi har långtgående ålägganden som vi måste
              leva upp till. Det gäller till exempel hur vi hanterar brottsliga
              angrepp på fartyg som trafikerar staternas farvatten. Jag har
              under de senaste två åren också studerat detta lite grann speciellt
              hur vi hanterar olyckor och eventuella angrepp på fartyg. Vi har
              en dålig beredskap för detta och måste därför se över hur vi ska
              hantera det i framtiden. Vi vet ju inte hur våra farvatten kommer
              att se ut efter den nya utvidgningen och hur vi kommer att kunna
              bemöta den brottslighet som också kommer att drabba Sverige till
              havs. Skälen är alltså flera, justitieministern.
            </seg>
            <seg n="a2239858">
              Jag vill än en gång påpeka att jag är glad för den viljeinriktning
              som så tydligt framgått här. Den är protokollförd, och därmed
              kan vi följa frågan. Och om det inte kommer till stånd en annan
              tolkning av uppgifterna från den juridiska orienteringen får vi
              tillsammans sätta ned foten.
            </seg>
          </u>
          <note n="805be5cc">
            Överläggningen var härmed avslutad.
          </note>
          <note n="4901d83e">
            9 § Svar på interpellation 2003/04:76 om kampen mot terrorismen
          </note>
          <note type="speaker" n="ce13753c">
            Anf. 21 Justitieminister THOMAS BODSTRÖM (s):
          </note>
          <u who="Q3141607" xml:id="i-e6db3d9eda6b47ef-7" n="35532579">
            <seg n="b459299e">
              Herr talman! Alice Åström har frågat om jag avser att dels följa
              upp tillämpningen av de lagar som rör terrorismbekämpning, dels
              ompröva Sveriges inställning till den så kallade scoreboarden
              som upprättats inom Europeiska unionen.
            </seg>
            <seg n="2fec377c">
              Terrorism är en internationell företeelse som hotar människors
              säkerhet, det öppna samhället och demokratin. Att förebygga och
              bekämpa terrorism är därför en gemensam uppgift för världssamfundet.
              Det är därför naturligt att FN har givits en ledande roll i arbetet.
              Även regionala organisationer som Europeiska unionen och Europarådet
              har tagit sitt ansvar genom att till exempel utarbeta nya internationella
              överenskommelser som bland annat syftar till att utöka möjligheterna
              att samarbeta effektivt över landsgränserna. I detta arbete har
              Sverige en aktiv roll. Det får inte råda någon tvekan om att Sverige
              tar sin del av ansvaret för att skydda människor mot terrorism.
            </seg>
            <seg n="274ac8ee">
              Världssamfundets beslutsamma åtgärder mot terrorism under senare
              år har varit nödvändiga. Samtidigt är det ytterst viktigt att
              framhålla att terrorismbekämpningen inte får ta sig vilka uttryck
              som helst. En självklar utgångspunkt för regeringen är att grundläggande
              krav på rättssäkerhet måste upprätthållas i alla situationer.
              Detta gäller såväl när internationella överenskommelser utarbetas
              som när de genomförs i nationell rätt. Detta är ett budskap som
              regeringens företrädare på alla nivåer ständigt för fram i olika
              sammanhang, bland annat i FN, EU och i Europarådet.
            </seg>
            <seg n="fd08a044">
              De viktigaste besluten inom EU på området togs vid Europeiska
              rådets möte den 21 september 2001. Besluten omfattar ett fempunktsprogram
              som tar sikte på att förstärka det polisiära och rättsliga samarbetet,
              att utveckla rättsliga instrument mot terrorism och att motarbeta
              finansiering av terrorism. Därutöver tar programmet upp frågor
              om att förstärka luftfartssäkerheten samt att samordna EU:s globala
              insatser inom ramen för den gemensamma utrikes- och säkerhetspolitiken.
              Dessa beslut har Sverige och alla andra medlemsstater ställt sig
              bakom.
            </seg>
            <seg n="05a61239">
              Alice Åströms påstående om panikåtgärder från världssamfundet
              efter terrordåden i USA känner jag inte igen. I själva verket
              är det så att flertalet internationella instrument på området
              är produkter från tiden före den 11 september-attentaten. Däremot
              är det riktigt att arbetet med att ta fram nya internationella
              instrument många gånger har gått jämförelsevis fort. Jag kan hålla
              med om att ett alltför högt tempo kan innebära en risk att för
              stor hänsyn tas till effektivitet på bekostnad av rättssäkerheten.
              Därför kan det finnas skäl att stanna upp och utvärdera om de
              internationella åtgärder som hittills har vidtagits i alla delar
              tillräckligt väl tillgodoser individens rättigheter, vilket vi
              också betonar i skilda sammanhang.
            </seg>
            <seg n="8dab5e6b">
              När det gäller svensk lagstiftning som krävts för att uppfylla
              internationella åtaganden på området har på senare tid riksdagen
              beslutat om två särskilda lagar, dels lagen om straff för finansiering
              av särskilt allvarlig brottslighet i vissa fall m.m., dels lagen
              om straff för terroristbrott. När det gäller dessa båda lagar
              finns ännu inte någon domstolspraxis. Jag kommer givetvis att
              följa framtida praxis och är naturligtvis beredd att överväga
              lagändringar om behov uppkommer. Jag kommer också att följa hur
              motsvarande regleringar i andra länder tillämpas, inte minst i
              förhållande till svenska medborgare.
            </seg>
            <seg n="ef97f121">
              Vad beträffar Alice Åströms fråga om scoreboarden antar jag att
              hon syftar på den redovisning av EU:s åtgärder mot terrorism som
              fortlöpande uppdateras av rådets generalsekretariat på den så
              kallade resultattavlan. Denna redovisning är i sig helt okontroversiell
              och beskriver hur arbetet fortlöper med att genomföra åtgärder
              som redan beslutats inom EU. Resultattavlan innehåller för övrigt
              inte bara en redovisning av åtgärder på det straffrättsliga området
              utan också av vad EU gör inom exempelvis utrikespolitiken och
              på biståndsområdet. Resultattavlan visar alltså att EU bidrar
              till kampen mot terrorism på flera plan, vilket också är Sveriges
              uppfattning om hur det bör gå till. Jag anser därför inte att
              Sverige har något skäl att ompröva sin inställning i denna del.
            </seg>
          </u>
          <note n="87ab4709">
            Då Alice Åström, som framställt interpellationen, anmält att
            hon var förhindrad att närvara vid sammanträdet förklarade talmannen
            överläggningen avslutad.
          </note>
          <note n="51ce91bd">
            10 § Svar på interpellation 2003/04:91 om ägarlägenheter
          </note>
          <note type="speaker" n="389bd0ee">
            Anf. 22 Justitieminister THOMAS BODSTRÖM (s):
          </note>
          <note n="0217739b">
            Herr talman! Nina Lundström har frågat statsrådet Lars-Erik Lövdén
            när regeringen avser att hörsamma riksdagens beslut från mars
            1999 angående en proposition om ägarlägenheter.
          </note>
          <u who="Q3141607" xml:id="i-68e8c2e3fc4fad11-0" n="35532579">
            <seg n="390cff20">
              Arbetet inom regeringen är fördelat så att det är jag som ska
              svara på interpellationen.
            </seg>
            <seg n="9f27b869">
              Riksdagen har begärt att regeringen utarbetar ett fullständigt
              förslag till hur upplåtelseformen ägarlägenheter ska regleras
              och efter remissbehandling av förslaget återkommer till riksdagen
              i frågan. Regeringen har följt riksdagens begäran genom att tillsätta
              en utredning. 2000 års ägarlägenhetsutredning har i betänkandet
              Att äga sin lägenhet (SOU 2002:21) föreslagit en modell för hur
              ägarlägenheter skulle kunna regleras i Sverige. Betänkandet har
              remissbehandlats. Frågan om en ny boendeform ska införas i Sverige
              är emellertid komplicerad och kräver omsorgsfulla överväganden.
              Sådana överväganden pågår nu i Regeringskansliet. Regeringen avser
              att så snart som möjligt återkomma till riksdagen med sitt ställningstagande
              i frågan. För dagen kan jag inte uttala mig om hur regeringens
              ställningstagande kommer att bli.
            </seg>
          </u>
          <note n="846e3767">
            Då Nina Lundström, som framställt interpellationen, anmält att
            hon var förhindrad att närvara vid sammanträdet medgav talmannen
            att Bo Könberg i stället fick delta i överläggningen.
          </note>
          <note type="speaker" n="95aed8c9">
            Anf. 23 BO KÖNBERG (fp):
          </note>
          <u who="Q4931118" xml:id="i-cfe036901375b703-0" n="953079d9">
            <seg n="15b87dd5">
              Herr talman! Jag ber att få tacka för svaret. Jag noterar att
              justitieministern talar snabbt och klarar av sina interpellationer
              fort. Däremot har han inte i sitt svar klarat av den fråga som
              är ställd annat än att vi fått veta att vi någon gång senare ska
              få besked.
            </seg>
            <seg n="742e62a6">
              Bakgrunden är en av de äldsta riksdagshistorier som finns, nämligen
              tanken att det ska vara möjligt att äga sin lägenhet även i hus
              som är byggda på höjden och inte bara på längden. Denna fråga
              har tagits upp ett antal gånger. Det är ingen hemlighet att regeringen
              är negativ till själva sakfrågorna eller att Socialdemokraterna
              är det.
            </seg>
            <seg n="a28084ca">
              Frågan har tagits upp på det viset att en riksdagsmajoritet i
              slutet på 90-talet, år 1999, beställde en utredning om ägarlägenheter.
              Det har tagit ett bra tag innan den blev klar. Den kom på våren
              2002. Remisstiden var till hösten det året, om jag minns rätt
              till den 30 september. När Nina Lundström ungefär ett år senare
              lämnar in en fråga om detta visar det sig att det inte går att
              få ett besked om när ett förslag ska komma.
            </seg>
            <seg n="2d6cd0de">
              Vi kanske inte så mycket ska diskutera regeringens inställning
              i frågan. Den är väl känd. Regeringen är negativ till en ökning
              av valfriheten som det skulle innebära att ägarlägenheter infördes.
              Det besked jag vill ha i dag är: När kommer regeringen tillbaka
              till riksdagen, och när kan vi därmed räkna med att i riksdagen
              kunna ta ställning till denna viktiga fråga?
            </seg>
          </u>
          <note type="speaker" n="66177791">
            Anf. 24 Justitieminister THOMAS BODSTRÖM (s):
          </note>
          <u who="Q3141607" xml:id="i-e6db3d9eda6b47ef-8" n="35532579">
            <seg n="b9b92af3">
              Herr talman! Även om jag är snabb är nog den här interpellationen
              trots allt för snabbt ställd, Bo Könberg. Jag kan inte ge något
              exakt svar, och jag vill inte försöka att gissa i riksdagens kammare
              om någonting som är så viktigt. Jag ber att få återkomma. Jag
              kan inte ge någon exakt tidpunkt för detta. Jag vill dock understryka
              att vi arbetar med frågan och naturligtvis hoppas att kunna lägga
              fram ett förslag så fort som möjligt.
            </seg>
          </u>
          <note type="speaker" n="13cc9057">
            Anf. 25 BO KÖNBERG (fp):
          </note>
          <u who="Q4931118" xml:id="i-cfe036901375b703-1" n="953079d9">
            <seg n="3b0262d0">
              Herr talman! Det var inte ett så tillfredsställande svar. Det
              kan man lugnt säga. Det är förstås extra känsligt, justitieministern,
              i en situation när riksdagens majoritet har en annan uppfattning
              än regeringen. Jag borde inte behöva tala om det för en justitieminister.
              Det är ganska känsligt om regeringen drar på ärendena. Vi har
              sett det flera gånger förut. Det diskuteras i konstitutionsutskottet
              med jämna mellanrum.
            </seg>
            <seg n="a4220022">
              Den här gången har utredningen lämnat sitt svar för ett och ett
              halvt år sedan. Alla remissvaren har kommit in för mer än ett
              år sedan. Under denna tid har uppenbarligen justitieministern
              inte ens kunnat komma fram till vid vilken tidpunkt han ska återkomma
              till riksdagen.
            </seg>
            <seg n="7bafec8c">
              Det finns ju andra medel än interpellationsdebatter som riksdagen
              kan använda för att hantera en regering som trilskas. Det är synd
              att de ska behöva användas. Men om det är så att regeringens företrädare,
              i det här fallet till och med justitieministern, inte inser att
              regeringen är ett arbetsutskott till riksdagen och inte överordnad
              riksdagen får väl andra metoder prövas.
            </seg>
            <seg n="bf0756e4">
              Till en börja med kan jag utlova till justitieministern att vi
              från och med nu kommer att en gång i månaden att ställa denna
              fråga här i kammaren. Det vore klädsamt om vi kunde få besked
              före jul när man tänker återkomma.
            </seg>
          </u>
          <note type="speaker" n="d3e709d3">
            Anf. 26 Justitieminister THOMAS BODSTRÖM (s):
          </note>
          <u who="Q3141607" xml:id="i-e6db3d9eda6b47ef-9" n="35532579">
            <seg n="616f3199">
              Herr talman! Jag hoppas också att kunna ge ett klart svar före
              jul.
            </seg>
          </u>
          <note n="805be5cc">
            Överläggningen var härmed avslutad.
          </note>
          <note n="0b5d28ec">
            11 § Svar på interpellationerna 2003/04:85 och 86 om åtgärder
            mot terror riktad mot demokrati och näringsfrihet
          </note>
          <note type="speaker" n="02c8b9eb">
            Anf. 27 Justitieminister THOMAS BODSTRÖM (s):
          </note>
          <u who="Q3141607" xml:id="i-e6db3d9eda6b47ef-10" n="35532579">
            <seg n="cd6d24c7">
              Herr talman! Sonja Fransson har frågat mig om jag är beredd att
              verka för att det utformas tydligare regler för polisens handlande
              vid demonstrationer mot kött- och pälsnäringarnas verksamhet.
              Vidare har hon frågat mig om jag är beredd att verka för en lagändring
              som möjliggör visitation med mera för att säkerställa bevis för
              sabotage mot dessa näringar. Slutligen har Sonja Fransson frågat
              mig vilka åtgärder jag är beredd att vidta för att göra det möjligt
              att stoppa trakasserier som telefonterror och beställning av varor
              i annans namn med mera.
            </seg>
            <seg n="1c6d2e23">
              Jag har också fått en interpellation från Jan Andersson med liknande
              innebörd, där han frågar mig vilka åtgärder jag tänker vidta för
              att få stopp på det han kallar terrorverksamhet som företagare
              inom kött- och pälsnäringarna utsätts för.
            </seg>
            <seg n="314f9123">
              Jag har det senaste året fått flera frågor om detta, varav en
              från Sonja Fransson. Jag svarade då att det självklart är oacceptabelt
              att människor som bedriver päls- eller köttproduktion hotas, trakasseras
              och får sina anläggningar saboterade. Jag har inte haft anledning
              att ändra uppfattning sedan dess.
            </seg>
            <seg n="0e3de022">
              Samhället måste med kraft bekämpa den här typen av brottslighet.
              I ett demokratiskt samhälle har vi inte rätt att förstöra egendom
              och i värsta fall skada andra människor enbart för att uppnå våra
              politiska syften. De människor som begår dessa brott äventyrar
              dessutom det målmedvetna arbete för ett stärkt djurskydd som flera
              seriösa organisationer bedriver.
            </seg>
            <seg n="6b50e297">
              Som jag svarat Sonja Fransson tidigare är bekämpning av dessa
              brott en fråga för landets polismyndigheter att hantera. Dessa
              kan få stöd från både Rikskriminalpolisen och Säkerhetspolisen
              när det gäller exempelvis analyser och bearbetning av underrättelser.
              Jag vill dock inte som justitieminister ha några närmare synpunkter
              på hur detta arbete bör bedrivas eftersom den kompetensen finns
              hos polisen.
            </seg>
            <seg n="4b81a629">
              För att närmare bemöta de frågor som interpellanterna ställer
              vill jag först säga till Sonja Fransson att det redan i dag finns
              tydliga regler för hur polisen ska hantera en demonstration. Bland
              annat finns möjligheten enligt 13 § polislagen att avvisa, avlägsna
              eller tillfälligt omhänderta personer som stör ordningen. Detta
              kan tillämpas även vid en demonstration om polisen finner det
              nödvändigt. I övrigt är det upp till polisbefälet på plats att
              hantera situationen efter de förutsättningar som råder vid varje
              specifikt tillfälle.
            </seg>
            <seg n="df7df047">
              Sonja Franssons andra fråga handlar om polisens möjligheter att
              visitera en person i förebyggande syfte för att till exempel förhindra
              skadegörelse. Regeringen överlämnade en proposition till riksdagen
              den 28 maj i år som berör just detta. Förutom möjlighet för polisen
              att kroppsvisitera i brottsförebyggande syfte innehåller propositionen
              ett höjt straffmaximum för skadegörelse och kriminalisering av
              försök till skadegörelse, till exempel när någon tagit sig in
              på ett inhägnat område i syfte att klottra. Propositionen är nu
              beslutad av riksdagen, och lagändringarna träder i kraft vid årsskiftet.
            </seg>
            <seg n="7f4ecd28">
              Sonja Franssons sista fråga rör telefonhot och beställning av
              varor i annans namn. När det gäller telefonhoten finns det en
              möjlighet för den drabbade att begära spårningar av det uppringande
              telefonnumret via teleoperatören. En polisanmälan bör naturligtvis
              också göras. I övrigt kan jag inte se att det finns behov att
              vidta några särskilda åtgärder från regeringens sida. Samma sak
              gäller varor som beställs i annans namn. Det är svårt att se hur
              detta skulle kunna förhindras genom lagstiftning eller andra åtgärder
              från statsmakternas sida. Det är snarare en fråga för handeln
              att förhindra att detta kan ske. Det ligger rimligen i säljarens
              intresse att beställda varor inte returneras, med tanke på de
              kostnader detta medför.
            </seg>
            <seg n="f5312258">
              Jan Anderssons fråga är mer allmänt ställd och kan sägas sammanfatta
              innehållet i de båda interpellationerna. Han frågar vad jag tänker
              göra för att stoppa dessa olagliga handlingar som småföretagare
              inom kött- och pälsindustrin utsätts för.
            </seg>
            <seg n="42c97f4c">
              Jag vill som svar på detta återigen understryka att jag tar detta
              på stort allvar. Som jag sade i inledningen får vi aldrig acceptera
              att lagliga verksamheter saboteras på detta sätt. Samtidigt är
              och förblir det en uppgift för polisen att utifrån de mål och
              ramar som statsmakten satt upp bekämpa den brottslighet som förekommer
              i landet. Detta inkluderar brott som riktar sig mot olika former
              av djurhållning.
            </seg>
          </u>
          <note type="speaker" n="92c9ce4c">
            Anf. 28 SONJA FRANSSON (s):
          </note>
          <u who="Q4948766" xml:id="i-369012a1ed684f81-0" n="1e193568">
            <seg n="f049c481">
              Herr talman! Tack så mycket för svaret. Det gläder mig naturligtvis
              att vi har samma grundsyn. Detta är oacceptabelt och ska inte
              förekomma. Men jag kan se att polisen känner sig väldigt maktlös.
            </seg>
            <seg n="d5309f56">
              Jag skulle vilja läsa från Västerbottens-Kuriren. Den skrev så
              här häromdagen: För knappt två veckor sedan slog en grupp till
              mot läkarstudenternas kårhus med texter i sprej på väggen. Kvällen
              därpå krossades fönsterrutor på videobutiken Nattöppet och McDonalds
              i centrala Umeå. Bakom attackerna står utomparlamentariska grupper
              som enats i ett forum med namnet Autonoma nätverket. Ungdomarna
              säger sig vara medvetna om att butiksägare och deras familjer
              blir drabbade men svarar Västerbottens-Kurirens reporter att Någon
              blir alltid kränkt med den här metoden. Det är kanske synd att
              deras familjer råkar illa ut men någon kommer alltid att måsta
              offras.
            </seg>
            <seg n="02b58ed4">
              Grunden till den här rörelsen blev stark i mitten på 90-talet
              i Umeå i samband med den stora veganvågen med minkutsläpp och
              brända Scanbilar.
            </seg>
            <seg n="38fc6919">
              Jag tar upp detta därför att vi inte ska tro att det bara kommer
              att drabba djurnäringen, som det gör just nu. Det kommer att växa
              sig starkare och drabba många civila. Detta är grupper som vill
              ta demokratin i egna händer. Det bekymrar mig oerhört av två olika
              skäl. Det ena är att enskilda människor blir hårt drabbade. De
              blir på något sätt offrade. Detta sker över hela landet. Dessutom
              drabbar det hela vårt demokratiska system. Jag tror inte att vi
              kan gå till väga på det vanliga sättet här, utan vi måste hitta
              nya vägar att hindra dessa grupper. Vi ska naturligtvis inte hindra
              dem från att demonstrera, men från att bedriva olaglig verksamhet
              och terrorverksamhet.
            </seg>
            <seg n="5567de4c">
              I Falkenberg till exempel vågar man inte gå och lägga sig därför
              att man är rädd att huset kanske inte finns kvar på morgonen.
              Man blir hotad till sitt liv och man blir kallad mördare. Affischer
              med ens foto och texten mördare finns med i demonstrationer. Jag
              tycker att detta har växt till oproportionerliga former och något
              som man aldrig kan acceptera i ett demokratiskt samhälle. Detta
              är grupper som använder vår demokrati för att slå ut demokratin.
              De säger: Politikerna kan inte göra någonting, så vi gör det själva!
              Vi ska fixa detta genom hot!
            </seg>
            <seg n="0669bff9">
              Men hur länge orkar man? I Falkenberg ställer nu LRF upp och
              vaktar. Dessutom har man fått anlita privat vaktservice på nätterna.
              Men ska vi alla behöva vakta våra gårdar, våra näringar eller
              vår verksamhet i framtiden med privata vaktbolag? Detta bedrivs
              nu. I Svenljunga kommun har det hänt två gånger att minkar har
              släppts ut och två gånger har bränder förekommit. I Skåne och
              Blekinge är det likadant. Jag har talat med polisen i Falkenberg.
              De säger med egna ord att de känner sig maktlösa. De tillåter
              naturligtvis demonstrationer. De har visiterat människor. De har
              tillfälligt omhändertagit människor. Jag tror att man har möjlighet
              till det i sex timmar, och sedan släpps de. Detta vet de om, och
              de kommer tillbaka om några timmar. Nu har polisen använt sig
              av besöksförbud för några personer som man har lyckats identifiera,
              vilket har varit mer kraftfullt. Men då skickas nya in i stället.
            </seg>
            <seg n="f77bf929">
              Jag vill höra med ministern om vi inte på något sätt åtminstone
              borde kunna samla en kunskap så att polisen får stöd i hela landet
              och inte står ensam i varje distrikt.
            </seg>
          </u>
          <note type="speaker" n="293477d6">
            Anf. 29 JAN ANDERSSON (c):
          </note>
          <u who="Q5554833" xml:id="i-f323a5e7e39b767f-0" n="86718517">
            <seg n="03fe2c7e">
              Herr talman! Jag tackar för svaret även om jag är långtifrån
              nöjd. Jag är inte nöjd därför att nästa gång jag träffar den man
              som jag i interpellationen kallar för Sven och han frågar: Hur
              gick det i debatten med Bodström? så tvingas jag säga att ministern
              delar min ståndpunkt när det gäller att detta är ytterst allvarligt,
              men att ministern inte kommer att vidta några ytterligare åtgärder.
            </seg>
            <seg n="37928a33">
              För att peka på att detta inte är isolerat till Falkenberg och
              en enskild händelse så har jag med mig Dagens Nyheter här. Dagens
              Nyheter har gjort ett reportage hos en uppfödare i Uppsala som
              heter Henry Yrnevik. Han tvingas bo i ett hus där han har fått
              sätta upp stängsel och larmanordningar. Han har fått sätta plast
              framför fönstren, så han kan inte se ut på ett normalt sätt såsom
              vi vanliga människor kan göra i våra hus. Även Henry tvingas konstatera
              att ministern inte kommer att vidta några ytterligare åtgärder
              för att stävja den här typen av brottslighet.
            </seg>
            <seg n="59f86de5">
              Det är självklart att människor ska kunna bo ostörda i sina hem
              något som redan Birger Jarl på 12001300-talet var med om att instifta.
              Om vi inte kan upprätthålla ordning och lagar så hotas utöver
              detta även demokratin i dess grundvalar.
            </seg>
            <seg n="d133804a">
              Jag har varit på plats två gånger i Falkenberg för att se hur
              demonstrationerna går till. Jag blir oerhört illa berörd när jag
              hör demonstranterna skrika: Vi ska stänga farmen! De menar det
              bokstavligen. De menar inte att man ska gå den lagliga vägen via
              lagstiftning och annat. Vi ska stänga farmen! ropar aktivisterna,
              och de har alltså stiftat en egen lag om att man inte ska tillåta
              pälsdjursuppfödning. Dessutom skaffar de sig medel för att genomdriva
              sina lagar via våld, hot och terror mot enskilda näringsidkare.
              Det är oerhört upprörande.
            </seg>
            <seg n="097d8865">
              Tyvärr tycker jag att regeringen har varit alldeles för undfallande
              när det gäller att fördöma den här typen av aktioner och i hela
              pälsnäringsfrågan. Det sätt på vilket frågan har hanterats sänder
              också dubbla signaler. Jag tycker att det är jätteviktigt att
              aktivisterna inte kan stifta lagar. Lagar i Sverige ska klubbas
              igenom med den klubba som ligger där hos talmannen. Men från regeringens
              och socialdemokratins sida har det varit dubbla signaler när det
              gäller minknäringen. Man säger: Vi har ett kongressbeslut om detta.
              Man har också gett signaler ut till farmarna om att det är kongressbeslutet
              som ska gälla och att det är det som man ska följa och inte de
              lagar som är klubbade här. Jag tycker att det här är oerhört allvarligt,
              och det skulle vara intressant att få höra ministerns synpunkter
              på detta signalsystem. Vilka effekter har det när man ger dubbla
              signaler från regeringens sida om lagstiftningen?
            </seg>
          </u>
          <note type="speaker" n="29bb17fb">
            Anf. 30 HELI BERG (fp):
          </note>
          <u who="heli_berg_9c93a3" xml:id="i-b06659b2d75386e4-0" n="4dac7f04">
            <seg n="1820027e">
              Herr talman! Saker och ting ska kallas vid sina rätta namn. Vandalism,
              skadegörelse och hot är kriminella handlingar som naturligtvis
              alltid ska behandlas som vilken annan brottslig verksamhet som
              helst oavsett vem som är förövare eller offer. Detta bekräftar
              justitieministern i sitt svar. Men så tycks dock inte vara fallet
              när det handlar om brotten mot pälsdjursnäringen. Ytterst sällan
              lyckas man få fast förövarna. De utsatta småföretagarna, bland
              annat i mitt hemlän Blekinge, får knappast något som helst stöd
              från samhället. De får lita på sin egen och grannarnas hjälp när
              de utsätts för organiserade våldshandlingar. Så får det inte vara
              i ett rättssamhälle.
            </seg>
            <seg n="03255288">
              Om förövarna hade varit skinnskallar och offren invandrare som
              trakasserats och hotats till liv och egendom i en storstad så
              hade naturligtvis samhället ingripit kraftfullt och bestämt. Men,
              herr talman, när förövarna är djurrättsaktivister och offren enskilda
              näringsidkare ute på landet eller i småorter så tycks andra regler
              gälla.
            </seg>
            <seg n="a4c8fd42">
              Vad är skillnaden vad gäller konsekvenserna för dem som drabbats?
              En lantbrukare som bedriver djuruppfödning i enlighet med de regler
              och bestämmelser som samhället har fastställt drabbas naturligtvis
              inte mindre av hot, trakasserier och våld än vilken annan människa
              som helst i Sverige. Anser lagstiftaren att en näringsutövare
              i pälsdjursbranschen måste acceptera en högre grad av hot, våld
              och trakasserier mot sin person och verksamhet än andra människor
              i Sverige? Naturligtvis inte, och det har justitieministern också
              bekräftat i sitt svar.
            </seg>
            <seg n="3b6fdefb">
              Men, herr talman, problemet är inte att det saknas relevant lagstiftning
              för skyddet av människor i denna situation. Problemet är den slappa
              attityd som vissa förtroendevalda politiker och ansvariga myndigheter
              visar mot den brottsliga verksamhet som de så kallade djurrättsaktivisterna
              bedriver genom att inte entydigt fördöma denna och ge stöd till
              polisen för att kunna förebygga och ingripa mot de hot och trakasserier
              som så länge har pågått. Därmed blir dessa myndigheter och kravlösa
              politiker delansvariga för de konsekvenser som de våldsyttringar
              som pågår får.
            </seg>
            <seg n="3f8b344f">
              Vi politiker får inte vara otydliga när det gäller likheten inför
              lagen. Därför är mina frågor: Delar justitieministern detta synsätt?
              Ser justitieministern någon möjlighet att ett så allvarligt brott
              som mordbranden i Svenljunga och andra brott mot samhällets säkerhet
              utförda av maskerade aktivister skulle kunna falla inom ramen
              för den nya terroristlagen?
            </seg>
          </u>
          <note type="speaker" n="cd927b2f">
            Anf. 31 HENRIK VON SYDOW (m):
          </note>
          <u who="Q5716610" xml:id="i-cb9f97535efb4755-0" n="a46a87b5">
            <seg n="c614aef2">
              Herr talman! Att döma av diskussionen hittills hade det kanske
              varit en idé att också demokratiministern hade deltagit i diskussionen
              här. Jag håller verkligen med om de påpekande som har framförts
              om att detta är ytterst relevant för, och till och med ett hot
              mot, den demokrati vi har här i Sverige. De extrema djurrättsaktivisternas
              dåd och hot mot enskilda människor utgör nämligen en växande andel
              av vår tids politiska våld. Vi ser hur antalet anmälda brott med
              koppling till djurrättsaktivister ökade starkt i fjol. Trenden
              är att brotten riktar sig mer mot de enskilda näringsidkarna,
              deras familjer och deras egendom.
            </seg>
            <seg n="d2c3ecfb">
              Att systematiskt använda våld, vandalism och hot mot människor
              för tränga sina uppfattningar på andra utmanar verkligen det demokratiska
              samhället i grunden och respekten för andra människor. Dåden och
              hoten är exempel på hur de aktivister som säger sig arbeta för
              en bättre värld i själva verket bidrar till en sämre värld. I
              kampen för djurens rättigheter drar de sig inte för att kränka
              mänskliga rättigheter och utmana demokratins ideal. Devisen i
              den här rörelsen, och i andra rörelser, tycks vara: Det som vi
              inte gillar tar vi oss rätten att slå sönder. Det som inte passar
              just våra ideal vandaliserar vi.
            </seg>
            <seg n="11d77d61">
              I kölvattnet av detta följer en intolerans mot andra människor
              och deras livsstilar. Det är en uppfattning och attityd som går
              igen i flera aktivistled. Slagord som krossa kapitalismen får
              till följd att man slår sönder närlivsbutiker, bilar och banker.
              Mot de här strömningarna, som blir allt bredare, måste det demokratiska
              och politiska ledarskapet stå upp och vara tydligt på punkten
              att politiskt våld inte ska löna sig.
            </seg>
            <seg n="22e3f41a">
              Här kan det, precis som tidigare skedde, resas frågor om det
              är till gagn för demokratin att det politiska systemet alltför
              ofta möter slagorden, vandalismen och det politiska våldet genom
              att ta upp frågorna och ibland till och med tillgodose deras krav.
              Ett förbud mot en enskild näring har varit uppe här. Det skulle
              vara intressant att höra justitieministerns reflexioner, funderingar
              och slutsatser om hur sunt detta är.
            </seg>
            <seg n="ee7f9de5">
              Mot bakgrund av det som jag har sagt skulle jag också vilja fråga
              justitieministern en sak inte bara i rollen som justitieministern
              utan också som bred opinionsbildare, nämligen hur han avser att
              verka för att öka respekten för demokratiska värderingar bland
              extrema djurrättsaktivister och i de radikala djurrättsorganisationerna.
            </seg>
          </u>
          <note type="speaker" n="f6db1c48">
            Anf. 32 JOHNNY GYLLING (kd):
          </note>
          <u who="Q5779628" xml:id="i-4fd8d3f9fc5513c7-0" n="1688d25d">
            <seg n="96020418">
              Herr talman! I dag är det fredag. De flesta riksdagsledamöterna
              är i sina valkretsar. Därför är det värt att notera att i den
              här debatten är vi fem ledamöter från olika partier och från lite
              olika delar av landet. Det markerar att det här är en fråga som
              är allvarlig och som bör debatteras ofta.
            </seg>
            <seg n="c04b3a4c">
              Det finns i dag en hotdebatt i samhället. Det gäller särskilt
              hot mot politiker. Det är viktigt att den debatten förs. Ett hot
              mot politiker är ett hot mot demokratin. Men jag tycker att man
              även ska debattera hoten mot enskilda företagare inom kött- och
              pälsnäringen, precis som vi gör just nu. De bör också lyftas fram
              i medierna på ett annat sätt. Precis som flera ledamöter har sagt
              är det viktigt att regeringens ledamöter också agerar opinionsbildare.
            </seg>
            <seg n="a5156405">
              För ett och ett halvt år sedan stod jag i den här talarstolen
              och debatterade med justitieministern om just de här frågorna
              och polisens möjlighet att ingripa när enskilda näringsidkare
              hotas på olika sätt genom demonstration, slagord, mejlhot, telefonterror
              och annat. När det gällde demonstrationerna medgav ministern att
              det är skillnad på landsbygden och i storstaden när det gäller
              hur man ska tolka ordningslagen. Det är mycket svårare på landsbygden
              att hävda att det stör ordningen om en mindre grupp demonstrerar
              utanför en bostad.
            </seg>
            <seg n="27cb0693">
              Ministern sade till mig att han avvaktade Göteborgsutredningen
              som då pågick för att se vad den skulle komma med för förslag
              när det gällde demonstrationsrätten och möjligheten för polisen
              att förhindra olaga hot vid demonstrationer. Därför vill jag naturligtvis
              ställa en fråga. I Blekinge, som jag kommer ifrån, har det inte
              blivit bättre. Det demonstreras och hotas. Fortfarande förföljer
              man människor och släpper ut minkar. Människor far illa. Företagare
              utsätts för ett stort lidande i dag.
            </seg>
            <seg n="47c2dec7">
              Jag vill ställa en enda fråga till ministern eftersom det är
              många ledamöter här och många frågor i luften. Vad gör ministern
              för att stärka polisens möjligheter att förhindra de brott vi
              talar om, olaga hot, störande av allmän ordning och så vidare?
            </seg>
          </u>
          <note type="speaker" n="e26f74b4">
            Anf. 33 Justitieminister THOMAS BODSTRÖM (s):
          </note>
          <u who="Q3141607" xml:id="i-e6db3d9eda6b47ef-11" n="35532579">
            <seg n="52a1f2bc">
              Herr talman! Vi har alla vid olika tillfällen uttryckt bestörtning
              över och fördömanden av detta. Det är lite märkligt om det ska
              bli något slags tävling om vem som fördömer mest. Vi kan väl tvärtom
              glädjas åt att vi har samma uppfattning om hur felaktigt och oacceptabelt
              det är att man begår brottsliga gärningar mot demokratiska verksamheter.
            </seg>
            <seg n="62e06a2e">
              Jag vill också understryka att beslut som fattas på socialdemokratiska
              partikongresser, liksom på andra partiers partikongresser, inte
              ska uppfattas som någonting annat än vad det är, nämligen en viljeyttring
              att eventuellt driva fram saker till lagändringar. Där tror jag
              också att vi alla är överens.
            </seg>
            <seg n="873d1752">
              Precis som Heli Berg säger är det egentligen inte huvudsakligen
              ett problem med lagstiftningen. Det är ju brottsliga gärningar.
              En stor del av de saker som nämns är redan brottsliga. En stor
              del av de saker nämns, till exempel grov mordbrand, kan man inte
              straffa hårdare än i dag. Det är nämligen livstid för det. Det
              skulle ju vara att införa dödsstraff. Vissa saker kan bedömas
              hårdare allteftersom samhället utvecklas, och där har vi också
              vidtagit åtgärder.
            </seg>
            <seg n="1d9a6529">
              Skadegörelse är ett typiskt sådant brott. Som ni vet har jag
              jobbat väldigt mycket för att det ska få en straffskärpning och
              för att polisen ska få större möjligheter till visitation och
              allt det som efterfrågas. Ni vet också att det nyligen har klubbats
              igenom i riksdagen och träder i kraft den 1 januari 2004. Så visst
              kan det göras saker på lagstiftningsområdet, och det har vi också
              gjort.
            </seg>
            <seg n="b799522d">
              Sedan måste tillämpningen bli bättre. Mycket av detta hänger
              på poliserna själva, men vi måste också se till att vi hela tiden
              följer detta och kommer med nya initiativ för att förbättra möjligheterna,
              och det har vi också gjort. Den samlade kunskapen om de personer
              som systematiskt bedriver den här formen av brottslig verksamhet
              finns hos Säkerhetspolisen.
            </seg>
            <seg n="ce1dc621">
              Däremot har det inte tidigare funnits en nationell tillämpning
              från polisens sida. Det var en fråga som Göteborgskommittén behandlade,
              som nämndes här. Vi har arbetat vidare med det som Göteborgskommittén
              gav uttryck för, nämligen att det ska finnas en större nationell
              enighet i dessa frågor om utbildning, utrustning, taktik och mycket
              annat.
            </seg>
            <seg n="ede4edff">
              Här måste man arbeta på bred front. Det gör vi också. Attityder
              är förstås viktiga. Där är vi alla överens. Vi får alla försöka
              att ta det ansvaret, och jag tycker också att vi gör det. Det
              är få frågor som jag har uttalat mig så mycket om som de här frågorna,
              framför allt i lokalpress, under de senaste året. Lagstiftningen
              har vi arbetat med, och vi får naturligtvis fortsätta att se om
              det behövs göras något ytterligare. Vi kan återkomma till det.
              Men det handlar självfallet också om tillämpningen hos våra olika
              myndigheter.
            </seg>
          </u>
          <note type="speaker" n="26c57e57">
            Anf. 34 SONJA FRANSSON (s):
          </note>
          <u who="Q4948766" xml:id="i-369012a1ed684f81-1" n="1e193568">
            <seg n="82460e71">
              Herr talman! Jag tackar för de orden. Jag ska säga att jag är
              väldigt glad för den lagstiftning som ska komma nu. Vi hoppas
              verkligen att det kan vara till bra nytta.
            </seg>
            <seg n="bd7d1501">
              Vi måste inse att det här är en ny typ av brottslighet som finns
              över hela landet. De här personerna utnyttjar verkligen demokratin
              och demonstrationsrätten till att ta lagen i egna händer. Det
              är oerhört bekymmersamt. Det är också bekymmersamt att man hela
              tiden måste tänka på att identifiera en och sedan kommer nästa
              grupp. Det ökar på och tar på något sätt aldrig slut. Detta är
              svårigheten. Det gör att polisen känner sig maktlös. Poliserna
              säger det. De använder de instrument de har och gör verkligen
              så gott de kan, men då skickar man fram nya och polisen kommer
              inte åt detta.
            </seg>
            <seg n="b5ecd76b">
              Jag tror också, liksom ministern, att allt inte handlar om lagstiftning.
              Men jag tror det skulle vara väldigt väsentligt om ministern sade:
              Ja, det här är en ny typ av brottslighet. Vi behöver enas nationellt
              och titta på hur vi ska hantera den.
            </seg>
            <seg n="51fd1953">
              Jag känner ibland att poliserna känner sig ensamma i varje polisdistrikt.
              Skulle man inte kunna ge en signal till rikspolisen att man faktiskt
              måste hjälpas åt och att det finns nationell expertkunskap som
              ska kunna vara till stöd för de här andra poliserna? Det frågar
              polisen efter. Man känner att på vissa ställen ute i landet är
              det så här: Vi gör vårt och andra gör sitt. Men man måste ju kunna
              lära av varandras erfarenheter. Kanske behöver någon samordna
              arbetet så att man får kunskap om till exempel hur man ska klara
              gruppers egna hemsidor där man går ut med hot om våld. Hur ska
              man hantera den saken? Det här handlar ju både om en demonstration
              och om demonstrationsrätten, men det handlar också om vad man
              gör på nätterna och om telefonterror. Det handlar också om Internetsidor
              där man talar om saker som: Nu samlas vi nu ska vi banne mig ge
              mördarna igen.
            </seg>
            <seg n="5c194098">
              Jag menar att det skulle kännas bra om ministern kunde säga att
              man tar det här på största allvar och kommer att göra något nationellt
              så att poliserna känner att de har stöd i den här verksamheten.
            </seg>
          </u>
          <note type="speaker" n="27429908">
            Anf. 35 JAN ANDERSSON (c):
          </note>
          <u who="Q5554833" xml:id="i-f323a5e7e39b767f-1" n="86718517">
            <seg n="b348e282">
              Herr talman! Jag vill först kommentera signalvärdet i s-kongressen
              och hur det följdes upp. I en radiointervju svarade statsministern,
              bara för att peka på hur det här tolkas av enskilda pälsfarmare,
              på frågan: De här företagarna på Listerlandet som investerar nytt
              i sina farmar, vad är ditt besked till dem? Det är deras eget
              ställningstagande. De får göra precis som de vill. Om de inte
              tror att det blir ett beslut så ska de inte komma efteråt och
              klandra oss när vi genomför det, därför att de visste förutsättningarna.
            </seg>
            <seg n="251aac61">
              Det tycker jag är en oerhört stor skillnad i signaleffekt mot
              att säga att det är ett inriktningsbeslut på vilken partikongress,
              stämma, riksmöte eller vad vi nu kallar det för som helst. Därför
              tycker jag inte att man kan glida undan det så lätt, men det är
              egentligen inte huvudfrågan här.
            </seg>
            <seg n="de720dad">
              Huvudfrågan är hur vi kommer till rätta med den typ av verksamhet
              som jag har ett exempel på här. Jag var inne på en hemsida i går
              kväll och tittade. Ingressen lyder: Kampanjens mål är att stänga
              chinchillafarmen i Tågarp. Det finns numera endast 5 farmer kvar
              i Sverige. För ett år sedan fanns det 11 farmer, men djurrättsaktivister
              har sett till att de har lagts ner. Nu ska vi se till att farmen
              i Tågarp stängs! Tågarp ligger i Falkenberg.
            </seg>
            <seg n="d4fb8775">
              För vilken annan näring hade vi accepterat att den på ett år
              halveras i antal, inte därför att konsumenter väljer bort den
              eller för att det är dålig lönsamhet, utan just därför att man
              får påtryckningar i form av våld, hot och terror? Det här är,
              tycker jag, ett väldigt tydligt exempel på vad det här handlar
              om.
            </seg>
            <seg n="92edf351">
              Precis som Sonja sade tidigare är det en ganska ny företeelse.
              Det är en ny företeelse att man tvingar företag att lägga ned,
              inte med konsumentmakt utan med terrormakt. Det är en ny företeelse
              på så sätt att de här grupperna organiserar sig över hela landet.
              Det är inte några enskilda pojkstreck eller ungdomsförsyndelser,
              utan det här är organiserad terror, just i syfte att lägga ned
              en hel näring. Då kan man fråga sig apropå den här nya företeelsen:
              Ser ministern att det krävs nya sätt att möta denna nya företeelse?
              Jag noterar med tillfredsställelse att ministern säger att det
              kommer fler förslag, även om man kanske kunde tolka svaret på
              interpellationen på ett annat sätt.
            </seg>
          </u>
          <note type="speaker" n="31367765">
            Anf. 36 HELI BERG (fp):
          </note>
          <u who="heli_berg_9c93a3" xml:id="i-b06659b2d75386e4-1" n="4dac7f04">
            <seg n="c2be2f5a">
              Herr talman! I mitt hemlän Blekinge finns en avsevärd del av
              Sveriges pälsdjursnäring. I dag finns i länet bara sju till nio
              polismän i tjänst dagligen för händelsestyrd verksamhet i hela
              länet. Justitieministern säger att lokala poliser kan få stöd
              från både Rikskriminalen och från Säpo, men nu när Säpo efter
              sin omorganisation inte längre har närvaro i länet inte i många
              andra län heller och närvaron sköts från några större orter säger
              faktiskt poliserna i mitt län att de får betydligt mindre information
              än de fick förr. Det tycks vara så att Säpo och Rikskriminalen
              inte prioriterar denna verksamhet.
            </seg>
            <seg n="86920828">
              Förr, när underrättelseinformationen var bättre och informationen
              kom tidigare, hade länets poliser möjlighet att hinna skaffa hjälp
              från angränsade län vid behov. I dag finns ingen samordning, i
              motsats till våra grannländer som Finland och Norge. Där har man
              faktiskt tagit ett krafttag mot dessa brott och ordnat samordnade
              styrkor som både har underrättelseinformation och arbetar med
              dessa brott, och det har gett resultat.
            </seg>
            <seg n="00c7f576">
              Därför är min fråga till statsrådet: Är statsrådet redo att säkerställa
              att polisen avsätter erforderliga resurser för att bekämpa dessa
              organiserade terrorhandlingar jag vill kalla dem så mot svenska
              småföretagare?
            </seg>
            <seg n="bab1284f">
              Jag vill också upprepa min fråga som justitieministern inte svarade
              på: Är det möjligt att använda den nya terroristlagstiftningen?
              Dessa brott är enligt mitt sätt att se terrorhandlingar.
            </seg>
            <seg n="7e0b30ac">
              Även om justitieministern här säger att det har framkommit en
              samordning efter Göteborgskommitténs arbete så upplever ju inte
              poliserna detta i länen, utan de upplever att de arbetar oerhört
              ensamma och att det inte finns någon samordning. Varje länspolismyndighet
              arbetar själv. Därför vill jag fråga om ministern är beredd att
              verka för samordning av ledning och underrättelsetjänst för att
              förebygga dessa brott och verka för att insatserna på plats blir
              tillfredsställande avseende djurrättsaktivisters upprepade övergrepp
              på landets småföretagare inom pälsdjursnäringen.
            </seg>
          </u>
          <note type="speaker" n="66f220df">
            Anf. 37 HENRIK VON SYDOW (m):
          </note>
          <u who="Q5716610" xml:id="i-cb9f97535efb4755-1" n="a46a87b5">
            <seg n="a69fdb1c">
              Herr talman! Jag tror att det är riktigt som en del har varit
              inne på: Även om det är viktigt vilka möjligheter polisen har
              att verka mot detta bör vi ändå börja diskussionen på ett djupare
              plan, i rätt ände, just med demokratisynen. Därför vill jag faktiskt
              jag är seriöst intresserad av det att justitieministern utvecklar
              sin syn, det vill säga hur han som opinionsbildare ser på den
              skruvade demokratisyn som blir allt vanligare bland unga människor,
              det vill säga att man faktiskt tar sig rätten att slå sönder det
              man inte gillar. Vi ser det hos djurrättsaktivister och hos andra
              våldsaktivister.
            </seg>
            <seg n="05c4728b">
              Även om justitieministern säger att han gör uttalanden så vill
              jag höra tydligare och mer resonemang om hur han faktiskt verkar
              mot detta. Vad gör justitieministern för att öka respekten för
              demokrati och mänskliga rättigheter i de extrema djurrättsaktivisternas
              led? Det är den konkreta frågan till justitieministern.
            </seg>
            <seg n="0312e572">
              På samma sätt är jag också mycket intresserad av att höra vad
              justitieministern tycker: Visst är det ett problem, ett demokratiskt
              problem, när det politiska systemet, det socialdemokratiska partiet,
              plockar upp den agenda och de förslag som drivs av extrema våldsaktivister
              och gör dem till sina? Är inte detta ett problem, justitieministern?
              Och där vill jag återigen att du svarar i den bredare rollen som
              opinionsbildare och inte bara som justitieminister som pekar på
              de olika verktyg som polisen har. Jag är seriöst intresserad av
              vad justitieministern tycker om detta.
            </seg>
          </u>
          <note type="speaker" n="79587d2c">
            Anf. 38 JOHNNY GYLLING (kd):
          </note>
          <note n="6a37411d">
            Herr talman! Nyligen var det den 9 november, och minnet av kristallnatten
            uppmärksammades.
          </note>
          <u who="Q5779628" xml:id="i-393ad7d28fbabc2b-0" n="1688d25d">
            <seg n="5e70597e">
              Djurrättsaktivister har infört en egen kristallnatt. Enligt uppgift
              har man runtom i Sverige slagit sönder fönsterrutor och gjort
              annat slags åverkan på ungefär 30 pälsbutiker under den natten.
            </seg>
            <seg n="56688e67">
              Det är bara ett exempel på hur illa det är ställt med demokratisynen
              hos vissa människor. Jag har talat med körsnärer som inte orkar
              mer. De får sina fönster sönderslagna och får sätta in pansarglas.
              Man häller lim i låsen och kastar in färgbomber och illaluktande
              vätska i butiken. Försäkringsbolagen vill inte försäkra deras
              affärer.
            </seg>
            <seg n="cb99e300">
              Det vi talar om är allvarligt. Flera ledamöter har varit inne
              på polisens möjligheter att samordna sig. Sonja Fransson uttryckte
              det på ett bra sätt. Vi saknar det i Sverige. I Finland har man
              inrättat någon form av specialstyrka hos polisen. Man kan i samarbete
              med åklagare bevaka och ingripa på ett mer samordnat sätt. Vi
              borde titta på det, tycker jag. Jag vill uppmana ministern till
              det.
            </seg>
            <seg n="a7a6b8e5">
              Jag fick delvis svar på min fråga om vad ministern har gjort
              för att stärka polisens möjligheter. Det är bra. De åtgärder som
              har gjorts är bra. Men det saknas en översyn av ordningslagen
              så att man även på landsbygden kan få vara i fred för människor
              som hotar en och skriker mördare. Tack för debatten.
            </seg>
          </u>
          <note type="speaker" n="a04163af">
            Anf. 39 Justitieminister THOMAS BODSTRÖM (s):
          </note>
          <u who="Q3141607" xml:id="i-e6db3d9eda6b47ef-12" n="35532579">
            <seg n="c318caaf">
              Herr talman! Ett par saker förtjänar att upprepas, eftersom jag
              fick kommentarer som ger vid handen att jag kanske ändå inte har
              uttryckt mig tillräckligt klart. Samordningen finns om de personer
              som begår de här våldshandlingarna. Experter finns just på denna
              typ liksom på andra former av brottslighet. Den samordningen finns
              hos Säkerhetspolisen. Däremot håller jag med om och det är därför
              vi har arbetat fram det här utifrån Göteborgskommittén att den
              nationella samordningen inom den öppna polisen kan bli bättre
              för att kunna hantera den här typen av situationer. Det ska inte
              vara olika slags taktikinslag, utrustning eller utbildning i olika
              delar av landet. Det är därför som vi har gjort det här.
            </seg>
            <seg n="db63c67c">
              Jag vet inte hur många gånger jag ska behöva ta avstånd från
              alla former av brottslighet för att alla till slut ska förstå
              det. Men jag får göra det ytterligare en gång. Jag tar avstånd
              från alla de människor som begår brott, och jag tycker att det
              är särskilt allvarligt när det är personer som bedriver demokratiska
              verksamheter. Det blir nästan fel om man ska behöva säga det här
              hela tiden eftersom det är så självklart. Låt oss en gång för
              alla ge uttryck för det.
            </seg>
            <seg n="4391a644">
              I allmänhet är det inte denna typ av brott som avses i den nya
              terroristlagen. De är till för att injaga en befolknings fruktan
              eller gäller en stats intressen. Det handlar alltså inte om enskilda
              personer. Men som jag sade kan flera av brotten resultera i livstids
              fängelse, den strängaste påföljden som finns. Det är för övrigt
              samma stränga påföljd som finns i terroristlagen.
            </seg>
            <seg n="e6399c29">
              En sak gör mig lite bekymrad. På samma sätt som man inte på något
              sätt får acceptera den här typen får man inte sammanblanda den
              typen av brottslig verksamhet med dem som faktiskt seriöst och
              fullt demokratiskt kan vara emot pälsnäringen till exempel. Det
              får vi inte blanda ihop. Då är vi farligt ute när det gäller demokratiaspekten.
              Det går inte att blanda ihop de olika grupperna.
            </seg>
            <seg n="fdaae4fd">
              Självklart måste man i ett demokratiskt samhälle få ta avstånd
              från pälsnäringen. Det är ingenting som på något sätt står i konflikt
              med att man tar avstånd från de brottsliga gärningarna. De som
              är emot pälsnäringen och seriöst verkar för det har jag ingenting
              emot. Jag har inte tillräcklig kunskap för att ge mig in ytterligare
              i den debatten. Jag vill bara säga att det självklart ska få finnas
              viljeyttringar även på det området. De ska inte på något sätt
              behöva bli lidande för att andra personer inte respekterar demokratin.
              Det är också viktigt att föra fram i en sådan här debatt.
            </seg>
          </u>
          <note type="speaker" n="958c8acb">
            Anf. 40 SONJA FRANSSON (s):
          </note>
          <u who="Q4948766" xml:id="i-369012a1ed684f81-2" n="1e193568">
            <seg n="5d097396">
              Herr talman! Jag vill väldigt tydligt markera att vi i ett demokratiskt
              samhälle har rätten till demonstration. Den ska vi värna om. Men
              när rätten till demonstration används för att utföra olagliga
              saker får vi problem. Jag skulle önska att alla demonstranter
              som tycker annorlunda och demonstrerar på ett bra och demokratiskt
              sätt med de rättigheter de har vänder sig emot de här organisationerna.
              De fördärvar ju just den demokrati som vi kämpar för. Jag skulle
              vilja uppmana alla att göra det, alla dem som verkligen vill jobba
              på ett demokratiskt sätt.
            </seg>
            <seg n="b4701e31">
              Trots detta finns det en nationell samordning som ministern säger.
              Varför upplever inte den lokala polisen det? Varför känner de
              sig utlämnade och ensamma? De behöver att någon expert kommer
              ned till Halland och Svenljunga och samlar polisen så att de lär
              av varandra från Skåne och Kristianstad och alla de här platserna.
              Man behöver jobba på ett enhetligt sätt. När jag talar med polisen
              upplever jag att de känner sig väldigt utlämnade. Om det finns
              samordning någonstans är det en papperstiger. Det fungerar inte
              i praktiken. Jag hoppas att ministern kan se till att det fungerar
              och ge ett stöd till dessa poliser som kämpar och till den näring
              och de personer som är utsatta.
            </seg>
            <seg n="c73ba4de">
              Jag är rädd för att det inte kommer att räcka med minkar och
              chinchillafarmare. Snart gäller det grisar och kor. Det har börjat
              med höns. Det här är något som sprids. Det är ett sätt att bekämpa
              demokratin. Här har vi oerhört mycket att göra. Jag tror att det
              här är väldigt väsentligt både för demokratiministern och justitieministern.
            </seg>
          </u>
          <note type="speaker" n="38ee4ed7">
            Anf. 41 JAN ANDERSSON (c):
          </note>
          <u who="Q5554833" xml:id="i-f323a5e7e39b767f-2" n="86718517">
            <seg n="b3ab1216">
              Herr talman! Det har varit intressant att följa den här debatten.
              Om man ska göra något slags reflexion över vad som har varit gemensamt
              för de flesta som har varit uppe och talat är det kanske just
              samordningen. Om man ska göra en sammanfattning på 1 minut och
              40 sekunder så gäller det samordningen över landet av polisinsatserna.
              Interpellanterna har upplevt att polisen inte har upplevt att
              den samordningen finns. Ministern säger att den finns och att
              möjligheterna finns. Frågan är vilket som gäller, kartan eller
              terrängen. Ministern har kartan. Vi har varit ute i terrängen.
              Vad vill ministern göra för att de här två ska överensstämma?
              Det är det bästa.
            </seg>
          </u>
          <note type="speaker" n="7395ffab">
            Anf. 42 Justitieminister THOMAS BODSTRÖM (s):
          </note>
          <u who="Q3141607" xml:id="i-e6db3d9eda6b47ef-13" n="35532579">
            <seg n="cc92642c">
              Herr talman! Jag tycker inte att det ska vara antingen karta
              eller terräng. Jag tycker att de ska sammanfalla. Det är precis
              det som håller på att ske. Det som gör att det kanske inte har
              nått ut till alla är att det faktiskt just har påbörjats. Göteborgskommittén
              kom med sitt förslag i januari i år. Gemensamma utbildningar,
              utrustning och taktik håller just nu på att genomföras. Det är
              inte på något sätt färdigt. Men det som efterlyses är det som
              man håller på att arbeta med.
            </seg>
            <seg n="51202159">
              Låt oss se om inte detta väsentligt kan förbättra möjligheterna.
              Låt oss också tillsammans fortsätta att arbeta för att de människor
              som driver lagliga verksamheter ska få göra det i skydd. Vi har
              ett ansvar att på olika sätt vidta de åtgärder som behövs för
              att de ska kunna göra det och ge dem det skydd som de förtjänar.
            </seg>
          </u>
          <note n="805be5cc">
            Överläggningen var härmed avslutad.
          </note>
          <note n="052c5d95">
            12 § Svar på interpellationerna 2003/04:29 och 38 om frikopplingsreformen
          </note>
          <note type="speaker" n="cf1e0676">
            Anf. 43 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-e6db3d9eda6b47ef-14" n="3f99ef40">
            <seg n="7b4f65d3">
              Fru talman! Staffan Danielsson har frågat mig vad jag avser att
              vidta för åtgärder för att förhindra den hotande utvecklingen
              med bland annat ökad konkurrens från andra medlemsstater och att
              nuvarande åkermarker läggs ned. Birgitta Sellén har frågat mig
              vad jag avser att vidta för åtgärder för att den svenska bonden
              inte ska bli utkonkurrerad av billiga matprodukter från andra
              länder.
            </seg>
            <seg n="502c3e6b">
              Jag delar till fullo interpellanternas omsorg om det svenska
              jordbruket. Birgitta Sellén nämner fyra områden som ligger mig
              mycket varmt om hjärtat: livsmedelssäkerhet, djuromsorg, miljöhänsyn
              och öppna odlingslandskap.
            </seg>
            <seg n="72bcca87">
              Riksdagens beslut 1998 om jordbrukspolitiken är den utgångspunkt
              som regeringen har när det gäller utvecklingen inom området. Där
              sägs bland annat att konsumenternas efterfrågan ska vara styrande
              för produktionens inriktning och storlek men att det finns andra
              värden, så kallade kollektiva nyttigheter, där det är befogat
              med riktade åtgärder från samhällets sida om marknaden inte förmår
              tillhandahålla dessa i önskvärd omfattning.
            </seg>
            <seg n="31e7c8b1">
              Öppna landskap och biologisk mångfald är viktigt. I maj i år
              överlämnades en skrivelse till riksdagen som redovisar de resultat
              som uppnåtts inom politikområdet landsbygdspolitik. Politikområdet
              omfattar bland annat det svenska LBU-programmet där jordbrukaren
              ersätts för vissa miljötjänster. Programmet är ambitiöst och avser
              perioden 20002006 med en kostnadsram på 23 miljarder kronor. I
              skrivelsen har regeringen betonat att betande djur krävs i alla
              delar av landet för att vidmakthålla betesmarker. Det allmänna
              tar således ett betydande ansvar för att tillsammans med näringen
              utveckla ett uthålligt svenskt jordbruk och för det öppna landskapet.
            </seg>
            <seg n="682880ae">
              De resultat som presenterats om hävden av slåtterängar och betesmarker
              visar, tvärtemot vad Birgitta Sellén anför, att utvecklingen går
              i positiv riktning. Även Miljömålsrådet, som har till uppgift
              att följa utvecklingen avseende miljökvalitetsmålen, nämner i
              sin årliga rapport de Facto 2003 att arealerna ängs- och betesmarker
              ökar.
            </seg>
            <seg n="7992653c">
              Konsumenterna köper det de finner prisvärt. I den svenska livsmedelsproduktionen
              finns mervärden som exempelvis hög kvalitet, säkerhet, miljöhänsyn
              och etiska värden. Detta budskap måste förmedlas till konsumenterna
              för att de ska kunna göra medvetna val. Detta anser jag i huvudsak
              vara ett ansvar för näringen, eftersom mervärdena i produkterna
              utgör försäljningsargument. Det är en viktig fråga, och delvis
              en politisk uppgift, att bredda debatten och öka medvetenheten
              hos konsumenterna om vilken påverkan deras val har på till exempel
              landskap och miljö. Regeringen har bland annat givit Konsumentverket
              i uppdrag att arbeta med information kring ekologisk livsmedelsproduktion.
            </seg>
            <seg n="bd394ed4">
              Mjölkproduktionen är mycket viktig för det svenska jordbruket.
              Avräkningspriset fastställs i dag av mejeriföreningarna, vilket
              betyder att priserna varierar bland annat beroende på förädlingsgrad
              hos mejeriföretagen regionalt. I Sverige har avräkningspriset
              under 90-talet varit bland de högsta i Europa.
            </seg>
            <seg n="929e551c">
              Att jag ansvarar både för konsumentfrågor och för jordbruksfrågor
              ser jag inte som ett problem, snarare tvärtom. Att kunna se helheten
              från jord till bord är en klar fördel för att kunna värna om såväl
              lantbrukare som konsumenter.
            </seg>
            <seg n="50d51886">
              I juni 2003 fattade EU:s jordbruksministrar beslut om en reformering
              av jordbrukspolitiken. Beslutet innebär att det inkomststöd som
              alltid varit en grundsten i politiken frikopplas från själva produktionen
              och betalas ut direkt till jordbrukarna. Våra analyser visade
              på ett tidigt stadium att en sådan frikoppling skulle kunna få
              effekter på det öppna landskapet och hävden av betesmark. Den
              svenska regeringens linje, vilken vi också fick gehör för i slutuppgörelsen
              i EU:s ministerråd, var att vissa medel skulle kunna avsättas
              till ett nationellt kuvert för att användas för att hindra en
              sådan utveckling. En viktig uppgift nu är att så snabbt som möjligt
              ge jordbrukarna besked om hur den beslutade jordbruksreformen
              ska genomföras i Sverige.
            </seg>
            <seg n="8863f369">
              En arbetsgrupp inom Regeringskansliet har till uppgift att senast
              den 15 januari lämna förslag om vilka nationella val som Sverige
              ska träffa angående exempelvis frikopplingsgraden, regionalisering
              av gårdsstödet och det nationella kuvertet. I riktlinjerna till
              arbetsgruppen anges ett antal utgångspunkter för arbetet. Bland
              annat hänvisas till budgetpropositionen där det anges att målet
              för politikområdet livsmedelspolitik och landsbygdspolitik är
              en ekologiskt, ekonomiskt och socialt hållbar livsmedelsproduktion
              och utveckling av landsbygden.
            </seg>
            <seg n="7a1aed51">
              I riktlinjerna för arbetsgruppen hänvisas vidare till vad som
              anges i regeringsförklaringen för innevarande riksmöte om att
              Sveriges jordbrukare måste kunna konkurrera på villkor som är
              likvärdiga med dem som gäller i övriga Europa.
            </seg>
            <seg n="d8316e84">
              Arbetsgruppen ska föreslå den kombination av åtgärder som enligt
              analyserna är den mest resurseffektiva och som ligger bäst i linje
              med övergripande svenska mål för jordbrukspolitiken, miljöpolitiken
              och den regionala utvecklingspolitiken samt målen för global utveckling.
            </seg>
            <seg n="fb37702a">
              Samrådsmöten kommer fortlöpande att hållas med företrädare för
              riksdagens partier genom den parlamentariska kontaktgrupp som
              har tillsatts.
            </seg>
            <seg n="4b6be180">
              Jag vill inte nu ta ställning till vilka åtgärder som bör vidtas.
              Jag vill avvakta arbetsgruppens rapport.
            </seg>
          </u>
          <note n="8e720b21">
            Då Staffan Danielsson hade framställt interpellationen under
            den tid han tjänstgjort som ersättare för ledamot som därefter
            återtagit sin plats i riksdagen, medgav tredje vice talmannen
            att Jan Andersson i stället fick delta i överläggningen.
          </note>
          <note type="speaker" n="63fdfd41">
            Anf. 44 JAN ANDERSSON (c):
          </note>
          <u who="Q5554833" xml:id="i-b7dc6cd852b597b5-0" n="86718517" next="i-b1ebacf016a9c1dd-0">
            <seg n="a7f56ade">
              Fru talman! Tack för svaret på interpellationen!
            </seg>
            <seg n="4163d489">
              Efter EU-inträdet tycker jag att man kan påstå att det funnits
              en god framtidstro och en stark investeringsvilja i den svenska
              lantbruksnäringen. Det är bra. Det skapar tillväxt och arbetstillfällen,
              både i det primära produktionsledet och i efterföljande led med
              förädlingsindustri och så vidare. Det bidrar också på det kanske
              enda praktisk-realistiska sättet till att hålla det svenska kulturlandskapet
              öppet.
            </seg>
            <seg n="4a2c1db0">
              Jag är dock nu allvarligt oroad för att den här investeringsviljan
              och framtidstron kommer att knäckas som en följd av regeringens
              agerande, eller snarare icke-agerande, för att ge svensk lantbruksnäring
              konkurrensvillkor som är likställda med övriga europeiska länders.
              Jag tänker då självklart på det som populärt kallas ryggsäcken
              i form av högre särskatter än i våra grannländer.
            </seg>
            <seg n="b87b1cc5">
              Utvecklingen, både avseende MTR-reformen och i övrigt, går åt
              ett håll där priset för lantbrukaren till större del kommer att
              bero på marknaden och på konsumenternas överväganden. Det tycker
              jag är en god utveckling. Vi får en konkurrens på marknaden. Men
              för att en marknad ska fungera krävs det rättvisa konkurrensvillkor;
              annars riskerar vi att slå ut det svenska lantbruket.
            </seg>
            <seg n="93d8eed4">
              Vad jag har förstått ligger en sund konkurrens ministern varmt
              om hjärtat. Regeringen har gång på gång lovat att likställa konkurrensvillkoren
              med våra grannländers. Ännu har inget resultat setts. De resultat
              vi har sett har faktiskt varit åt andra hållet, det vill säga
              att man har försämrat konkurrenskraften för det svenska jordbruket.
            </seg>
            <seg n="50878f5e">
              När nu konkurrensen är så viktig för ministern, när kommer ministern
              att sluta snacka och börja leverera likvärdiga konkurrensvillkor?
            </seg>
          </u>
          <note n="2e7a926c">
            Anf. 45 BIRGITTA SELLÉN (c):
          </note>
          <u who="Q5554833" xml:id="i-b1ebacf016a9c1dd-0" n="86718517" prev="i-b7dc6cd852b597b5-0">
            <seg n="f6fe5e33">
              Fru talman! Tack för svaret, men det är inte något konkret svar
              på min fråga till jordbruksministern om ministern avser att vidta
              några åtgärder för att den svenska bonden inte ska bli utkonkurrerad
              av billiga matprodukter.
            </seg>
            <seg n="0c947990">
              Förhoppningsvis är ministerns viljeinriktning densamma som i
              regeringsförklaringen, nämligen att Sveriges jordbrukare måste
              kunna konkurrera på villkor som är likvärdiga dem i övriga Europa.
              Men hur skapar vi likvärdiga villkor? Hittills har vi inte sett
              att regeringen lever upp till visionerna. Förslagen i budgeten
              för 2004 ger inte jordbruket och livsmedelssektorn några bra tillväxtsignaler.
              Budgeten präglas av skattehöjningar på diesel, eldningsolja, el
              och bekämpningsmedel. Så länge dieselskatten för jordbruksmaskiner
              ligger på en mycket högre nivå än jämfört med övriga EU-länder
              finns det inte likvärdiga villkor. Genomsnittsskatten inom EU
              ligger 2 kr per liter under det svenska priset. Jämför vi med
              Finland skiljer det 2:50 kr.
            </seg>
            <seg n="6234bca3">
              Vi är tydligen överens om att livsmedelssäkerhet, djuromsorg,
              miljöhänsyn och öppna landskap är viktiga för både producent och
              konsument. Samtidigt tycker jag att det verkar som om ministern
              i huvudsak värnar om konsumenterna i de uttalanden vi har kunnat
              ta del av i medierna sedan Lidl har etablerat butiker i Sverige
              och säljer mjölk till ett pris som är 1 kr lägre än det svenska
              priset.
            </seg>
            <seg n="e767f637">
              LRF:s ordförande uttrycker klart hur jordbrukarna ser på konsumentministerns
              uttalande: Ann-Christin Nykvist företräder en kall marknadsliberal
              syn på jordbruket där priset tycks vara det enda som räknas. Den
              inställningen är ett hån mot svenska bönder som har att leva upp
              till världens hårdaste djurskyddslag och miljöregler som är tuffare
              än i de flesta andra länder.
            </seg>
            <seg n="a29bf873">
              Jag kan förstå att det känns viktigt för konsumentministern att
              uttala sig positivt om låga priser för maten, men ministern får
              inte glömma bort det andra uppdraget, nämligen jordbruksministeransvaret.
            </seg>
            <seg n="7ba7202e">
              Jag vill därför fråga jordbruksministern, som bejakar konkurrens
              och import av bland annat billig tysk mjölk, om ministern inser
              allvaret i att det svenska jordbrukets konkurrenssituation kan
              leda till en stark krympning av den svenska livsmedelsproduktionen?
            </seg>
            <seg n="56c04b20">
              Vi har under de senaste decennierna sett hur fler och fler mjölkbönder
              slutar med mjölkproduktion i Sverige. Vad är anledningen till
              det? Jo, givetvis beror det på att lönsamheten är dålig. Ministern
              tycks anse att den svenska bonden får bra betalt för mjölken.
              Hon säger att avräkningspriset under hela 90-talet varit bland
              de högsta i Europa. Men jag anser att det inte går att jämföra
              så. För det första är det värt att nämna att dagens avräkningspris
              ligger på samma nivå som under 70-talet. Hur många av oss skulle
              nöja sig med att ha samma lön som då? För det andra har omkostnaderna
              blivit dyrare. Jag borde inte behöva återupprepa skattehöjningar
              och så vidare. Dem har jag redan tagit upp. Svenska bönder måste
              dessutom ha ekonomibyggnader som är dyrare att bygga än på kontinenten
              på grund av klimatet här.
            </seg>
            <seg n="f52842ff">
              Jag anser att jordbruksministern ska slåss för bättre villkor
              för den svenska matproduktionen. Visst ska priserna hållas så
              låga som möjligt på våra matvaror, men det får inte vara på bekostnad
              av våra svenska produkter. Jordbrukets ekonomiska föreningar tvingas
              i dag sänka avräkningspriset till mjölkbönderna. Vi har läst att
              Arla har aviserat en sänkning av priset med 11 öre, vilket innebär
              för en bonde med 75 kor en förlust på 70 000 kr per år. Hur ska
              vi då kunna säga att vi gynnar jordbruket?
            </seg>
          </u>
          <note type="speaker" n="543fcfbc">
            Anf. 46 CATHARINA ELMSÄTER-SVÄRD (m):
          </note>
          <u who="catharina_elmsater-svard_e2a078" xml:id="i-d62908466c17bf08-0" n="735e196a">
            <seg n="73a657a6">
              Fru talman! Jag skulle vilja börja med en parallell från ett
              helt annat område, nämligen ishockeyns kris i Södertälje. Laget
              har förlorat och förlorat, och laget har känt att det inte finns
              någon framtid. Nu har hela supporterklubben, hela ledningen och
              alla invånare i Södertälje startat en kampanj som heter Nu jäklar!.
              I går vann SSK sin första match!
            </seg>
            <seg n="28796ae7">
              Varför gör jag denna jämförelse? Jo, jag tror att det är precis
              detta vi är på väg in i när det gäller jordbrukspolitiken. Jag
              skulle vilja se mer av denna kampanj och insatser från regeringen,
              i synnerhet av den minister som har att kombinera att vara jordbruksminister
              och konsumentminister: Nu jäklar, nu tar vi fajten.
            </seg>
            <seg n="f745f254">
              Varför tror jag att detta är viktigt? Vi kan se vad som är på
              gång. I svaret från jordbruksministern gavs det en stark betoning
              på att konsumenterna ska ha råd att köpa det som är prisvärt,
              och sedan lägger man till alla mervärden. Men verkligheten ser
              inte så ut. Tyvärr har vi en skattepolitik i dag som gör att folk
              inte har pengarna kvar i slutet av månaden och kanske inte alltid
              väljer just mervärdesprincipen. Vad innebär det för de svenska
              producenter som står för de svenska livsmedlen som konsumenter
              ska välja mellan? Det kostar att ha dessa mervärden. Det är kostnader
              vi har i Sverige som inte bara är föranledda av högre särskatter
              utan det finns andra kostnader i fråga om miljö och djurskydd.
            </seg>
            <seg n="d463db06">
              Då kommer jag fram till varför jag vill ha mer av kampanjen Nu
              jäklar!. Jag anser att den minister vi har i dag bör ta ansvar
              för både konsumenter och producenter. Vad väljer regeringen att
              göra? Regeringen säger att det är först och främst näringens ansvar
              att människor ska köpa dessa mervärden. Ja, det ligger någonting
              i det. Men varför väljer regeringen i stället den medvetna linjen
              att enbart stödja och ge information om ekologiskt producerade
              livsmedel? Det är den mindre delen av den svenska produktionen
              i dag. Vi vet ändå att den svenska konventionellt odlade livsmedelsprodukten
              utsätts för hårdare krav när det gäller miljö och djurskyddet.
              Anser inte ministern att den svenska konventionellt odlade livsmedelsprodukten
              är av tillräcklig miljönytta för landet att den inte är värd att
              stödjas med engagemang? Om linjen ekologiska produkter är viktigast
              för konsumenter att välja bland, vilken miljönytta har en ekologiskt
              producerad produkt importerad från Uruguay när det gäller det
              svenska odlingslandskapet? Det är där valet mer och mer kommer
              att stå i butiken. Det är fel väg.
            </seg>
            <seg n="b0bed9a8">
              Om vi är överens om att det måste vara lönsamt att vara jordbruksföretagare,
              vad kommer regeringen att göra och när? Hela livsmedelsnäringen
              en stor bransch kan vara med och bidra till den tillväxt som hela
              landet så väl behöver.
            </seg>
            <seg n="c7f60c65">
              Jag ska inte fråga igen om skatterna. Jag är snarare lite mer
              orolig för de samarbetspartier regeringen har valt att arbeta
              med. Vi vet att Vänstern vill ge mer och mer politiskt stöd. Det
              förekommer nu diskussioner om pengar i kuvert att nationellt fördela.
              Hur ska näringen kunna ta ett ansvar med fortsatt höga kostnader
              och höga krav för att tillfredsställa konsumenterna och samtidigt
              leva upp till de mål som har satts i Sveriges riksdag? Jag vill
              ha mer Nu jäklar så gör vi detta tillsammans!.
            </seg>
          </u>
          <note type="speaker" n="c8266a60">
            Anf. 47 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-e6db3d9eda6b47ef-15" n="3f99ef40">
            <seg n="4670bf82">
              Fru talman! Jag är glad över att Jan Andersson uttrycker en tillfredsställelse
              över den reform vi har beslutat i EU och som vi är på väg att
              genomföra. Riksdagen fattade ett beslut redan 1998, som är den
              plattform vi utgår från när vi ska utveckla den svenska jordbrukspolitiken,
              att främja ett brett och varierat utbud av säkra livsmedel till
              skäliga priser, att främja en hållbar jordbruks- och livsmedelsproduktion
              och att ha en jordbrukspolitik som bidrar till global livsmedelssäkerhet.
              Det beslutade kammaren 1998, och det är en bra utgångspunkt.
            </seg>
            <seg n="59ce3982">
              När man talar om konkurrensvillkor kan man inte bara tala om
              skatter. Kostnadssidan är viktig, och det har regeringen uppmärksammat.
              Vi har ett antal gånger talat om ryggsäcken i kammaren. Jag ska
              återkomma till detta. Men det finns också annat som ger konkurrensvillkor
              för en näring. När man frågar livsmedelsföretagen vad som är viktigast
              för deras konkurrensvillkor säger de effektivitet och kvalitet.
              Det är så de når konsumenterna.
            </seg>
            <seg n="0d8a6f8a">
              Därför är jag väldigt glad över den konsekventa jordbruks- och
              livsmedelspolitik som Sverige har fört, som gör att vi nu har
              mervärden i den svenska produktionen. Jag är den första att också
              erkänna de mervärdena. Jag har ägnat mycket tid under det år som
              jag har varit jordbruksminister åt att också tala om de mervärdena
              i de sammanhang där jag har agerat.
            </seg>
            <seg n="7ce6c86d">
              Jag tycker att Birgitta Sellén ska ta tillfället här i dag och
              höra direkt från mig vad jag säger, och inte citera vad Caroline
              Trapp tror att jag har sagt.
            </seg>
            <seg n="32be803d">
              Det är nämligen så att vi har en utveckling i Europa inom dagligvaruhandeln.
              Vi har i Sverige en dagligvaruhandel som är extremt koncentrerad,
              där tre block står för 90 % av omsättningen. Med en sådan marknad
              är det en fördel om vi kan få in fler aktörer. Det tyska företaget
              Lidl är en sådan aktör. Det svenska familjeföretaget Bergendahls
              är en annan sådan aktör. Jag har sagt att jag tycker att det är
              bra från konsumentsynpunkt att det blir fler aktörer på marknaden.
            </seg>
            <seg n="20e4a00d">
              Jag har också uttryckt att jag har förståelse för att dagligvaruhandeln
              har behov av att sälja mjölk. Kan en dagligvaruhandel inte få
              leveranser från svenska mejerier ser jag inget principiellt problem
              i att det företaget söker få leveranser från ett annat land inom
              den gemensamma marknad som vi tillhör. Det var det jag uttryckte
              på en konferens där jag talade om de svenska mervärdena.
            </seg>
            <seg n="eba8f2cc">
              Ryggsäcken: Ja, regeringen har ett arbete utifrån den deklaration
              som har gjorts i regeringsförklaringen i år, och som jag också
              har angivit i mitt interpellationssvar. Sveriges jordbrukare måste
              kunna konkurrera på lika villkor som gäller för övriga Europa.
              Vi har i Regeringskansliet ett utredningsarbete där vi har börjat
              med en kartläggning av hur de faktiska förhållandena ser ut i
              andra länder, och utifrån det materialet avser vi att återkomma
              i den här frågan.
            </seg>
          </u>
          <note type="speaker" n="23ab7ca5">
            Anf. 48 JAN ANDERSSON (c):
          </note>
          <u who="Q5554833" xml:id="i-b7dc6cd852b597b5-1" n="86718517" next="i-b1ebacf016a9c1dd-1">
            <seg n="c21403c3">
              Fru talman! Jag har först en fråga till ministern när det gäller
              den arbetsgrupp som nämns i svaret: Kommer den arbetsgruppen även
              att ha mandat att lägga fram förslag när det gäller särskatterna
              och nivån på dem?
            </seg>
            <seg n="cb1cf391">
              Det viktiga är att vi tittar på marknaden i framtiden när vi
              funderar över hur vi ska hantera jordbruket. Ministern säger att
              det inte bara handlar om kostnadssidan och försöker på det viset
              glida runt frågan om dieselskatten och andra skatter. Det handlar
              också om effektivitet.
            </seg>
            <seg n="be6e44d4">
              En inte helt oviktig del när det gäller effektivitet i den typ
              av produktion vi pratar om är tidsåtgång. Det är särskilt viktigt
              i ett land som Sverige, där vi har ett högt pris på arbete och
              arbetstid. Om vi då ställer särskilt hårda krav på sådana saker
              som tar tid att utföra, till exempel djuromsorg, är det klart
              att även det påverkar effektiviteten. Ju högre krav på tidsåtgång,
              ju sämre blir effektiviteten för det svenska jordbruket. Med det
              säger jag inte att vi ska minska eller försämra vårt djurskydd,
              men jag säger att man måste ha det med i diskussionen och måste
              begripa att det är på det sättet det förhåller sig.
            </seg>
            <seg n="82ffe172">
              En annan del av interpellationen tar upp den svenska tillämpningen
              av EU:s nya jordbrukspolitik. Ministern säger att det är glädjande
              att jag gillar den nya jordbruksreformen. Man ska inte göra likhetstecken
              mellan vad jag sade och att vi ska ha större påverkan från marknaden,
              för vi vet ännu inte hur reformen kommer att se ut. Det finns
              ett antal val i den som kommer att påverka, så vi har inte klart
              för oss hur reformen kommer att tillämpas.
            </seg>
            <seg n="3c65474c">
              Det finns nu en grupp tillsatt från regeringens sida med parlamentarisk
              förankring som har 30 dagar på sig att komma fram till hur det
              här ska tillämpas. Jag måste fråga ministern: Tycker ministern
              att det är tillräcklig tid? Tid är ju utsatt för när detta arbete
              ska presenteras.
            </seg>
            <seg n="33800fd9">
              Den tredje frågan är: När vi nu ska börja tillämpa det här och
              vi har möjlighet att få tillbaka pengar av den medlemsavgift vi
              betalar till unionen, är det regeringens avsikt att fullt utnyttja
              de möjligheter vi har till återföring av vår medlemsavgift via
              medfinansiering från svensk sida? Kommer regeringen att jobba
              för att fullt ut utnyttja dessa möjligheter? Ja eller nej?
            </seg>
          </u>
          <note n="5fa84b26">
            Anf. 49 BIRGITTA SELLÉN (c):
          </note>
          <u who="Q5554833" xml:id="i-b1ebacf016a9c1dd-1" n="86718517" prev="i-b7dc6cd852b597b5-1">
            <seg n="17248539">
              Fru talman! När det gäller konkurrensvillkoren är det effektivitet
              och kvalitet som ger mervärde, säger konsument- och jordbruksministern.
              Det håller jag fullständigt med om det är väldigt viktigt med
              effektiviteten och kvaliteten. Det är vi ju kända för i Sverige.
            </seg>
            <seg n="a9801dd9">
              Jag har inte sagt att jag inte vill se fler aktörer på marknaden.
              Men det jag är rädd för är att vi slår ut den egna livsmedelsproduktionen
              på grund av att konkurrensen inte är på villkor som är likvärdiga,
              så länge vi har de höga skatterna och så vidare, som vi har varit
              inne på. Det gäller att stötta småföretagare, som jordbrukare
              är.
            </seg>
            <seg n="55389592">
              Öppna landskap har vi också talat om i den här debatten. Öppna
              landskap och biologisk mångfald är det viktigt att värna om. Därför
              behövs det betande djur det håller jag med ministern om som dels
              betar under sommarmånaderna, dels har foder under den tid de är
              uppstallade. Det är många hektar som bonden håller öppna på det
              sättet.
            </seg>
            <seg n="5ae90899">
              Ministern säger också i svaret att slåtterängar och betesmarker
              visar en positiv riktning. Okej det är nog sant att slåtterängarna
              ökar. Men förklara då för mig vilka ökade intäkter det ger till
              bonden. De är bra för den biologiska mångfalden och för att turisterna
              ska kunna njuta av vacker natur, och att vi inte har ängar som
              växer igen med buskar.
            </seg>
            <seg n="8e764c8d">
              Att det öppna landskapet ökar har jag väldigt svårt att tro på.
              Det kan möjligen bero på att det skövlas så stora skogsarealer
              av skogsklippare. Åk ut i verkligheten, jordbruksministern, och
              se hur det ser ut i vårt land! Välkommen till Norrland! Där minskar
              de öppna markerna.
            </seg>
            <seg n="fa1dc68d">
              För att den svenska bonden ska få en framtidstro måste vi se
              över skattetrycket.
            </seg>
            <seg n="6f2fe8e9">
              I övriga EU-länder arbetar jordbruksministrarna hårt för att
              det egna landets jordbruk ska ha en bra tillväxt och utvecklas
              genom bra konkurrensvillkor och fullt utnyttjande av EU-ersättningar.
              Ett land som har ungefär liknande villkor som vi när det gäller
              klimat och så vidare är Finland, och vi kan lära oss mycket av
              dem när det gäller att ta hem EU-ersättningar.
            </seg>
            <seg n="6f17e1d8">
              I Sverige behövs ett åtgärdsprogram för att stärka det svenska
              jordbrukets konkurrenskraft. Delar jordbruksministern min åsikt
              på den punkten?
            </seg>
            <seg n="cfbc9551">
              Jag hoppas att jag i nästa inlägg också får svar på min första
              fråga om det svenska jordbrukets konkurrenssituation, om det kan
              leda till en stark krympning av den svenska livsmedelsproduktionen.
            </seg>
          </u>
          <note type="speaker" n="53b5d8ae">
            Anf. 50 CATHARINA ELMSÄTER-SVÄRD (m):
          </note>
          <u who="catharina_elmsater-svard_e2a078" xml:id="i-d62908466c17bf08-1" n="735e196a">
            <seg n="67201599">
              Fru talman! Jag kan bara säga äggnäringen, hur vi nationellt
              har hanterat den branschen, och vi ser att den är långtifrån sin
              framtid. Jag kan bara säga kyckling och gris, och vi har ett scenario
              att dessa, om inte annat tillsammans, är de som använder 70 %
              av vår spannmålsproduktion. Om scenariot framåt i tiden är att
              hela vår bas, hela produktionsjordbruket, är på väg att konkurreras
              bort på ett sätt som nationellt inte skulle vara nödvändigt, är
              det inte så lätt att i slutändan vara konsument och tro att man
              ska kunna göra ett val, oavsett om det är prisvärt eller har mervärden.
            </seg>
            <seg n="12cd7208">
              Det som gör mig bekymrad och som jag märker i detta sammanhang
              om vi nu tycker att det är viktigt att lantbruk och jordbruk för
              hela Sverige har mervärden, inte bara på matsidan är att det sägs
              att näringen ska ta sitt ansvar. Men vad gör regeringen för att
              hjälpa näringen att kunna ta sitt ansvar?
            </seg>
            <seg n="c44698dc">
              Jo, man stöder ekologisk livsmedelsproduktion för att öka medvetenheten
              hos konsumenterna. Varför gör man inte det lika gärna med konventionellt
              odlade livsmedel om det är viktigt?
            </seg>
            <seg n="772e3cc7">
              Jag skulle också vilja ha svar, precis som Jan Andersson tog
              upp, när det gäller den arbetsgrupp som nu är tillsatt och som
              ska jobba med kombinationer för att få fram likvärdiga villkor
              och hur implementeringen ska se ut. Kommer vi att ha någon initiativrätt?
              Kommer vi att ha någonting att säga till om i den delen?
            </seg>
            <seg n="84bbb849">
              När det gäller tiden för implementeringen, de svenska förhållandena,
              är tanken även om ministern inte kan ge så mycket besked i dag
              att Sverige ska gå före, eller ska vi följa våra konkurrentländer?
              Om det är 2005, 2006 eller 2007 beror på vad de andra gör.
            </seg>
            <seg n="94d3606a">
              Det sista jag läste i svaret är att den 15 januari ska bland
              annat redovisning ske av regionaliseringen av gårdsstödet. Min
              fråga är: Har ministern helt släppt tanken på gårdsstöd?
            </seg>
          </u>
          <note type="speaker" n="28245fdc">
            Anf. 51 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-e6db3d9eda6b47ef-16" n="3f99ef40">
            <seg n="8fd27722">
              Fru talman! Det finns ett reformbeslut taget inom EU, och det
              är ett beslut med betydande nationella frihetsgrader. Vi har nu
              en chans att genomföra reformen på ett sätt som gör att vi tar
              till vara de svenska intressena. Där finns givetvis jordbrukets
              konkurrenskraft med.
            </seg>
            <seg n="4cb5a7d6">
              Vi har bestämt oss från regeringens sida att vi har hösten på
              oss. Jan Andersson frågar om det är tillräckligt med tid. Jag
              tycker att den frågan är fel ställd. Jordbruket kan inte vänta.
              Vi ser att det ligger en död hand över investeringarna i jordbruket.
              Jordbrukarna vill ha besked. Vi jobbar intensivt i departementet
              för att gå igenom alla de valmöjligheter vi har. Det handlar om
              ifall vi ska ha en gårdsstödsmodell eller en regionaliseringsmodell.
              Det kan till och med finnas möjligheter till hybridmodeller. Det
              handlar om vid vilken tidpunkt vi ska genomföra reformen. Det
              handlar om vi också ska ha en full frikoppling eller om vi ska
              utnyttja möjligheten till koppling av produktionen. Det är ett
              antal val som är viktiga.
            </seg>
            <seg n="dc77c6de">
              Vi går inte på något sätt före. När vi hör oss för hur det ser
              ut i andra medlemsländer märker vi att man bestämmer sig raskt
              och, kanske lite förvånande, mer radikalt än vad som framgick
              under förhandlingarna. Det är flera länder som redan har bestämt
              sig för full frikoppling den 1 januari 2005.
            </seg>
            <seg n="d29d8b5b">
              Vad gäller framtiden för jordbruket och vad vi kan göra för att
              värna om miljöintressen och intressen för en levande landsbygd
              ger den här reformen möjligheter. Den ger möjligheter att ge bonden
              ersättning för de kollektiva nyttigheter som vi medborgare vill
              betala för. Det handlar om att vi modellerar så att vi kan lägga
              mer pengar på miljö och landsbygdsutvecklingen. Det nationella
              kuvertet ger också en möjlighet att satsa på kvalitetsprodukter,
              marknadsföring och olika typer av miljöåtgärder. Den kontaktgrupp
              som vi har med företrädare för riksdagspartierna har bjudits in
              att fortlöpande ta del av de analyser som vi gör i departementet
              för att vi ska kunna få breda lösningar där vi känner att vi tar
              till vara de svenska intressena.
            </seg>
            <seg n="4f5f3595">
              Att nu ta fighten , som Catharina Elmsäter-Svärd var inne på
              inledningsvis, är något vi gör på flera plan. Genomförandet av
              reformen är viktigt för att skapa en bra bas för det svenska jordbruket.
              Men det handlar också om att se på hela livsmedelssektorn. I går
              hade jag och Leif Pagrotsky ett möte med företrädare för livsmedelsföretagen
              och för primärproduktionen där vi diskuterade export. Det handlar
              inte bara om att vi svenska konsumenter ska få tillgång till de
              bra produkter som vi producerar i det svenska jordbruket. Det
              finns också möjligheter att nå framgång på exportmarknader. Den
              svenska livsmedelsexporten har gjort succé under de senaste tio
              åren. Men det finns en stor potential att öka exporten. Det ska
              vi också ta vara på. Där gör jag ett antal olika insatser för
              närvarande genom att lyfta fram mervärdena i den svenska produktionen.
              Jag gör det i samband med olika mässor, olika lanseringar av svenska
              produkter.
            </seg>
          </u>
          <note type="speaker" n="a3e701ab">
            Anf. 52 JAN ANDERSSON (c):
          </note>
          <u who="Q5554833" xml:id="i-b7dc6cd852b597b5-2" n="86718517" next="i-b1ebacf016a9c1dd-2">
            <seg n="75e053a1">
              Fru talman! Jag delar ministerns inställning jordbrukarna vill
              ha besked. Men tidsplanen är lagd inte med tanke på att kunna
              ge besked snabbt utan för att kunna fatta beslut snabbt och införa
              snabbt. Man kan ge besked utan att för den skull behöva börja
              införa det 2005. Det kan vara så att man i stället väljer att
              införa det 2006 och då får någon eller några välbehövliga månader
              för att göra ett väl genomarbetat jobb med hur vi implementerar
              den nya jordbrukspolitiken.
            </seg>
            <seg n="d68e5e0b">
              När ministern talar om hur vi ska implementera den är det pengar
              hit och pengar dit. Men jag vill påminna om en sak. Det är trots
              allt bara en fråga om att flytta pengar mellan olika näringsgrenar
              i det svenska jordbruket. Man kan inte både ha kakan och äta den.
              Flyttar man från en sektor för att stärka en annan innebär det
              att man försvagar den man flyttar ifrån. Det är oerhört viktigt
              att ha med sig.
            </seg>
            <seg n="5d335d7c">
              Slutligen den fråga som jag inte fick svar på, förmodligen inte
              därför att den var otydlig, men ska jag upprepa den. Är det regeringens
              avsikt vid implementeringen av den nya jordbrukspolitiken att
              fullt ut nyttja möjligheterna till återföring av de svenska medlemsavgifterna
              genom medfinansiering från svensk sida? Ja eller nej?
            </seg>
          </u>
          <note n="92dff227">
            Anf. 53 BIRGITTA SELLÉN (c):
          </note>
          <u who="Q5554833" xml:id="i-b1ebacf016a9c1dd-2" n="86718517" prev="i-b7dc6cd852b597b5-2">
            <seg n="eef352c2">
              Fru talman! Alla aktörer måste gemensamt skapa förutsättningar
              för att ett svenskt lantbruk ska överleva. Det krävs att Sveriges
              regering tydligt talar om ifall man vill ha ett livskraftigt svenskt
              jordbruk eller inte. Då räcker det inte bara med ord i regeringsförklaringen,
              utan det gäller att visa det i handling. Jag hoppas att det åtgärdsprogram
              som jordbruksministern talar om verkligen kommer att vara tydligt.
              Om jordbruksnäringen inte får positiva signaler från regeringen
              snart minskar incitamenten för att producera. Vad leder det i
              så fall till vad gäller de öppna odlingslandskapen? Jag känner
              ganska många jordbrukare som i dag står väldigt tveksamma till
              om de ska våga fortsätta att utöka sin verksamhet, bygga nytt
              och så vidare på grund av att priserna är som de är.
            </seg>
            <seg n="95e03feb">
              Importen har jag varit lite grann inne på. I dag importerar vi
              väldigt mycket slaktkyckling och griskött. Nötköttsproduktionen
              har ju minskat från 80 % till 60 %. Jag tycker precis som jordbruksministern,
              att det är viktigt att vi ökar exporten. Det är viktigt att vår
              goda kvalitet kommer övriga konsumenter i världen till del. Där
              handlar det om att åstadkomma en positiv lösning.
            </seg>
            <seg n="75346f9e">
              Jag ser att etableringen av nya affärskedjor är positiv för konsumenterna
              som ofta ser på prislappen när de handlar, men det är i dag förödande
              för den svenska bonden. Alla vill köpa kvalitet, men när man står
              i butiken är det plånboken som styr.
            </seg>
            <seg n="bd878521">
              Vad gäller det öppna landskapet och betande djur, som jag har
              nämnt tidigare, kan jag tala om att jag just i dag lämnat in en
              ny interpellation som handlar om betande djur. Om några veckor
              kommer vi att diskutera hästen, hoppas jag.
            </seg>
          </u>
          <note type="speaker" n="6ac66f53">
            Anf. 54 Jordbruksminister ANN-CHRISTIN NYKVIST (s):
          </note>
          <u who="Q547580" xml:id="i-e6db3d9eda6b47ef-17" n="3f99ef40">
            <seg n="b44282fe">
              Fru talman! Jag kan försäkra att jag är mycket engagerad i att
              vi ska kunna implementera den reform som är beslutad på ett sådant
              sätt att vi tar till vara de svenska intressena. Det handlar om
              jordbrukets konkurrensvillkor. Det handlar om att också ta till
              vara de natur- och kulturmiljövärden som vi har i det svenska
              landskapet. Det handlar givetvis om att få en jordbrukspolitik
              som motsvarar det som konsumenterna efterfrågar. Det måste också
              ligga i bondens intresse. I ett vidare perspektiv har vi från
              svensk sida alltid värnat om den globala matsäkerheten. Det här
              är givetvis ingångsvärden när vi arbetar med de här frågorna.
            </seg>
            <seg n="8346effc">
              När det gäller återföring av medel kämpar jag givetvis för att
              vi ska få tillbaks så mycket som möjligt av den kaka som vi bidrar
              med till EU:s budget. Det är en given utgångspunkt i arbetet.
            </seg>
            <seg n="e6e78a66">
              Den reform som vi nu ska genomföra ger bonden frihetsgrader att
              inrikta sin produktion på det som man bedömer har de bästa förutsättningarna
              på marknaden.
            </seg>
            <seg n="7999d335">
              Jag kan också säga till Jan Andersson att det handlar inte om
              att vi nu är helt inriktade på att vi ska genomföra den här reformen
              den 1 januari 2005. Däremot har vi lagt upp vårt utredningsarbete
              på ett sådant sätt att detta ska vara möjligt om vi bedömer att
              det är det som är bäst för de svenska intressena. Vi har det helt
              och hållet i vår hand att välja att vara tidigt ute på banan eller
              att välja den allra senaste tidpunkten som är 2007.
            </seg>
            <seg n="2f7e4dda">
              Allt detta ligger alltså i vår hand. Vi har ett arbete där vi
              jobbar brett tillsammans med alla partier i riksdagen.
            </seg>
          </u>
          <note n="805be5cc">
            Överläggningen var härmed avslutad.
          </note>
          <note n="27dcfe1c">
            13 § Svar på interpellation 2003/04:53 om lönehöjningar för generaldirektörer
          </note>
          <note type="speaker" n="5a32b679">
            Anf. 55 Statsrådet GUNNAR LUND (s):
          </note>
          <u who="Q5619080" xml:id="i-21ec572b44965b23-1" n="d0088e27" next="i-68e8c2e3fc4fad11-1">
            <seg n="dc5c51be">
              Fru talman! Ulf Holm har för det första frågat finansministern
              om det är finansministerns bedömning att regeringen som ledande
              arbetsgivare bör ta hänsyn till samhällsekonomins förutsättningar
              när det gäller löneökningarna och för det andra om finansministern
              har gjort någon bedömning av vilka signaler de generellt mycket
              höga lönehöjningarna på ledande befattningshavare ger arbetsmarknadens
              parter inför den kommande avtalsrörelsen.
            </seg>
            <seg n="69e370ed">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="733eefc9">
              Regeringen beslutar om lönen för generaldirektörer och andra
              chefer för myndigheter som lyder omedelbart under regeringen,
              till exempel landshövdingar, museidirektörer och rektorer vid
              universitet och högskolor. Det rör sig om ca 220 personer. Lönesättningen
              ska medverka till att målen för verksamheten uppnås och att den
              bedrivs effektivt och rationellt. Lönesättningen grundas på överväganden
              om myndighetens storlek, ekonomiska faktorer, verksamhetens karaktär
              och komplexitet samt myndighetschefens arbetsuppgifter och lämplighet.
              Lönerna är med undantag för landshövdingarna individuellt bestämda,
              vilket innebär att man lägger stor vikt vid ledaregenskaper och
              förmåga att leda och utveckla verksamheten. Dessa riktlinjer har
              lagts fast i riksdagens så kallade verksledningsbeslut. De är
              avsedda att trygga en långsiktig försörjning av kvalificerade
              chefer i statlig verksamhet.
            </seg>
            <seg n="236b54a4">
              Den nu genomförda revisionen av lönerna för generaldirektörerna
              och övriga myndighetschefer innebär följande.
            </seg>
            <seg n="a473920d">
              Löneökningarna för gruppen i sin helhet uppgår till ca 4,8 %.
              De är individuella i enlighet med de principer som redovisats.
              Bedömningar av vilka insatser de olika cheferna gjort ligger således
              till grund för hur stora lönehöjningarna blivit för olika individer.
              Cheferna för AMS och Riksskatteverket är båda ansvariga för mycket
              stora myndigheter och har ett krävande ansvarsområde. De utför
              enligt regeringens uppfattning sina arbetsuppgifter på ett förtjänstfullt
              sätt. Det har därför ansetts motiverat med en större löneökning
              för dessa två. Därutöver har endast ett fåtal myndighetschefer
              fått löneökningar som avsevärt överstiger genomsnittet. Dit hör
              bland annat ett antal kvinnliga myndighetschefer som utför sina
              arbetsuppgifter på ett utmärkt sätt. Detta har också skett som
              ett led i regeringens policy att eliminera osakliga löneskillnader
              mellan kvinnliga och manliga myndighetschefer. För övriga ligger
              löneökningarna på nivåer därunder. Det är alltså inte, som Ulf
              Holm påstår, fråga om generellt mycket höga löneökningar.
            </seg>
          </u>
          <note n="f66f3524">
            De nya lönerna gäller från och med den 1 april 2002. Tidpunkten
            sammanfaller med ikraftträdandet av det nu gällande ramavtalet
            mellan Arbetsgivarverket och de statsanställdas huvudorganisationer
            om löner med mera för arbetstagare hos staten. Avtalsperioden
            omfattar tiden fram till den 30 september 2004. Även tidigare
            har lönerevisionerna för myndighetscheferna genomförts vid tidpunkter
            som sammanfallit med då gällande avtal mellan Arbetsgivarverket
            och de statsanställdas huvudorganisationer.
          </note>
          <u who="Q5619080" xml:id="i-68e8c2e3fc4fad11-1" n="d0088e27" prev="i-21ec572b44965b23-1">
            <seg n="a07f7265">
              Under hösten kommer de flesta myndigheter att under avtalsperioden
              ha genomfört två lönerevisioner till följd av avtalet för perioden
              20022004 mellan Arbetsgivarverket och de statsanställdas huvudorganisationer.
              Regeringen har ännu inte tagit ställning till om någon ytterligare
              lönerevision för myndighetscheferna ska genomföras under avtalsperioden.
              Om det inte görs någon ny lönerevision före den 1 april 2004 kommer
              den nu genomförda revisionen således att omfatta två år. Det innebär
              att den årliga löneökningen i genomsnitt för de här cheferna blir
              ca 2,4 %.
            </seg>
          </u>
          <note type="speaker" n="c8101e23">
            Anf. 56 ULF HOLM (mp):
          </note>
          <u who="Q520956" xml:id="i-87d80c343be48a36-0" n="77f0f394">
            <seg n="aebef15c">
              Fru talman! Tack så mycket, vice finansministern, för svaret
              på interpellationen. Dock är jag inte riktigt tillfredsställd
              med svaret.
            </seg>
            <seg n="751661ca">
              Konjunkturinstitutets bedömning är att det vore samhällsekonomiskt
              lämpligt med en lägre ökningstakt. Jag citerar vad Konjunkturinstitutet
              skriver: Arbetslösheten skulle kunna sänkas varaktigt om arbetsmarknadens
              parter och dess medlare på såväl central, lokal och individuell
              nivå i sitt faktiska agerande tar ännu större hänsyn till de samhällsekonomiska
              fördelarna med hög sysselsättning och låg arbetslöshet. Just det
              faktiska agerandet är egentligen det som jag riktar in mig mest
              på.
            </seg>
            <seg n="829fa585">
              Det pågår nu en debatt om att det stora löntagarkollektivet måste
              ta ett stort samhällsekonomiskt ansvar med lägre löneökningstakt
              än hittills. Samtidigt har regeringen i det faktiska utövandet
              gett signalen att det är okej med större löneökningar än så, därför
              att löneökningar på i snitt 4,8 % innebär i praktiken, som ministern
              sade, en betydligt högre löneökning än vad som rekommenderas.
            </seg>
            <seg n="98faaffa">
              Ministern betonade att löneökningen ska ligga på individuell
              nivå och hur viktigt det är med ledaregenskaper, förmåga att leda
              och utveckla verksamheter och så vidare. Men det argumentet kan
              ju lika mycket gälla för en varvsarbetare och en sjuksköterska.
              I alla arbeten som utförs är de här egenskaperna viktiga. Därför
              tycker jag inte att argumenten för och anledningarna till att
              vissa ska ha så pass mycket mer är tillräckliga.
            </seg>
            <seg n="005feef0">
              Man kan göra en jämförelse med till exempel LO:s krav i den kommande
              avtalsrörelsen, att varje medlem ska ha minst 350 kr. LO-ordföranden
              har gått ut och sagt att 350 kr mer ska det vara och att om lönerna
              går upp för mycket leder det till arbetslöshet 350 kr!
            </seg>
            <seg n="0115c9fb">
              När det gäller de löneökningar som skett för chefer, till exempel
              cheferna för AMS och Riksskatteverket, har AMS-chefen fått en
              löneökning från 82 000 kr i månaden till 94 000 kr. Det innebär
              i reda pengar 12 000 kr. Det är för tusan lika mycket som många
              har som månadsinkomst! Förstår inte regeringen att det kan svida
              väldigt mycket i ögonen och att det sänder fel signaler till det
              stora löntagarintresset när personer får 12 000 kr mer i månadslön?
              Det viktiga är hur det faktiska agerandet uppfattas. Jag förstår
              att många är väldigt irriterade och har tappat förtroendet när
              man ser hur dessa personer dunkar varandra i ryggen och att redan
              välbetalda människor får väldigt mycket mer i lönekuvertet, för
              12 000 kr är mycket i lönekuvertet.
            </seg>
            <seg n="2c2145f7">
              Sedan tycker jag inte att man ska fästa sig alltför mycket vid
              procentsiffrorna heller. Riksdagsledamöterna fick 4,2 % löneökning.
              Det innebär 1 800 kr i månaden för mig. För en löntagare med 15
              000 kr i månaden innebär 4,2 % bara 600 kr i månaden. Man kommer
              aldrig i kapp lönegapet mellan hög- och låginkomsttagare i det
              svenska samhället om man ska låsa fast sig vid procentsiffran.
              Egentligen borde låginkomsttagare ha betydligt mer än just en
              fastställd procentsiffra för att löneskillnaden ska minska.
            </seg>
            <seg n="6ac8240d">
              Jag upprepar frågan: Vilka signaler ger den här löneökningen?
              Det hoppas jag att vice finansministern svarar på.
            </seg>
          </u>
          <note type="speaker" n="5645c323">
            Anf. 57 Statsrådet GUNNAR LUND (s):
          </note>
          <u who="Q5619080" xml:id="i-e6db3d9eda6b47ef-18" n="d0088e27">
            <seg n="f9183983">
              Fru talman! Jag tycker att det är viktigt att vi kan föra en
              seriös diskussion om ett mycket viktigt ämne, nämligen statens
              arbetsgivarpolitik, statens ansvar för att den statliga förvaltningen
              ska kunna skötas på ett effektivt och rationellt sätt. Då är naturligtvis
              lönesättningen i den statliga förvaltningen också viktig. Men
              då måste vi reda ut fakta lugnt och sansat till att börja med,
              så att vi baserar oss på samma fakta och på riktiga fakta. Ulf
              Holm har uppenbarligen fått en rad saker om bakfoten. Jag ska
              försöka reda ut det.
            </seg>
            <seg n="96cc6a5f">
              Till att börja med säger Ulf Holm att 4,8 %, vilket är den höjning
              som gäller för de här cheferna under tvåårsperioden 20022004,
              är högre löneökningar än Konjunkturinstitutet rekommenderar. Det
              finns två saker att säga om det.
            </seg>
            <seg n="8bcd3af4">
              Konjunkturinstitutet talar om den kommande avtalsrörelsen, den
              som ligger framför oss. Vi talar om den period som är avslutad.
              Det är alltså inte jämförbara perioder. Dessutom är det på det
              viset att om vi jämför dem rekommenderar Konjunkturinstitutet
              en löneökningstakt i storleksordningen 3,2 %. Det jag sade i mitt
              svar på interpellationen var att dessa 4,8 % gäller för en tvåårsperiod,
              om vi inte gör ytterligare lönerevisioner, alltså måste vi dela
              med två. Då blir det 2,4 % per år. Det ligger alltså rejält under
              den nivå för löneökningar som Konjunkturinstitutet rekommenderar
              för det stora löntagarkollektivet. I den meningen är Ulf Holm
              fullkomligt ute i ogjort väder.
            </seg>
            <seg n="eb609447">
              Jag hade förstått bättre om Ulf Holm var oroad över löneutvecklingen
              för de statliga cheferna, eftersom de betalas mindre än de stora
              löntagarkollektiven betalas. Det finns det anledning att fundera
              över. Som jag sade i svaret har inte regeringen tagit ställning
              till om vi ska genomföra en ytterligare lönerevision.
            </seg>
            <seg n="4a10bb70">
              Att det finns skillnader mellan cheferna är helt och hållet i
              linje med de riktlinjer som riksdagen har lagt fast om hur vi
              bör se på lönesättningen av cheferna för de statliga myndigheterna.
              Det är väldigt viktigt att vi säkrar en långsiktig försörjning
              av kvalificerade, duktiga ledare i statlig förvaltning. Jag utgår
              från att Ulf Holm som ledamot av riksdagen också värnar de riktlinjerna
              och den politiken. Det är därför också viktigt att kunna göra
              individuella bedömningar och särskilt premiera goda insatser och
              de myndighetschefer som har mycket stora ansvarsområden. Det är
              precis det som vi har gjort i det här fallet.
            </seg>
            <seg n="e4496e8d">
              Jag tycker att det är beklagligt att Ulf Holm inte tar reda på
              fakta utan uppenbarligen reagerar ryggmärgsmässigt på kvällstidningsrubriker
              och väljer att använda ett så viktigt instrument i vår demokratiska
              arsenal som en interpellation i riksdagen för att vidarebefordra
              direkt vilseledande uppgifter om vad som har förevarit och som
              just utgör tidningsrubriker i kvällspressen. Det går mycket lätt
              att vända sig till riksdagens utredningstjänst eller gärna slå
              en signal till oss i Finansdepartementet. Vi står ständigt till
              förfogande för att öppet, tydligt och klart redovisa vad som är
              fakta i målet. Då hade vi kunnat undvika vad som annars lätt blir
              en rent populistisk för att inte säga vulgär debatt. I stället
              hade vi kunnat diskutera det som jag tycker att det finns all
              anledning att diskutera, hur vi säkrar en ansvarsfull arbetsgivarpolitik
              inom ramen för samhällsekonomiska ansvarsfulla ramar men som gör
              det möjligt att rekrytera till kvalificerade tjänster i statlig
              förvaltning.
            </seg>
          </u>
          <note type="speaker" n="a6f63005">
            Anf. 58 ULF HOLM (mp):
          </note>
          <u who="Q520956" xml:id="i-87d80c343be48a36-1" n="77f0f394">
            <seg n="81d09069">
              Fru talman! Gunnar Lund pratar om populism, att undersöka fakta
              och att ta reda på verkligheten. Jag har utgått från tidningen
              Statstjänstemannen där det finns en förteckning över löneökningen.
              Du kan få en kopia sedan, men du kanske till och med har läst
              detta.
            </seg>
            <seg n="507bcb14">
              Tittar man på förteckningen, där inte alla de 220 personerna
              av förklarliga skäl är uppräknade, ser man att cheferna i genomsnitt
              får en löneökning på 5 %. Det står också klart och tydligt i tabellen
              att den lägsta siffran för löneökning, om man säger så, står stackars
              säkerhetspolisen Jan Danielsson för. Han får bara 1,4 %. I övrigt
              är det inget som visar att det generellt skulle vara så pass låga
              löneökningar.
            </seg>
            <seg n="6615df77">
              Jag tycker fortfarande att det ger fel signaler utåt. Det är
              egentligen det som är frågeställningen. Vi kan inte heller blunda
              för hur tidningar rapporterar därför att människor bygger upp
              förväntningar. Det visar på en skillnad när vi säger att man borde
              ha dämpade löneökningar samtidigt som denna grupp får generella
              löneökningar på närmare 5 %.
            </seg>
            <seg n="a45f85f0">
              Nu är svaret att det här ska delas upp på två år. Det håller
              jag med om. Jag förstår det mycket väl. Men det betyder också
              att när man tittar över lönerevisionen andra gången är det i princip
              0 % löneökning som gäller vid det tillfället, med vissa justeringar
              på det individuella planet kanske. Jag tycker att det ska finnas
              en individuell lönesättning. Men jag tycker att argumenten är
              så allmänt hållna, och jag tycker inte att det är ett tillräckligt
              bra argument för att vissa ska få så pass mycket mer i lönekuvertet
              när de redan har en så hög lön.
            </seg>
            <seg n="1c65fa6b">
              En bra sak i svaret som jag glömde tidigare är att man faktiskt
              premierar kvinnors chefslöner, för de ligger generellt lägre än
              männens. Det är ett gott tecken att man försöker utjämna löneskillnaden.
            </seg>
            <seg n="30fbe0af">
              Men jag tycker fortfarande att de signaler som sänds ut inför
              den kommande avtalsrörelsen är fel. Jag har fått väldigt många
              mejl och frågor om hur vi kan tillåta det.
            </seg>
            <seg n="6aec05f1">
              Jag tycker också att det är lite för mycket att plötsligt lägga
              ansvaret på mig som riksdagsledamot och säga att det egentligen
              är riksdagen som har beslutat om de här lönerna därför att det
              finns i instruktionerna till verksledningsbeslut. Det är trots
              allt regeringen som bestämmer de faktiska löneökningarna för de
              här 220 personerna.
            </seg>
          </u>
          <note type="speaker" n="46f9a2c9">
            Anf. 59 Statsrådet GUNNAR LUND (s):
          </note>
          <u who="Q5619080" xml:id="i-e6db3d9eda6b47ef-19" n="d0088e27">
            <seg n="dcc918c4">
              Fru talman! Jag försöker på intet sätt springa ifrån något ansvar,
              tvärtom axlar regeringen det ansvaret. Jag vill bara peka på det
              faktum att det här är riktlinjer som riksdagen antog för 15 år
              sedan och som tillämpats sedan dess. De inrymmer en rad mycket
              vettiga principer, enligt regeringens bedömning. Jag förutsätter
              att det är riksdagens bedömning också. De inbegriper bland annat
              principer om individuell lönesättning, som jag tror är väldigt
              viktiga att hålla på om vi ska få de kvalificerade chefer som
              vi behöver i statlig förvaltning.
            </seg>
            <seg n="c2ec9600">
              Jag tycker fortfarande att Ulf Holm verkar ha svårt att hålla
              ordning på fakta i målet. Det går väl strängt taget inte att hävda,
              hur mycket man än viftar med tidningsartiklar, att ökningarna
              är för höga och att de är högre än för övriga kollektivet om sakförhållandet
              är det motsatta.
            </seg>
            <seg n="564f4ce3">
              Utslaget över en tvåårsperiod kommer det här, om ingen ytterligare
              lönerevision sker, att resultera i genomsnittliga löneökningar
              på 2,4 % per år. Finns det någon anledning att oroa sig så är
              det väl snarast över att ökningarna är så pass låga, så pass modesta.
            </seg>
            <seg n="df326a29">
              Självklart är det på det viset att det uppmärksammas, det har
              med all rätt också skett, att det för några enskilda individer
              är ansenliga löneökningar som har ägt rum. Men de är helt motiverade.
              Det är för sådana chefer som har ett särdeles stort ansvarsområde
              och som vi därför anser, och har ansett en längre tid, måste komma
              högre upp om man jämför dem med sina kolleger. Vi har premierat
              ett antal mycket dugliga kvinnor i en allmän strävan att utjämna
              de löneskillnader som alltjämt finns också inom den statliga förvaltningen.
              Jag tycker att det här är ytterst rimliga beslut.
            </seg>
            <seg n="ecd44174">
              Jag kan inte annat än fortsätta att beklaga att det Ulf Holm
              gör är att han tar fasta på några rubriker i kvällstidningar och
              baserar sitt politiska agerande på det. Det tycker jag är trist.
              Han talar om att den här typen av löneutveckling för cheferna
              i den statliga sektorn odlar fram en vi-och-de-känsla. Men om
              det är någon som bidrar till att piska upp en stämning av vi-och-de
              så är det väl Ulf Holm själv genom att på ett helt vilseledande
              sätt lyfta fram ett enskilt element i en större bild? När man
              tittar på den större bilden är det här mycket välmotiverat och
              helt i enlighet med riktlinjerna för hur lönesättningen för våra
              högre chefer bör äga rum.
            </seg>
            <seg n="cf9e0d27">
              Jag beklagar att vi måste föra en debatt på den nivån. Jag tycker
              att vi ska höja oss över det. Jag välkomnar en seriöst inriktad
              debatt om arbetsgivarpolitiken, och jag vill gärna höra några
              konstruktiva idéer om hur vi lämpligen gemensamt ska förfara för
              att säkra att vi fortsatt kan räkna med duktiga, kvalificerade
              chefer och ledare i statlig förvaltning. Det värnar jag och regeringen
              väldigt mycket om.
            </seg>
          </u>
          <note type="speaker" n="33d424c3">
            Anf. 60 ULF HOLM (mp):
          </note>
          <u who="Q520956" xml:id="i-87d80c343be48a36-2" n="77f0f394">
            <seg n="24f72136">
              Fru talman! Givetvis måste vi ha duktiga personer på ledande
              befattningar. Men vi måste också ha duktiga personer på verkstadsgolvet,
              på sjukhusen, i skolorna. Naturligtvis måste vi det. Det är inte
              det jag ifrågasätter. Det jag ifrågasätter är vilka signaler det
              här ger inför avtalsrörelsen. Ofta är det så att man går ut och
              säger att vi måste ha lägre löneökningar för annars klarar vi
              inte kampen mot arbetslösheten. Jag kan delvis hålla med om det.
            </seg>
            <seg n="8c6a5440">
              Jag tror att Gunnar Lund och jag är helt överens om att det finns
              vissa grupper i samhället som bör ha en högre löneökning. Det
              gäller till exempel vissa kvinnodominerade yrken, låglöneyrken.
              Men det jag vill åt är den signal det blir med så kraftiga löneökningar
              som några har fått. Det har varit upp till 15 % och, när man omsätter
              detta, 12 000 kr i lönekuvertet. Gunnar Lund kan ju inte påstå
              att de signalerna inte finns.
            </seg>
            <seg n="5bb401b7">
              Dessutom citerar jag inte kvällspressen. Jag har studerat Statstjänstemannaförbundets
              facktidning. Det tycker jag inte är detsamma som kvällspressen.
              Statstjänstemännens facktidning brukar vara väldigt mycket mer
              saklig.
            </seg>
            <seg n="5da637fe">
              Jag vill att regeringen ska föregå med gott exempel när det gäller
              lönesättning. Ett gott exempel tycker jag inte det är att ge de
              signaler som har kommit ut om att höja lönerna för vissa med så
              pass mycket.
            </seg>
            <seg n="f2badc03">
              Sedan är också frågan vad som händer inför nästa omprövning,
              som väl bör ske någon gång i början av nästa år, skulle jag tro.
              Jag tolkar ministerns svar som att det generellt sett i princip
              inte blir några fler löneökningar för de här 222 personerna.
            </seg>
          </u>
          <note type="speaker" n="b74cf383">
            Anf. 61 Statsrådet GUNNAR LUND (s):
          </note>
          <u who="Q5619080" xml:id="i-e6db3d9eda6b47ef-20" n="d0088e27">
            <seg n="86fa416f">
              Fru talman! Jag tycker att jag med all önskvärd tydlighet har
              visat för Ulf Holm och andra att den lönesättning vi har genomfört
              för våra myndighetschefer på alla sätt har en samhällsekonomiskt
              ansvarsfull inriktning. Vi har i själva verket än så länge lagt
              oss lägre, väsentligt lägre vill jag påstå, än vad övriga löntagarkollektiv
              har fått ut. Det måste Ulf Holm ta till sig.
            </seg>
            <seg n="0df00866">
              Jag tycker att det vore klädsamt om Ulf Holm i den här debatten
              helt enkelt erkände att han här har varit ute i rejält ogjort
              väder. Ulf Holm har i sin interpellation gjort en jämförelse mellan
              kommande avtalsrörelse och en period som snart har löpt till ända.
              Det är alltså en felaktig period som används. Han talar i sin
              interpellation om generellt mycket höga löneökningar, vilket är
              grovt felaktigt. Det är helt och hållet en vilseledande information
              till allmänheten och i den debatt vi för. Jag tycker att det är
              uppenbart att Ulf Holm är ute i ogjort väder och att han själv
              spär på de motsättningar han talar om, de som skulle ha spätts
              på av den här lönesättningen. Jag finner det ytterst olyckligt,
              och jag hoppas att vi vid ett annat tillfälle kan föra en mer
              seriöst inriktad diskussion om statens arbetsgivarpolitik.
            </seg>
          </u>
          <note n="805be5cc">
            Överläggningen var härmed avslutad.
          </note>
          <note n="03ee5182">
            14 § Svar på interpellation 2003/04:66 om barnkonventionen och
            myndigheter
          </note>
          <note type="speaker" n="d841f1d8">
            Anf. 62 Statsrådet BERIT ANDNOR (s):
          </note>
          <u who="Q4891887" xml:id="i-e6db3d9eda6b47ef-21" n="48aadcaf">
            <seg n="510667c8">
              Fru talman! Kerstin-Maria Stalin har frågat mig om jag att avser
              att verka för att alla statliga myndigheter får i uppdrag att
              införa barnkonsekvensanalyser enligt den modell som har utarbetats
              av Barnombudsmannen samt om jag avser att verka för att de statliga
              myndigheterna får de resurser och den hjälp de behöver för att
              implementera barnkonsekvensanalyser i sina verksamheter på ett
              kvalitativt bra sätt.
            </seg>
            <seg n="863e400f">
              Det är nu fem år sedan regeringen formulerade den strategi för
              att förverkliga FN:s konvention om barnets rättigheter i Sverige
              som en enhällig riksdag ställde sig bakom 1999. Arbetet har varit
              framgångsrikt inom ett flertal områden, medan det inom andra återstår
              mycket att göra för att barns och ungas rättigheter och intressen
              ska beaktas och respekteras. Detta gäller både för den kommunala
              och den statliga nivån.
            </seg>
            <seg n="a4a4af32">
              Barnombudsmannens centrala kunskaps- och metodutvecklingsarbete
              inom ramen för strategin har sammanfattats och utvärderats i den
              rapport till regeringen som Kerstin-Maria Stalin också refererar
              till. Berörda aktörer i myndigheter, landsting/regioner och kommuner
              visar, enligt BO, ett allt större intresse för barnkonventionen.
              Men de behöver fortsatt stöd med att omsätta teorin i praktiken.
              Barnkonventionsarbetet inom såväl BO:s tidigare pilotmyndigheter
              som inom andra myndigheter har kommit olika långt.
            </seg>
            <seg n="68012f12">
              När det gäller barnkonsekvensanalyser tror jag att det är viktigt
              att vara ödmjuk och ta fasta på att varje verksamhet måste få
              utveckla sina egna instrument och arbetssätt eftersom det är i
              den egna verksamheten man känner till förutsättningarna och möjligheterna
              för att göra sådana analyser. Kompetensen att göra en analys av
              ett beslut ur ett barnperspektiv ligger hos varje enskild myndighet,
              och det är medarbetarnas ansvar att bedöma när sådana analyser
              är meningsfulla. Kunskaps- och erfarenhetsutbyte mellan de olika
              medarbetarna är nödvändigt. Ett fortsatt utvecklingsarbete måste
              därför ske inom och mellan olika myndigheter för att processen
              ska föras vidare. I detta arbete kan den modell som Barnombudsmannen
              har tagit fram tjäna som ett praktiskt och värdefullt verktyg.
            </seg>
            <seg n="8f9c6b2a">
              Jag tror dock inte vi når framgång med mindre än att berörda
              tjänstemän först har kunskap och medvetenhet om barnkonventionen
              och dess intentioner, liksom att det finns en förankring och vilja
              till förändring i verksamhetens ledning. Min erfarenhet är att
              de myndigheter som har kommit längst i sitt arbete inte har gjort
              det på grund av ökade resurser utan snarare på grund av att det
              har funnits en vilja och insikt om att ändra attityder och synsätt
              kring barns rättigheter och behov och vad ett barnperspektiv kan
              betyda för den egna verksamheten.
            </seg>
            <seg n="021d24c6">
              Ett av regeringens viktigaste verktyg när det gäller att driva
              på barnkonventionsarbetet är Barnombudsmannen. BO har sedan den
              1 juli 2002 fått ett tydligt mandat att driva på genomförandet
              och bevaka efterlevnaden av konventionen, ökade ekonomiska resurser
              samt rättsliga befogenheter att kalla till sig företrädare för
              kommun, landsting och myndigheter för att efterhöra hur barnkonventionsarbetet
              fortskrider. Detta innebär sammantaget att BO har goda förutsättningar
              att fortsätta att driva utvecklingsarbetet framåt.
            </seg>
            <seg n="58167a3b">
              Det är självklart att staten ska föregå med gott exempel när
              det gäller att integrera ett barnperspektiv i det offentliga beslutsfattandet,
              och det finns all anledning för regeringen att ställa höga krav
              på myndigheterna i denna fråga. Ett femtiotal myndigheter inom
              såväl rätts- och exekutionsväsendet, totalförsvaret, som trafik-
              och samhällsplaneringen samt inom den sociala omsorgen och hälso-
              och sjukvården har därför i regleringsbreven för år 2003 fått
              i uppdrag att beakta och utveckla ett barnperspektiv i sina verksamheter.
              Återrapportering kommer huvudsakligen att ske i årsredovisningarna
              som inkommer till februari 2004. Mot bakgrund av dessa redovisningar
              avser jag att göra uppföljningar av hur långt barnkonventionsarbetet
              har fortskridit inom olika sektorer och utifrån detta överväga
              vilka åtgärder som kan behövas för att förbättra såväl mål- och
              resultatstyrningen som stödet till myndigheterna.
            </seg>
            <seg n="2a218be4">
              Det pågår för närvarande också ett arbete med att se över den
              nationella strategin för barnkonventionens förverkligande. Jag
              avser att inom kort återkomma till riksdagen med en vidareutvecklad
              strategi för det fortsatta arbetet med att genomföra barnkonventionen.
              Utgångspunkten för det fortsatta strategiska arbetet är att vidareutveckla
              och fördjupa arbetet med att göra barnkonventionen till bas i
              alla frågor som rör barn och unga. Det fortsatta utvecklingsarbetet
              inom den statliga sektorn kommer att uppmärksammas särskilt.
            </seg>
          </u>
          <note type="speaker" n="1dcda196">
            Anf. 63 KERSTIN-MARIA STALIN (mp):
          </note>
          <u who="unknown" xml:id="i-e6db3d9eda6b47ef-22" n="42ab9eee">
            <seg n="8f42f2d7">
              Fru talman! Jag hade hoppats att läktaren skulle vara full. Men
              det är i alla fall två åhörare, så att det inte blir alltför ödsligt
              i den här jättesalen. Jag lärde mig i går att den är 700 kvadratmeter.
            </seg>
            <seg n="641848f0">
              I svaret säger statsrådet att jag frågar om statsrådet ska medverka.
              Det gjorde jag faktiskt inte, utan jag frågade på vilket sätt
              eftersom jag förutsatte att statsrådet skulle medverka.
            </seg>
            <seg n="4f14fc85">
              Statsrådet säger att man måste var lite ödmjuk och att varje
              verksamhet måste få utveckla sitt eget arbetssätt. Det ligger
              väldigt mycket i det. Men jag har också hållit mig mycket till
              en skrift från Barnombudsmannen som jag tycker är mycket bra och
              mycket lärorik. Det sägs där att för att barnkonsekvensanalyser
              ska kunna utvecklas och användas på ett fruktbart sätt är det
              viktigt att det inte görs godtyckligt och alltför ytligt och att
              det därför måste finnas utvecklade system och stödjande strukturer
              för hur arbetet ska gå till, så att det inte blir något som enbart
              är upp till enskild tjänsteman att hantera.
            </seg>
            <seg n="b6e5468a">
              Jag tror inte att statsrådet menade att det ska ske ytligt. Men
              det är väldigt viktigt att det finns en struktur i detta.
            </seg>
            <seg n="1d2a3bd9">
              Det är klart att det är viktigt med vilja och engagemang, men
              det måste också få kosta.
            </seg>
            <seg n="a74df169">
              Jag vill citera vad Barnombudsmannen har skrivit när det gäller
              att börja ett arbete med att implementera barnkonventionen och
              lära myndigheterna vad barnkonventionen är och att ändra attityder.
              Där står följande:
            </seg>
            <seg n="8ed21f17">
              Denna inledande del av samarbetet med myndigheterna har tagit
              mycket tid i anspråk, det har i något fall rört sig om så många
              som åtta planeringstillfällen. Under 2001 sammanträffade BO med
              pilotmyndigheterna vid sammanlagt 58 tillfällen. Vid 30 av dessa
              möten planerades utbildningarnas innehåll och genomförande. Vid
              28 tillfällen genomfördes utbildningar. Fyra av utbildningarna
              riktade sig till hela den aktuella myndighetens ledningsgrupp.
            </seg>
            <seg n="53475c97">
              Av detta förstår man hur mycket tid och kraft det går åt, och
              det är klart att det kostar pengar. Det behövs alltså även extra
              tillskott. Det kan man inte bara slå bort.
            </seg>
            <seg n="0ecd3085">
              Jag träffade Barnombudsmannen tillsammans med den tvärpolitiska
              barngruppen den 23 oktober. Det var en väldigt bra träff, och
              jag märkte att Barnombudsmannen har mycket bra kunskap om barn
              och ett jätteengagemang. Men det är lite konstigt att det känns
              som om det bara är barnombudsmansmyndigheten som ska utföra denna
              utbildning för myndigheterna. Myndigheten har väldigt mycket att
              göra. Myndigheten ska ge utbildning till rättsväsendet, när det
              gäller arbetsmiljön i skolan, idrott, mobbning, flyktingbarn,
              funktionshindrade barn, barn i vårdnadstvister alltså sådant som
              berör väldigt många myndigheter. Man är tvungen att prioritera
              hårt, och säger att man prioriterar rättsväsendet i första hand
              domare, åklagare och nämndemän. Och i skolan prioriterar man för
              närvarande tonåringar. Allt som allt har barnombudsmansmyndigheten
              16 miljoner i budget och 23 anställda, och det känns som om man
              har ett nästan oöverstigligt arbete att göra. Jag vill därför
              höra lite mer om resurserna.
            </seg>
          </u>
          <note type="speaker" n="51c10760">
            Anf. 64 Statsrådet BERIT ANDNOR (s):
          </note>
          <u who="Q4891887" xml:id="i-e6db3d9eda6b47ef-23" n="48aadcaf">
            <seg n="e990f6b8">
              Fru talman! Jag delar helt och hållet Kerstin-Maria Stalins uppfattning
              att detta är ett viktigt och centralt arbete som kräver oerhört
              stora insatser. Vi är helt överens om det. Därför har vi också
              förstärkt Barnombudsmannen under de senaste åren, inte bara när
              det gäller lagstiftningen utan också när det gäller pengar därför
              att det är viktigt. Men det är också viktigt att se att Barnombudsmannen
              har till uppgift att driva på arbetet. Det undantar inte myndigheternas
              ansvar för att genomföra detta arbete. Jag menar att varje myndighet
              måste ta sitt ansvar för att driva på detta arbete. De ska få
              hjälp, och de ska få veta hur man kan göra, och Barnombudsmannen
              ska kunna bistå med det. Men det är en fullständigt orimlig uppgift
              att lägga allt detta på Barnombudsmannen. Så ska det inte heller
              vara. Därför har vi tryckt på detta och också gett klara uppdrag
              i regleringsbreven till de olika myndigheterna att de ska ta detta
              ansvar.
            </seg>
            <seg n="2fcd766d">
              Självklart kommer det att gå åt mycket tid och kraft i de myndigheter
              som satsar på detta och gör detta på ett bra sätt. Men jag tror
              inte att det kräver extra tillskott av resurser. Det som jag och
              regeringen vill uppnå där är att man i det ordinarie arbetet har
              ett sådant arbetssätt att man integrerar ett barnperspektiv och
              arbetar enligt den struktur och den modell som Barnombudsmannen
              har tagit fram och som naturligtvis kan anpassas utifrån de olika
              förhållanden som man arbetar utifrån.
            </seg>
            <seg n="b2e88572">
              Jag väntar på en ny sådan rapport från Barnombudsmannen. Jag
              väntar också på redovisningar från myndigheterna kring hur detta
              arbete har gått under 2003. Då kan vi få en färskare uppföljning
              av vad som har hänt under de senaste åren.
            </seg>
            <seg n="eddb5af1">
              Låt mig säga att den senaste rapporten som vi har visar att det
              är några saker som man ändå kan beteckna som framgångsfaktorer
              i detta arbete. En sådan är engagemanget att vi har en ledning
              i myndigheterna som tycker att detta är viktigt och prioriterar
              det. Det handlar om hur man kan få in barnperspektivet i de styrdokument
              som man har som mycket styr myndighetens arbete. Det handlar om
              utbildning. 21 myndigheter hade enligt rapporten 2002 genomfört
              utbildning när det gäller barnkonventionsarbetet. Det här har
              gått vidare, och fler har gjort det.
            </seg>
            <seg n="c3ef5199">
              Man utgår från befintliga arbetsprocesser. Vid det tillfället
              var det 19 myndigheter som tog med barnkonsekvensanalyser i sitt
              ordinarie arbete, och det är säkert betydligt många fler som gör
              det.
            </seg>
            <seg n="1e6a3f83">
              Det handlar om att följa upp, utvärdera och överföring av erfarenheter.
              Det är viktigt att kunna peka på dessa framgångsfaktorer som en
              stimulans till myndigheterna för att de ska ta sitt ansvar och
              visa att det går att skapa förändring på ett sådant sätt att det
              blir naturligt och upplevs som en tillgång i arbetet.
            </seg>
          </u>
          <note type="speaker" n="8e540a54">
            Anf. 65 KERSTIN-MARIA STALIN (mp):
          </note>
          <u who="unknown" xml:id="i-e6db3d9eda6b47ef-24" n="42ab9eee">
            <seg n="d803611c">
              Fru talman! Jag håller med. Men utbildning kostar ju ändå pengar.
              Att ändra attityder och lära sig förstå går inte av sig själv,
              utan man måste ha utbildning och där är ledningen viktig. BO har
              också koncentrerat sig på att börja med att utbilda chefer.
            </seg>
            <seg n="3dd26ea8">
              Det är bra att Barnombudsmannen har fått ökade befogenheter så
              att man kan kalla till sig dem som behöver utbildning. Det är
              en jättefin sak.
            </seg>
            <seg n="203c9b70">
              Sedan kunde man ge regeringen och Barnombudsmannen lite ytterligare
              hjälp, och det skulle jag vilja höra lite om. Jag har väckt samma
              motion två eller tre gånger jag minns inte riktigt om en barnbilaga
              till statsbudgeten. Motionen avstyrktes i vanlig ordning i utskottet.
              Men den avstyrktes med orden att regeringen år 2004 ämnar att
              lämna en redovisning om barn och ungdomar som ett komplement till
              statsbudgeten på de olika politikområdena. Det blev jag jätteglad
              för. Då närmar vi oss detta med barnbilaga. Jag vågade därför
              låta bli att reservera mig, utan jag nöjde mig med att skriva
              ett yttrande om att jag ville följa upp detta.
            </seg>
            <seg n="ce85c70e">
              Nu undrar jag om ministern tycker att vi är på väg mot en barnbilaga.
              Har jag tolkat detta rätt?
            </seg>
          </u>
          <note type="speaker" n="93e25a48">
            Anf. 66 Statsrådet BERIT ANDNOR (s):
          </note>
          <u who="Q4891887" xml:id="i-e6db3d9eda6b47ef-25" n="48aadcaf">
            <seg n="93f34717">
              Fru talman! Kerstin-Maria Stalin har ju ett mycket stort engagemang
              inom det här området. Hon har skrivit en rad olika motioner, frågor
              och interpellationer i frågan, så vi har haft möjlighet att diskutera
              den, vilket jag tycker är väldigt bra.
            </seg>
            <seg n="16a2148d">
              Detta med barnbilaga kommer att bli verklighet 2004, och det
              ska utformas på följande sätt: När nu riksdagen har fattat sitt
              beslut om budgeten för nästa år tänker vi i regeringen presentera
              en bilaga för riksdagen där vi systematiskt går igenom budgetpropositionen
              och de olika förslagen, och sedan beskriver vi budgeten ur ett
              barnperspektiv.
            </seg>
            <seg n="bdfd06e4">
              Anledningen till att detta inte finns med som en bilaga till
              årets budgetproposition är den erfarenhet som vi har dragit av
              det arbete som under några år har pågått i Norge. Där har man
              ändrat arbetssätt och gått in för den här modellen, att efteråt
              göra en redovisning på det sätt som vi nu gör. Vi tycker att det
              är klokt att lära av andras erfarenheter. Jag hoppas mycket på
              att detta ska visa sig vara ett bra sätt att arbeta på när det
              gäller budgetpropositionen och barnbilagan.
            </seg>
            <seg n="67f8c438">
              Jag säger också i mitt interpellationssvar att vi just nu håller
              på att bereda strategin för genomförandet av barnkonventionen.
              Det är min förhoppning att jag mycket snart kan komma tillbaka
              till riksdagen med en skrivelse i denna fråga. Då får vi också
              tillfälle att stämma av strategiarbetet för genomförandet. Den
              har nu gällt ett tag, och nu handlar det om att stämma av och
              också se hur vi ska kunna fördjupa och utveckla arbetet inom det
              här området.
            </seg>
            <seg n="2037d5c8">
              Vi måste hela tiden löpande följa upp och utvärdera det som vi
              gör och sedan se hur vi ska göra för att verkligen kunna mäta
              och läsa av att de insatser som vi gör verkligen märks i barns
              vardag. Hur kan vi mäta om det gör någon skillnad? Jag återkommer
              mycket snart med skrivelsen om hur vi ska kunna förverkliga barnkonventionen
              på olika nivåer. Intresset är mycket stort. Nu handlar det om
              att ta ytterligare steg och verkligen se till att detta får ett
              bra genomslag på alla olika nivåer som kan vara berörda i samhället.
            </seg>
          </u>
          <note type="speaker" n="1c1ae94c">
            Anf. 67 KERSTIN-MARIA STALIN (mp):
          </note>
          <u who="unknown" xml:id="i-e6db3d9eda6b47ef-26" n="42ab9eee">
            <seg n="a3ad619e">
              Fru talman! Intresset är mycket stort, och det är bra. Jag kommer
              att ropa hurra den dag man tar barnkonventionen på allvar.
            </seg>
            <seg n="8c5d9ca3">
              Barnombudsmannen uttryckte sig så här: Tänk, att vi fortfarande
              har mobbning i våra skolor. Det är inte klokt. Varför har vi det?
              Är det så att vi kanske till och med tillåter det? Hon sade att
              agan är avskaffad i Sverige, men mobbning är inte avskaffad.
            </seg>
            <seg n="5e790dec">
              Vi har ett gigantiskt jobb framför oss. Det är bra som statsrådet
              säger, att vi ska dra lärdomar från andra, så vi inte behöver
              uppfinna hjulet själva. Barnbilaga i sig är en sak, men om den
              inte blir bra då är den ju ingenting värd. Ska vi ha barnbilaga
              ska det vara en bra barnbilaga som säger någonting, som betyder
              någonting och som får effekt.
            </seg>
            <seg n="dc62dbf8">
              Slutligen vill jag bara fråga vad du har för synpunkt på barnkonventionen
              som lag. Jag har varit med och skrivit en motion också om det,
              och det beror på att barnkonventionen har åsidosatts så ofta att
              man börjar bli lite trött. Det finnas annat som går före barnkonventionen,
              bland annat när det gäller flyktingbarn. Det är nästan så att
              man tänker: Varför har vi ratificerat barnkonventionen när den
              ändå inte följs? Finland är ett annat land som har gjort barnkonventionen
              till lag. Jag skulle vilja höra lite synpunkter på detta.
            </seg>
          </u>
          <note type="speaker" n="4d230645">
            Anf. 68 Statsrådet BERIT ANDNOR (s):
          </note>
          <u who="Q4891887" xml:id="i-21ec572b44965b23-2" n="48aadcaf" next="i-68e8c2e3fc4fad11-2">
            <seg n="3f67182d">
              Fru talman! Man kan integrera ett barnperspektiv på många olika
              sätt. Det handlar om att hitta de metoder och de åtgärder som
              ger bäst resultat och som verkligen gör att det märks en skillnad
              i barns och ungdomars vardag. Det är ju det som är syftet.
            </seg>
            <seg n="8cc8d8c7">
              Min principiella hållning i frågan om barnkonventionen ska göras
              om till lag är att jag tycker att det är mycket bättre att integrera
              ett barnperspektiv i den lagstiftning som vi har än att det införs
              en separat lag.
            </seg>
            <seg n="fbfc1c72">
              Grunden för att kunna göra en bedömning utifrån barns bästa är
              det som finns i lagstiftningen. Vi har det inom socialtjänstlagen,
              inom lagen om vård av unga, inom föräldrabalken och inom utlänningslagen.
              Där har det ju skett förändringar i paragraferna. Det har gjorts
              tillägg om vikten av att väga in barnets bästa i de bedömningar
              som ligger till grund för de beslut som fattas.
            </seg>
            <seg n="2f6551ca">
              När dessa bestämmelser sedan tillämpas ska det göras en prövning
              av hur beslutet direkt påverkar barn. Det ställs andra krav på
              beslutsfattaren att göra barnkonsekvensanalyser utifrån den lagstiftning
              som vi har. Jag tror att det är ett mycket bättre sätt att arbeta
              på.
            </seg>
            <seg n="f7e14c3e">
              Utifrån de erfarenheter som finns hitintills är jag inte övertygad
              om att det är bättre att göra barnkonventionen till lag. Jag vet
              hur viktigt det är att de människor på myndigheter, i kommuner
              och landsting som tillämpar denna lagstiftning arbetar utifrån
              barnets bästa i den aktuella verksamheten. Det tror jag att vi
              kan uppnå på ett annat sätt.
            </seg>
          </u>
          <note n="805be5cc">
            Överläggningen var härmed avslutad.
          </note>
          <note n="113fdbf2">
            15 § Anmälan om inkomna faktapromemorior om förslag från Europeiska
            kommissionen
          </note>
          <note n="61babc8b">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="fd935a61">
            KOM(2003)397
          </note>
          <note n="04e4f388">
            16 § Hänvisning av ärende till utskott
          </note>
          <note n="ca11924b">
            Föredrogs och hänvisades
          </note>
          <note n="fea81e8d">
            17 § Bordläggning
          </note>
          <note n="9aa755f7">
            Anmäldes och bordlades
          </note>
          <note n="79bb6e0d">
            18 § Anmälan om interpellationer
          </note>
          <note n="79999ce9">
            Anmäldes att följande interpellationer framställts
          </note>
          <note n="482b9ee3">
            den 14 november
          </note>
          <note n="7c9dfa68">
            Rosita Runegrund
          </note>
          <note n="022b08dc">
            Christer Nylander
          </note>
          <note n="e2a6503d">
            Gunnar Andrén
          </note>
          <note n="e2c71fdf">
            Chatrine Pålsson
          </note>
          <note n="a9aded89">
            Viviann Gerdin
          </note>
          <note n="6ba9abd6">
            Anna Grönlund
          </note>
          <note n="89a8186f">
            Marietta de Pourbaix-Lundin
          </note>
          <note n="6cdc78bb">
            Erik Ullenhag
          </note>
          <note n="db581eb9">
            Bengt-Anders Johansson
          </note>
          <note n="69f69112">
            Interpellationerna redovisas i bilaga som fogats till riksdagens
            snabbprotokoll tisdagen den 18 november.
          </note>
          <note n="7afa543e">
            19 § Anmälan om frågor för skriftliga svar
          </note>
          <note n="dda27e96">
            Anmäldes att följande frågor för skriftliga svar framställts
          </note>
          <note n="482b9ee3">
            den 14 november
          </note>
          <note n="6ee84d14">
            Marie Wahlgren
          </note>
          <u who="Q4891887" xml:id="i-68e8c2e3fc4fad11-2" n="48aadcaf" prev="i-21ec572b44965b23-2">
            <seg n="3e342f1b">
              Torsten Lindström
            </seg>
            <seg n="09c38e40">
              Luciano Astudillo
            </seg>
            <seg n="09c38e40">
              Luciano Astudillo
            </seg>
          </u>
          <note n="5c3c105b">
            Mona Berglund Nilsson
          </note>
          <note n="6ee84d14">
            Marie Wahlgren
          </note>
          <note n="1696409c">
            Inger René
          </note>
          <note n="400723cb">
            Bo Bernhardsson
          </note>
          <note n="13ac8461">
            Lena Adelsohn Liljeroth
          </note>
          <note n="7a6ba48d">
            Anita Sidén
          </note>
          <note n="da57c29f">
            Tuve Skånberg
          </note>
          <note n="3a0e6d0c">
            Birgitta Ohlsson
          </note>
          <note n="da57c29f">
            Tuve Skånberg
          </note>
          <note n="296c9695">
            Kjell-Erik Karlsson
          </note>
          <note n="7c9dfa68">
            Rosita Runegrund
          </note>
          <note n="a39f101d">
            Jörgen Johansson
          </note>
          <note n="89a8186f">
            Marietta de Pourbaix-Lundin
          </note>
          <note n="702ddf5e">
            Lars-Ivar Ericson
          </note>
          <note n="296c9695">
            Kjell-Erik Karlsson
          </note>
          <note n="c832358e">
            Lars Ångström
          </note>
          <note n="4fdfaa41">
            Marie Engström
          </note>
          <note n="2622266b">
            Cecilia Widegren
          </note>
          <note n="655ec96c">
            Johan Pehrson
          </note>
          <note n="84536aa3">
            Karin Granbom
          </note>
          <note n="94b23a89">
            Eva Flyborg
          </note>
          <note n="ac888d1e">
            Annelie Enochson
          </note>
          <note n="8cf93171">
            Ulla Löfgren
          </note>
          <note n="c7880776">
            Karin Thorborg
          </note>
          <note n="121dbd43">
            Martin Andreasson
          </note>
          <note n="75a56c9b">
            Frågorna redovisas i bilaga som fogats till riksdagens snabbprotokoll
            tisdagen den 18 november.
          </note>
          <note n="19561999">
            20 § Anmälan om skriftliga svar på frågor
          </note>
          <note n="b29dc9a0">
            Anmäldes att skriftliga svar på följande frågor inkommit
          </note>
          <note n="7b0673a4">
            den 12 november
          </note>
          <note n="022b08dc">
            Christer Nylander
          </note>
          <note n="75b69272">
            Ingegerd Saarinen
          </note>
          <note n="600bb493">
            Ulla Hoffmann
          </note>
          <note n="84eba708">
            Kalle Larsson
          </note>
          <note n="0ecdd875">
            Ewa Björling
          </note>
          <note n="655ec96c">
            Johan Pehrson
          </note>
          <note n="df860733">
            Svaren redovisas i bilaga som fogats till riksdagens snabbprotokoll
            tisdagen den 18 november.
          </note>
          <note n="605541e1">
            21 § Kammaren åtskildes kl. 12.29.
          </note>
          <note n="bd5bd3b7">
            Förhandlingarna leddes
          </note>
          <note n="c2d11217">
            /Monica Gustafson
          </note>
        </div>
      </body>
    </text>
  </TEI>
</teiCorpus>
