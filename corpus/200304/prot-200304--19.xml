<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2003</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2003</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200304--19</head>
          <docDate when="2003-10-24">2003-10-24</docDate>
        </div>
      </front>
      <body>
        <div>
          <note n="5ad0450c">
            ﻿
          </note>
          <note n="15a9bbe2">
            Riksdagens protokoll
          </note>
          <note n="dba18de5">
            2003/04:19
          </note>
          <note type="date" n="1d0913fa">
            Fredagen den 24 oktober
          </note>
          <note n="e8542b6a">
            Kl. 09:00 - 11:05
          </note>
          <note n="a4002b65">
            1 § Anmälan om val av ordförande och vice ordförande i Nordiska
            rådets svenska delegation
          </note>
          <note n="3b528c67">
            Andre vice talmannen meddelade att Gabriel Romanus (fp) valts
            till ordförande och Anita Johansson (s) till vice ordförande i
            Nordiska rådets svenska delegation från och med den 22 oktober.
          </note>
          <note n="52537fb2">
            2 § Svar på interpellation 2003/04:18 om situationen i Bolivia
          </note>
          <note type="speaker" n="71ff3753">
            Anf. 1 Utrikesminister LAILA FREIVALDS (s):
          </note>
          <u who="laila_freivalds_utrikesminister_w" xml:id="i-bfe4a27edbe47131-0" n="49979bbc">
            <seg n="dfcb89a6">
              Fru talman! Lars Ohly har frågat mig vad jag avser att göra när
              det gäller vad Lars Ohly kallar USA:s inblandning i Bolivias inre
              angelägenheter, och vilka åtgärder jag avser att vidta för att
              sätta stopp för den politik som Sánchez de Lozadas regering bedriver
              gentemot Bolivias fattiga arbetare och bönder. Sedan frågan ställdes
              har händelseutvecklingen i Bolivia varit dramatisk och regeringen
              Sánchez de Lozada avgått. Låt mig ändå börja med att besvara den
              senare av Lars Ohlys frågor.
            </seg>
            <seg n="7c410425">
              Bolivia är ett av de fattigaste länderna i Sydamerika och har
              därtill en mycket skev inkomst- och förmögenhetsfördelning. De
              sociala och kulturella klyftorna har marginaliserat stora delar
              av befolkningen. För att komma till rätta med underskottet i statsfinanserna
              önskade regeringen utvinna landets stora gasfyndigheter och planerade
              omfattande export av naturgas. Motståndet mot detta projekt samlade
              den splittrade oppositionen och ledde till en akut politisk kris
              i landet med omfattande demonstrationer, strejker samt vägblockader
              som lamslog transportsystemet och ledde till varubrist i huvudstaden
              La Paz. Polis och militär sattes in mot demonstranter varvid dödsoffer
              krävdes, flertalet av dessa civila.
            </seg>
            <seg n="8647f652">
              Sveriges regering såg mycket allvarligt på situationen och försökte
              tillsammans med övriga medlemsstater inom EU att påverka händelseutvecklingen
              genom en rad politiska uttalanden.
            </seg>
            <seg n="3c13fb0a">
              Den 89 oktober deltog Sverige i ett möte i Paris där Bolivias
              biståndsgivare, i närvaro av representanter för Bolivias regering,
              hade samlats bland annat för att diskutera vad som kunde göras
              åt landets många problem. Givarsamfundet påtalade samfällt vikten
              av en bred dialog mellan regeringen och det civila samhället samt
              behovet av konkreta åtgärder för att komma till rätta med landets
              mer djupgående strukturella problem.
            </seg>
            <seg n="7138e12a">
              Genom EU:s ordförandeskap gjordes den 14 oktober ett uttalande
              i vilket man avfärdade all form av våldsanvändning och underströk
              att en lösning av den pågående krisen endast stod att finna inom
              ramen för demokratiska principer och med full respekt för de mänskliga
              rättigheterna. Vidare uppmanades institutionerna och folket i
              Bolivia att omedelbart finna en lösning på krisen genom fredlig
              dialog.
            </seg>
            <seg n="f68704e6">
              Europeiska rådet diskuterade situationen i Bolivia vid sitt möte
              den 1617 oktober. EU:s stats- och regeringschefer uttryckte oro
              över utvecklingen och uppmanade samtliga parter att avstå från
              våldshandlingar samt inleda en dialog inom parlamentet. Dessutom
              uppmanades den bolivianska regeringen att i den pågående krisen
              respektera de mänskliga rättigheterna. Vikten av att det bolivianska
              folket sökte en lösning av landets många problem inom det demokratiska
              ramverket och med respekt för rättssäkerheten underströks.
            </seg>
            <seg n="ed479819">
              Situationen i Bolivia har nu lugnat ned sig. Vi välkomnar att
              protesterna har avblåsts och att en ny regering har kunnat utses.
              En lösning av landets långsiktiga problem förutsätter emellertid
              en dialog mellan regering, opposition och det civila samhället.
              Detta är en nödvändig förutsättning för social, politisk och ekonomisk
              stabilitet och för en fortsatt demokratisk utveckling. Det är
              avgörande att alla parter kan samarbeta inom ramen för de demokratiska
              spelreglerna. Sverige och EU kommer att fortsätta att följa händelseutvecklingen
              på nära håll.
            </seg>
            <seg n="dff2d2d0">
              Slutligen till Lars Ohlys fråga om USA:s stöd till Bolivias regering
              och inriktningen på det amerikanska biståndet. Merparten av det
              utländska biståndet, inklusive det svenska, stöder de långsiktiga
              reformerna som landets regering inledde under 90-talet. Hit hör
              till exempel utbildningsreformen, decentralisering och förvaltningsreformer.
              Det långsiktiga målet är att bekämpa fattigdomen, stärka demokratin
              och dess institutioner samt stödja en återhämtning av ekonomin.
              Jag utgår ifrån att också Förenta staterna har detta mål.
            </seg>
          </u>
          <note type="speaker" n="3118a994">
            Anf. 2 LARS OHLY (v):
          </note>
          <u who="lars_ohly_e0506b_w" xml:id="i-3ab027df47ba508e-0" n="66a94e9b">
            <seg n="62718e85">
              Fru talman! Jag vill tacka utrikesministern så mycket för svaret.
              Vi kan gemensamt glädjas åt att vi nu har en fredligare situation
              i Bolivia än när interpellationen skrevs. Det är dock svårt att
              säga att detta är en stabil fred och att det är en stabil situation
              i Bolivia i dagsläget. Det beror bland annat på USA:s inblandning
              och på de krav som ställs från Internationella valutafonden och
              från Världsbanken på Bolivia att fortsätta på den väg som har
              lett till att bolivianerna själva har upplevt att deras land har
              sålts ut. Den utvecklingen är inte bruten.
            </seg>
            <seg n="e5f675b6">
              Därför skulle jag vilja inrikta mig på att ställa en följdfråga
              som handlar just om hur Sverige ser på att länder har rätt att
              välja väg och att människor har rätt att demokratiskt bestämma
              sin egen framtid. Det som händer i Bolivia, liksom på många andra
              håll i Latinamerika, är att USA gör anspråk på att kunna diktera
              politiken. Man använder Internationella valutafonden och Världsbanken
              för sina egna syften. USA:s inblandning i Bolivias inre angelägenheter
              är inte något som borde stå inom citattecken i utrikesministerns
              svar.
            </seg>
            <seg n="d6543979">
              Den förhoppning som finns från regeringen om att USA har samma
              mål som det svenska biståndet med sin inblandning i Bolivia är
              väl något fåfäng. Dels är målen formulerade på ett sätt som ibland
              står i motsats till de folkliga protester som vi har sett, dels
              ser USA flera av länderna i Latinamerika, däribland Bolivia, som
              strategiskt viktiga för sin egen Sydamerikapolitik.
            </seg>
            <seg n="f18c6bfd">
              Nu när Sánchez de Lozada har flytt som den skurk han var, precis
              som andra diktatorer i Latinamerika Somoza, Batista och så vidare
              med helikopter till Miami står det bolivianska samhället inför
              en ny utmaning. Carlos Mesa var Sánchez de Lozadas handgångne
              man. Det finns ingenting som pekar mot att han står för någon
              radikalt annorlunda politik, utan privatiseringar, utförsäljningar
              och avregleringar kommer sannolikt att fortsätta under hans styre
              liksom under den tidigare presidenten. Och vi ser hur det bolivianska
              folket reagerar på denna politik. Vi ser hur fattiga människor
              indianer, bönder och arbetare går ut på gatorna, inte bara mot
              presidenten, inte bara mot den man som hade stöd av 22 % när han
              valdes till president, utan också mot den politik som han och
              hans regering har stått för. Och den politiken är i högsta grad
              utformad i Washington.
            </seg>
            <seg n="29fb050c">
              Därför menar jag att den svenska regeringen borde vara tydlig
              med att en verklig demokrati och en verklig fredlig och stabil
              samhällsutveckling i Bolivia förutsätter att människor där har
              rätten att fatta beslut om sina egna ekonomiska tillgångar och
              om sin egen politiska framtid. Det förutsätter att den utländska
              inblandningen i Bolivias inre angelägenheter upphör och att man
              i stället stöder Bolivias fortsatta väg mot en demokrati värd
              namnet, en demokrati som omfattar alla folkgrupper och som också
              innebär att människor känner att de har makt inte bara över sin
              egen vardag utan också över samhällsutvecklingen i stort. Här
              kommer det att finnas mycket att göra även i framtiden. Då krävs
              det nog också att det internationella samfundet är tydligt om
              att man inte accepterar en amerikansk inblandning som går på tvärs
              mot folkets intressen.
            </seg>
          </u>
          <note type="speaker" n="aa70a6ea">
            Anf. 3 Utrikesminister LAILA FREIVALDS (s):
          </note>
          <u who="laila_freivalds_utrikesminister_w" xml:id="i-bfe4a27edbe47131-1" n="49979bbc">
            <seg n="018829ea">
              Fru talman! Sverige är väldigt tydligt när det gäller att Bolivia
              har rätt att fatta sina egna beslut och driva sin egen politik
              i den riktning som man anser främjar Bolivias utveckling. Om det
              kan det inte råda något tvivel.
            </seg>
            <seg n="bd9f4f92">
              Det är detta som är bakgrunden till Sveriges agerande i Bolivia.
              Vi är där för att stödja utvecklingen i riktning mot en förbättrad
              demokrati genom bekämpning av fattigdomen. Bolivias problem är
              ju just den stora och utbredda fattigdomen.
            </seg>
            <seg n="24bcfc6c">
              Det biståndsarbete som vi bedriver i Bolivia syftar till att
              hjälpa Bolivia att ta sig ur den fattigdomssituation som man befinner
              sig i. Det handlar om att stödja det bolivianska samhället i form
              av utbildningssystem och institutioner som kan fungera och förbättra
              situationen.
            </seg>
            <seg n="e277a9cf">
              Vi tycker också att det är viktigt att Bolivia tar tag i sina
              ekonomiska problem. Det finns stora strukturella problem, och
              där behöver det förändras för att säkerställa en ekonomisk utveckling
              som gör det möjligt att utveckla landet. Det är Sveriges politik,
              och den kommer vi att fortsätta att föra. I den meningen intervenerar
              vi i Bolivias inre angelägenheter. Men vi gör det på samma sätt
              som när vi ger bidrag. Vi vill stödja de demokratiska strukturerna,
              för det är självklart bolivianerna själva som avgör sin framtid.
              Vi ger stöd till de demokratiska krafterna när det gäller att
              nå de målen.
            </seg>
          </u>
          <note type="speaker" n="e2642924">
            Anf. 4 LARS OHLY (v):
          </note>
          <u who="lars_ohly_e0506b_w" xml:id="i-3ab027df47ba508e-1" n="66a94e9b">
            <seg n="376f83b1">
              Fru talman! Jag vill tacka utrikesministern för det tydliga och
              klara beskedet. Jag håller med om att fattigdomsbekämpningen är
              det absolut viktigaste just nu, och då inte bara i Bolivia utan
              också i flera av Bolivias grannländer i Sydamerika.
            </seg>
            <seg n="369ecd02">
              I den nya utvecklingspropositionen, som kommer att diskuteras
              här i riksdagen i en inte alltför avlägsen framtid, har regeringen
              uttalat två mål för den svenska utvecklingspolitiken. Fattigdomsbekämpning
              är det ena målet. Det andra målet är det rättighetsperspektiv
              som man menar måste genomsyra allt utvecklingsarbete och även
              biståndet.
            </seg>
            <seg n="02393a34">
              Rättighetsperspektivet borde innebära att man är tydlig med att
              människor som i dag saknar grundläggande mänskliga rättigheter,
              som saknar möjligheten att få sin röst hörd och att få representation
              i politiskt valda församlingar, också måste ges tillträde till
              dessa församlingar, måste ges makt över sina liv och makt över
              politiken i stort.
            </seg>
            <seg n="2b6927de">
              Det bolivianska samhället har varit ett samhälle som närmast
              präglats av en institutionaliserad rasism därför att där har indianbefolkningen
              och de fattiga i princip varit i avsaknad av politiska ledare.
              De politiska ledare som kommit fram har motarbetats mycket starkt.
            </seg>
            <seg n="f446463f">
              Vi vet att USA har spelat en roll. USA:s bistånd har ju inte
              direkt varit inriktat på rättighetsperspektivet och kanske inte
              heller alltid på fattigdomsbekämpning, utan USA:s bistånd har
              i stor utsträckning gått till att rusta upp militären, till att
              ge förre presidenten Gonzálo Sánchez de Lozada de medel som behövdes
              för att undertrycka befolkningen och för att möta de folkliga
              demonstrationerna med våld. Därför är det mycket viktigt att vara
              tydlig både med att fattigdomsbekämpningen är det viktigaste och
              med att människor i Bolivia måste ha rätten att själva forma sin
              egen framtid. I dagsläget sker det i strid med USA:s intressen,
              i strid med USA:s inblandning, därför att USA har ett strategiskt
              intresse inte bara av Bolivia utan av hela regionen för att kunna
              föra sin egen politik.
            </seg>
            <seg n="3c31952c">
              Trots den kritik som jag framför menar jag att det senare svaret
              var väldigt tydligt. I meningen att Sverige bidrar till en demokratisk
              utveckling i Bolivia har inte heller jag något emot att man blandar
              sig i Bolivias inre angelägenheter, nämligen genom att stärka
              de demokratiska institutionerna och genom att stärka människors
              möjligheter att aktivt ta del i politikens utformning. Men jag
              menar att detta är väsensskilt från den amerikanska inblandningen
              därför att den handlar om att slå vakt om USA:s geopolitiska och
              ekonomiska intressen i en region som behöver självständighet och
              demokrati.
            </seg>
          </u>
          <note type="speaker" n="c9380d9d">
            Anf. 5 Utrikesminister LAILA FREIVALDS (s):
          </note>
          <u who="laila_freivalds_utrikesminister_w" xml:id="i-bfe4a27edbe47131-2" n="49979bbc">
            <seg n="996f5aa7">
              Fru talman! För att illustrera det svenska agerandet när det
              gäller Bolivia kan jag nämna hur vårt biståndsarbete ser ut och
              vad vi inriktar oss på. För det svenska biståndet är en stor uppgift
              att inrikta sig på en demokratisering av landets strukturer. Öppna
              demokratiska institutioner är ett mål liksom ett breddat folkligt
              deltagande, inte minst från ursprungsbefolkningens sida. Det råder
              ingen tvekan om att det finns grupper i det bolivianska samhället
              som i dag inte har möjlighet att delta i den demokratiska processen.
            </seg>
            <seg n="6b6d464f">
              Inriktningen av svensk biståndspolitik är just att öka de underrepresenterade
              gruppernas möjligheter att delta i det demokratiska arbetet.
            </seg>
            <seg n="2ab35ed9">
              En annan målsättning är att öka tillväxten i samhället. De behöver
              få en annan ekonomisk möjlighet, för det är ändå en av grunderna
              för att bekämpa fattigdomen.
            </seg>
          </u>
          <note type="speaker" n="7b4d9bc0">
            Anf. 6 LARS OHLY (v):
          </note>
          <u who="lars_ohly_e0506b_w" xml:id="i-3ab027df47ba508e-2" n="66a94e9b">
            <seg n="049cd290">
              Fru talman! I denna fråga är vi helt överens. Möjligtvis skulle
              jag vilja tillägga att tillväxten inte är en tillräcklig förutsättning.
              Tillväxten är en nödvändig förutsättning men inte en tillräcklig
              förutsättning för fattigdomsbekämpning. När tillväxten väl finns
              på plats måste också fördelningen av rikedomarna i det bolivianska
              samhället bli oerhört mycket rättvisare än den i dagsläget är.
              Vi vet ju att det finns människor som lever oerhört gott i ett
              av världens, och definitivt ett av Latinamerikas, fattigaste länder
              detta samtidigt som människor, sida vid sida, lever i extrem fattigdom
              och utan möjlighet att ha makt över sitt eget liv.
            </seg>
            <seg n="e1e1c672">
              Den här debatten har visat att det inte finns några stora åsiktsskillnader
              mellan mig och utrikesministern. I stället finns det en samstämmig
              uppfattning om Bolivias rätt att självt välja väg, om det bolivianska
              folkets rätt att självt välja sin framtid och om att stödet ska
              gå till fattigdomsbekämpning men också till att stärka de demokratiska
              institutionerna. Jag tackar för det.
            </seg>
          </u>
          <note n="da469686">
            Överläggningen var härmed avslutad.
          </note>
          <note n="9e82c4e9">
            3 § Svar på interpellation 2003/04:23 om Irak
          </note>
          <note type="speaker" n="9324aede">
            Anf. 7 Utrikesminister LAILA FREIVALDS (s):
          </note>
          <u who="laila_freivalds_utrikesminister_w" xml:id="i-bfe4a27edbe47131-3" n="49979bbc">
            <seg n="263c45b9">
              Fru talman! Yvonne Ruwaida har bett mig svara på frågorna om
              hur jag avser att agera för att FN-styrkor snarast möjligt ersätter
              koalitionens styrkor i Irak och hur jag avser att agera för att
              stödja och till Sverige bjuda in det irakiska styrande rådet för
              att föra en dialog om Iraks framtid. Yvonne Ruwaida frågar också
              hur jag avser att agera för ett snart öppnande av den svenska
              ambassaden i Irak och etablerandet av ett svenskt konsulat i irakiska
              Kurdistan. Hon frågar till sist hur jag avser att agera för att
              stödja det federativa systemet som grund för relationerna mellan
              irakiska Kurdistan och centralmakten i Irak.
            </seg>
            <seg n="18714169">
              Fru talman! Svensk politik i Irakfrågan sådan den drivs i EU
              och på andra håll vägleds av vår önskan att det irakiska folket
              ges möjlighet att efterhand och så snart det är möjligt överta
              styret och ansvaret för sitt eget land. Vi finner det viktigt
              att irakierna får ett reellt inflytande i en transparent politisk
              process. Denna är naturligtvis inte okomplicerad. Den handlar
              om övergång till ett demokratiskt system efter många decennier
              av auktoritärt styre eller diktatur.
            </seg>
            <seg n="7009083f">
              Sverige välkomnar att säkerhetsrådet enhälligt antagit en ny
              resolution om Irak. Resolutionen utgör ett viktigt steg i det
              fortsatta återuppbyggnadsarbetet i landet. Den ger FN en tydligare
              och mer preciserad roll. Vi har menat att FN måste ges ansvar
              för att driva den politiska övergångsprocessen. Den nya resolutionen
              ger också FN ett större inflytande över denna. Detta är av största
              betydelse för processens legitimitet i det ockuperade Irak.
            </seg>
            <seg n="13a9dfdd">
              Samtidigt understryker vi att FN inte kan ta över ansvaret för
              säkerheten i Irak. Detta har inte heller FN eftersträvat. Ockupationsmakten
              har en folkrättslig skyldighet att upprätthålla säkerheten. Den
              i dag mycket otillfredsställande säkerhetssituationen utgör ett
              betydande hinder för den politiska och materiella uppbyggnaden
              i Irak. Genom den nya resolutionen ges mandat för upprättande
              av en multinationell styrka med FN-mandat och under amerikanskt
              befäl. Denna ska tillsammans med koalitionsstyrkorna verka för
              förbättrad säkerhet i Irak.
            </seg>
            <seg n="5ff9a7b4">
              Det så kallade styrande rådet i Irak har välkomnats av FN:s säkerhetsråd
              som ett viktigt steg i processen mot irakisk suveränitet. Vid
              överläggningar i Utrikesdepartementet den 7 oktober med den irakiske
              interimsministern för planeringsfrågor Mehdi Hafedh framhölls
              från svensk sida den betydelse som Sverige tillmäter det styrande
              rådet i samband med uppbyggnadsprocessen. Regeringen kommer framöver
              att ta till vara alla möjligheter till dialog med irakiska företrädare,
              såväl i Sverige som på andra håll. Jag vill tillägga att svenskt
              stöd under många år lämnats Irak genom insatser för att lindra
              den humanitära situationen. Tänkbara framtida insatser genom Sida,
              frivilligorganisationer och näringslivet kan avse områden som
              demokratifrämjande, rättsstatens principer, mänskliga rättigheter,
              medier, miljö och utbildning.
            </seg>
            <seg n="55828bc3">
              Den konstitutionella processen i Irak är ännu i sin linda. Som
              framgår av vad jag redan sagt ser Sverige i det sammanhanget en
              viktig roll för FN. En av de viktigaste frågorna kommer att gälla
              huruvida det framtida Irak ska bli en federal stat. Som Yvonne
              Ruwaida påpekar rör den frågan också relationerna mellan irakiska
              Kurdistan och centralmakten i Bagdad. Mitt svar till Yvonne Ruwaida
              är att den naturligtvis måste avgöras suveränt av irakierna själva.
              Jag vill tillägga att Sverige känner stark solidaritet med det
              kurdiska folket, och regeringen har i svaret på interpellation
              2002/03:284 i våras uttryckt stöd för kurdernas möjligheter att
              utveckla sitt självstyre i norra Irak. Jag ser det som naturligt
              att vårt stöd för den ekonomiska och sociala utvecklingen i norra
              Irak fortsätter mot bakgrund av de behov som föreligger.
            </seg>
            <seg n="bb968e9e">
              Till sist gäller det Yvonne Ruwaidas fråga om vår representation
              i Irak. Svenska ambassaden i Bagdad har varit obemannad sedan
              januari 1991. Tidpunkten för dess återbemanning kommer att bestämmas
              med ledning av våra bedömningar av säkerhetsläget. Den konsulära
              representationen i Irak kommer att övervägas i ett senare skede.
            </seg>
          </u>
          <note type="speaker" n="7744652e">
            Anf. 8 YVONNE RUWAIDA (mp):
          </note>
          <u who="yvonne_ruwaida_2d22dc_w" xml:id="i-39bd5c108aea4116-0" n="1da4f9f9">
            <seg n="aea8405d">
              Fru talman! Tack, fru utrikesminister, för svaret.
            </seg>
            <seg n="c392b949">
              Det är ett halvår sedan regimen föll, och tyvärr är situationen
              i Irak väldigt instabil. Det är varken fred eller stabilt i Irak,
              åtminstone från människornas perspektiv. Det är väldigt viktigt
              för omvärlden att närvara i Irak.
            </seg>
            <seg n="08f51fea">
              Jag vill först ta upp frågan om den svenska närvaron i Irak.
              Jag tror i alla fall att det är väldigt viktigt, för att normalisera
              situationen, med omvärldens närvaro. Omvärldens närvaro kan bidra
              till en förbättring av säkerhetssituationen.
            </seg>
            <seg n="b21206ac">
              Jag skulle vilja ställa frågan om inte utrikesminister Laila
              Freivalds kan ompröva det svenska ställningstagandet och faktiskt
              ha en närvaro i Irak, till exempel i Bagdad med en representation
              men även med ett representationskontor i irakiska Kurdistan. Just
              i irakiska Kurdistan är det ett mer stabilt läge än i Bagdad.
              Det är väldigt många med svensk anknytning i den regionen.
            </seg>
            <seg n="77c134ab">
              Jag tycker att det är väldigt viktigt att omvärlden finns närvarande.
              Det vore väldigt bra om även Sverige skulle kunna delta med en
              närvaro. Just länder som Sverige är väldigt viktiga för att man
              från det irakiska folkets sida ska förbättra sin syn på omvärlden.
              Man har inte haft så mycket kontakt med omvärlden under Saddams
              regim. Det har varit ett väldigt isolerat folk. Jag tror att just
              länder som Sverige skulle spela en väldigt viktig roll.
            </seg>
            <seg n="2d63bdca">
              Kan utrikesministern ompröva ställningstagandet och se till att
              Sverige kommer att vara mer närvarande i Irak med ett representationskontor
              helst både i Bagdad och i flera andra regioner, även i irakiska
              Kurdistan?
            </seg>
            <seg n="f3bb6f33">
              När det gäller omvärlden är jag lite oroad över att biståndet
              till Irak minskar. Det är fortfarande inte säkert hur det kommer
              att bli med oljeinkomsterna från Irak. Situationen är inte stabil,
              och man är i ett väldigt känsligt skede just nu. Då är det farligt
              att omvärldens bistånd till regionen faktiskt minskar.
            </seg>
            <seg n="c71b059a">
              Jag förstår att biståndet kommer att ändra karaktär. Det är ganska
              självklart. Där vet jag att man från Sidas sida har gått ut och
              frågat, för att bygga upp landsstrategin för Irak, organisationer
              i Sverige som har anknytning till Irak hur man ska göra detta.
              Det är väldigt bra med den processen, men det är inte bra när
              mängden på bistånd minskar.
            </seg>
            <seg n="268059d2">
              En väldigt viktig fråga handlar om vilka styrkor som kommer att
              finnas i Irak. Turkiet vill gärna delta i Irak, och det gör de
              av egenintresse. De har territoriella anspråk i norra Irak och
              också ett intresse av att kurderna inte får så mycket självständighet.
              Ur deras perspektiv skulle det kunna påverka kurdernas situation
              i Turkiet och relationen med kurderna i det egna landet. Här har
              USA ännu inte accepterat att Turkiet närvarar, men risken finns.
              Hur agerar Sverige och omvärlden för att hindra att Turkiet skulle
              närvara med militärer i Irak? Frågan är också: Vilka andra länder
              ska accepteras? Här finns en önskan från många olika håll i Irak
              att man inte ska acceptera militär närvaro från något av grannländerna.
              Jag delar den önskan och åsikten. Det vore väldigt olämpligt för
              säkerhetssituationen att grannländerna skulle delta med militär
              närvaro.
            </seg>
          </u>
          <note type="speaker" n="fe5fe788">
            Anf. 9 LARS OHLY (v):
          </note>
          <u who="lars_ohly_e0506b_w" xml:id="i-3ab027df47ba508e-3" n="66a94e9b">
            <seg n="f06b69a4">
              Fru talman! Jag vill tacka både Yvonne Ruwaida som väckt interpellationen
              och utrikesministern. Saddam Hussein var en mördare. Han var en
              fähund. Det finns få som begråter hans öde. Vi hoppas att liknande
              diktatorer aldrig någonsin ska kunna ta makten i något land i
              världen i framtiden. Men motståndet mot ockupationen är mycket
              bredare än att enbart bestå av Saddam Hussein-trogna. Det består
              av en sannolik majoritet av det irakiska folket. De vill inte
              leva under ockupation. De vill inte leva i ett kolonialiserat
              land.
            </seg>
            <seg n="b9423534">
              Nu har vi en ockupation, en fullskalig ockupation från Storbritannien
              och USA, som innebär att ockupationsmakten har ansvar för säkerheten
              i landet, för människors möjligheter att leva ett tryggt liv,
              för återuppbyggnaden efter kriget och den långvariga blockaden,
              för återlämnande av makt till det irakiska folket.
            </seg>
            <seg n="4b91b643">
              Därför vill jag fråga utrikesministern: Hur länge är det rimligt
              att en sådan här ockupation fortgår? Hur länge är det rimligt
              att vi från omvärldens sida stillatigande accepterar att världens
              starkaste militärmakt ockuperar ett av världens sannolikt rikaste
              länder när man ser till råvarutillgångar? När ska Storbritannien
              och USA lämna ifrån sig makten?
            </seg>
            <seg n="1dc76917">
              Det här var en av de viktigaste frågorna i säkerhetsrådets behandling
              av Irakfrågan senast. USA och Storbritannien vägrade att ge någon
              tidsplan, vägrade att tala om att man skulle överlämna makt, utan
              man kompromissade med övriga ledamöter i säkerhetsrådet för att
              gå igenom en resolution som innebär att USA och Storbritannien
              fortfarande behåller makten men att man tar hjälp av andra för
              att betala notan. Är det rimligt? Det var ett krig som bedrevs
              i strid med Förenta nationerna, i strid med säkerhetsrådet, i
              strid med sannolikt en mycket bred majoritet av folkopinionen
              i hela världen. Ska vi gå in och betala för USA:s ockupation?
            </seg>
            <seg n="41f4cd41">
              Den andra frågan gäller det som Yvonne Ruwaida tar upp, nämligen
              stödet för det kurdiska folket. Där säger utrikesministern att
              vi i Sverige uttrycker ett starkt stöd för det kurdiska folkets
              rättigheter. Samtidigt vet vi att Turkiet har intressen av att
              förhindra en starkare kurdisk del av Irak, ett starkt intresse
              av att förhindra att norra Irak blir en del av en federation med
              ett stort självstyre. Turkiet har förberett en militär inblandning.
              Turkiet talar regelbundet med USA för att kunna bereda vägen för
              att man själv ska kunna gå in och därigenom förhindra att det
              självstyre som har funnits under ett antal år ska kunna utvecklas
              till ett självstyre värt namnet i en framtida federation.
            </seg>
            <seg n="647a8baa">
              Här måste Sverige vara oerhört tydligt. Turkiet har ingen som
              helst rätt att militärt blanda sig i Iraks angelägenheter och
              framför allt inte att gå in i irakiska Kurdistan. Det skulle ses
              som en återgång till en historia som vi aldrig vill ska upprepas,
              nämligen den historia då Turkiets händer var blodigare än någon
              annan nations i regionen, den historia då folkmord verkligen hade
              en reell innebörd i regionen.
            </seg>
          </u>
          <note type="speaker" n="e5340630">
            Anf. 10 Utrikesminister LAILA FREIVALDS (s):
          </note>
          <u who="laila_freivalds_utrikesminister_w" xml:id="i-bfe4a27edbe47131-4" n="49979bbc">
            <seg n="858cdd6e">
              Fru talman! Först vad gäller Yvonne Ruwaidas fråga om närvaron
              i Irak delar jag uppfattningen att det är viktigt att det finns
              närvaro från världssamfundet i Irak, så snart det rent faktiskt
              är möjligt, måste jag tillägga. Det här handlar naturligtvis om
              hur säkerhetssituationen ser ut. Vi har ett obemannat kansli i
              Bagdad, men vi kommer att bemanna det så snart vi bedömer det
              möjligt utifrån säkerhetssynpunkt. Förhoppningsvis kan det ske
              ganska snart, men det går inte att bedöma för dagen. Därefter,
              när vi har en bemannad ambassad, kommer vi också att ta upp frågan
              om inrättande av konsulat.
            </seg>
            <seg n="041b675a">
              Yvonne Ruwaida är oroad för att biståndet till Irak totalt sett
              minskar. Ja, det är möjligt att det är på det viset. Men det är
              ju det som är bakgrunden till uppmaningen att alla världens länder
              ska delta och hjälpa till i uppbyggnadsskedet. Det handlar naturligtvis
              om det första stadiet. Det är ingen som tvivlar på att man i Irak
              är ekonomiskt kapabel att bygga upp sitt land så fort man har
              fått kontroll över ekonomin och de resurser som man har. Men i
              ett ingångsskede behövs det resurser för att få i gång den processen.
              Det är bakgrunden till att Sverige inte på något sätt minskar
              sitt bistånd, utan tvärtom ökar det. Det var det som också var
              syftet med givarkonferensen i Madrid.
            </seg>
            <seg n="bff961eb">
              Jag ser att det finns en skillnad i Yvonne Ruwaidas och Lars
              Ohlys uppfattningar om det ekonomiska stödet till Irak. Lars Ohlys
              utgångspunkt är att det är ockupationsmakterna som har ansvaret
              för uppbyggnaden och som ska stå för den ekonomiska delen. Jag
              har i och för sig respekt för den uppfattningen, men vi i Sverige
              anser att det är viktigt att det i det inledande skedet finns
              en solidaritet med folket i Irak och att man går in med ekonomiska
              resurser för att få i gång uppbyggnadsprocessen. I det första
              skedet gäller det framför allt att upprätthålla det humanitära
              biståndet till människorna i Irak.
            </seg>
            <seg n="e6a3a076">
              Turkiet har svarat på FN:s uppmaning om att bidra till att upprätta
              en internationell styrka. Jag kan ha förståelse för Yvonne Ruwaidas
              oro för Turkiets och andra grannländers medverkan i det här sammanhanget.
              Men jag vill ändå lyfta fram att det är viktigt att det finns
              representanter för muslimska länder i den styrka som ska bildas.
              Det är viktigt för aktionens trovärdighet och legitimitet hos
              det turkiska folket.
            </seg>
            <seg n="b5b4261b">
              I övrigt anser jag att Sverige inte ska lägga sig i de konstitutionella
              frågorna i Irak, utan det är en uppgift för den irakiska folket
              att bestämma sin framtid.
            </seg>
          </u>
          <note type="speaker" n="e2081d77">
            Anf. 11 YVONNE RUWAIDA (mp):
          </note>
          <u who="yvonne_ruwaida_2d22dc_w" xml:id="i-39bd5c108aea4116-1" n="1da4f9f9">
            <seg n="0dc9fde2">
              Fru talman! Jag blev lite förundrad över svaret på frågan om
              grannländers militära medverkan. Stöder utrikesministern tanken
              på en turkisk militär närvaro? Jag anser att det vore väldigt
              farligt med en militär närvaro från länder som Turkiet. Säkerhetsläget
              i irakiska Kurdistan är det mest stabila i hela regionen. Där
              är det kurderna som har det militära ansvaret. Amerikanerna har
              huvudansvaret, men det är kurdernas militär och polis som sköter
              jobbet i irakiska Kurdistan. Amerikanerna har till och till med
              bett kurderna att ta ansvar för fler områden därför att det är
              det som har gett mest stabilitet.
            </seg>
            <seg n="902d301b">
              En turkisk närvaro skulle vara väldigt riskabel, och det skulle
              skapa en väldigt farlig situation. Turkarna har egna territoriella
              anspråk. Turkiet vill ta över delar av norra Irak som delar av
              Turkiet, och det tydliggjorde man innan USA angrep Irak. Sedan
              har turkarna också andra intressen. De är intresserade av att
              kurderna inte får för mycket självstyre eftersom de förtrycker
              den kurdiska befolkningen i det egna landet. Om det skulle bli
              ett självstyre för kurderna är man rädd för att det skulle leda
              till att kurderna i Turkiet skulle ställa krav på självstyre där.
              Man har alltså ett intresse av att förtrycka kurderna.
            </seg>
            <seg n="0f76bf17">
              Att turkarna skulle närvara militärt i Irak är oerhört olämpligt.
              Det irakiska rådet har enhälligt uttalat att man inte vill ha
              turkisk närvaro i Irak. Det är därför som USA ännu inte har lämnat
              sitt godkännande. Men det finns en risk för ett godkännande, och
              det vore väldigt olämpligt.
            </seg>
            <seg n="c400e050">
              Jag håller med om att det är bra om muslimer deltar i de militära
              styrkorna. Men liknande problem som det är med Turkiet, fast inte
              lika allvarliga, uppstår ju också om Iran eller Syrien skulle
              delta. Jag har själv haft förmånen att ofta resa i Mellanöstern
              och träffa politiker i flera olika länder. Jag vet att kurdfrågan
              är en icke-fråga i de flesta arabiska länder. Kurderna är förtryckta
              i många arabiska länder, och det är inte bra. Värst är situationen
              i Turkiet och Syrien. Men det är inte lämpligt med syrisk, turkisk
              och iransk militär närvaro i Irak.
            </seg>
            <seg n="44ab10bc">
              Sedan vill jag betona den fråga som Lars Ohly ställde. Han frågade:
              Hur länge ska ockupationsmakten finnas kvar? Det är en väldigt
              viktig frågeställning. Det vore bra om Sverige hade en linje här
              och drev att ockupationen måste upphöra inom en viss tidsram.
              Annars finns det risk för att det hela bara drar ut på tiden.
            </seg>
            <seg n="70816d25">
              Slutligen vill jag ställa en fråga om den framtida konstitutionen
              i Irak. På vilket sätt kommer Sverige att stödja de åsikter som
              finns om att man ska bygga upp en federal stat och införa ett
              utvecklat självstyre i till exempel irakiska Kurdistan? Den här
              regionen utgörs inte av ett land med naturliga gränser, utan det
              är en mångkulturell region. Jag tror att en federal stat är den
              bästa formen för att se till att det inte blir en konflikt liknande
              den i forna Jugoslavien.
            </seg>
          </u>
          <note type="speaker" n="2c90a677">
            Anf. 12 LARS OHLY (v):
          </note>
          <u who="lars_ohly_e0506b_w" xml:id="i-3ab027df47ba508e-4" n="66a94e9b">
            <seg n="4f545568">
              Fru talman! Utrikesministern tyckte sig höra en skillnad mellan
              mig och Yvonne Ruwaida. Det är mycket möjligt. Vi tillhör olika
              partier, och vi tycker kanske inte identiskt i allt.
            </seg>
            <seg n="bf0f9e9e">
              Jag vill påpeka att det inte finns någon motsättning mellan mig
              och utrikesministern när det gäller vikten av att också Sverige
              är med och tar ansvar för ett humanitärt bistånd. Min fråga förutsatte
              att man måste göra en skillnad mellan vad som är humanitärt bistånd
              och vad som är ockupationsmaktens ansvar.
            </seg>
            <seg n="e4f02b65">
              Ockupationsmakten har i strid med världssamfundet genom krig
              tillskansat sig makten över ett land. Då kan det inte vara vår
              sak att ta över de ansvarsuppgifter som följer av agerandet från
              Storbritannien, USA och ett par ytterligare länder.
            </seg>
            <seg n="861dcc4c">
              Notan för kriget ska inte betalas av ett världssamfund som kanske
              därigenom förstärker USA:s närvaro och till och med gör det svårare
              för det irakiska folket att i en framtid ta makten över sitt eget
              land.
            </seg>
            <seg n="d02daefc">
              I irakiska Kurdistan har det skett en utveckling som i många
              delar har varit positiv under Saddam Hussein-regimen. Man har
              haft ett begränsat självstyre, och Husseins diktatur har inte
              utsträckts till att nå riktigt alla delar av Irak, bland annat
              irakiska Kurdistan. Det har funnits problem med en del minoriteter.
              Assyrier har inte alltid tillerkänts de rättigheter som de ska
              ha. Turkmener har känt sig förtryckta.
            </seg>
            <seg n="615f1f17">
              Men för att kunna bygga ett samhälle i irakiska Kurdistan där
              kurder, assyrier, turkmener och araber kan leva i fred, ja, då
              är en första förutsättning att mycket starkt ta avstånd från alla
              planer på till exempel en turkisk militär intervention. Det är
              förutsättningen för att vi ska kunna se ett irakiskt Kurdistan
              med mångfald och respekt för demokrati och mänskliga rättigheter.
            </seg>
          </u>
          <note type="speaker" n="9cc9c8c6">
            Anf. 13 Utrikesminister LAILA FREIVALDS (s):
          </note>
          <u who="laila_freivalds_utrikesminister_w" xml:id="i-bfe4a27edbe47131-5" n="49979bbc">
            <seg n="946881ac">
              Fru talman! När det först gäller en eventuell turkisk medverkan
              i styrkor i Irak förutsätter varje lands deltagande att det finns
              ett samförstånd om det med de ansvariga parterna i Irak, och det
              inkluderar det irakiska säkerhetsrådet. Turkiet har förklarat
              att man inte kommer att delta utan ett godkännande från de ansvariga
              parterna.
            </seg>
            <seg n="65f8bed5">
              Beträffande frågan hur länge ockupationsmakterna ska vara kvar
              är det självklart att ockupationen ska upphöra så fort det rent
              faktiskt är möjligt utan att man därigenom försätter landet i
              svåra säkerhetssituationer. Ockupationsmakternas ansvar är nu
              att garantera säkerhet för det irakiska folket. När den garantin
              inte längre behövs och säkerheten har omhändertagits på ett annat
              sätt ska ockupationsmakterna givetvis lämna Irak. Det är den uppfattning
              som jag tror att även ockupationsmakterna själva har.
            </seg>
            <seg n="ec42977b">
              När det gäller biståndet tror jag att det är lite svårt i den
              situation som nu råder att göra en väldigt tydlig gränsdragning
              mellan vad som är humanitärt bistånd och vad som är uppbyggnadsarbete.
              Den svenska uppfattningen är att vi inte kan göra en riktig gränsdragning.
              I det bistånd som vi lämnar gör vi inga tydliga gränsdragningar
              mellan vad som är humanitära åtgärder respektive uppbyggnadsåtgärder,
              för de går in i varandra. Vår ambition är att finnas närvarande
              och ge stöd i det läge då Irak självt inte kan genomföra uppbyggnadsarbetet.
              Vi anser naturligtvis att ockupationsmakterna har ett stort ansvar
              att delta i detta skede.
            </seg>
            <seg n="beea34d6">
              När det gäller kurderna och över huvud taget olika folkgrupper
              som finns i Irak är naturligtvis vårt agerande i förhållande till
              Irak och i övriga internationella sammanhang att alla gruppers
              rättigheter i Irak måste hävdas och respekteras och att deras
              möjligheter att delta i uppbyggnadsarbetet av Irak måste vara
              likvärdiga. Alla måste ges möjlighet att skapa sig en framtid
              i ett från krig befriat Irak.
            </seg>
          </u>
          <note type="speaker" n="738fd247">
            Anf. 14 YVONNE RUWAIDA (mp):
          </note>
          <u who="yvonne_ruwaida_2d22dc_w" xml:id="i-39bd5c108aea4116-2" n="1da4f9f9">
            <seg n="63393364">
              Fru talman! Tyvärr är situationen i Irak just nu otroligt oroväckande,
              och den blir knappast bättre, snarare sämre. Människor lever i
              total skräck därför att de inte har någon fungerande stat och
              ingen fungerande säkerhet. Amerikanska soldater som är närvarande
              där är oroliga för sina egna liv och fungerar inte rationellt.
              Situationen nu kan snarast beskrivas som kaos. Det finns ingen
              rättssäkerhet och trygghet för människor i Irak i dag. Saker och
              ting fungerar inte som de ska göra i en vanlig fungerande stat.
            </seg>
            <seg n="791ca582">
              Ockupationsmakten misslyckas med sitt uppdrag just nu, och jag
              tror inte att ockupationsmakten kommer att lyckas bättre om ett
              halvår. Jag tror att de som allra bäst kan lyckas är irakierna
              själva med stöd från omvärlden. Därför är just omvärldens press
              på USA att lämna över makten så snart som möjligt väldigt viktig.
            </seg>
            <seg n="d06a6916">
              Jag är orolig för den utveckling som sker just nu. Jag är rädd
              för att det här kommer att bli ytterligare en process som drar
              ut på tiden och att man sedan står där med ett ännu värre kaos
              som inte går att reda ut. Man kan aldrig lösa en kaossituation
              med mer våld, utan det är bättre att göra så mycket som det går
              nu.
            </seg>
            <seg n="7a194655">
              En annan viktig del är att omvärlden finns närvarande så mycket
              som möjligt. Det är viktigt att andra än ockupationsmakterna finns
              närvarande på olika sätt och inte bara genom humanitärt bistånd.
              Med sin närvaro bidrar man till att normalisera läget och är en
              stabiliserande faktor. Jag önskar att Sverige skulle kunna bidra
              med att till exempel öppna sina representationskontor. Jag vet
              att säkerhetsläget är besvärligt, och de som åker dit måste naturligtvis
              själva avgöra om de vågar åka dit. Men jag tror att det skulle
              bidra till att stabilisera läget i Irak.
            </seg>
          </u>
          <note type="speaker" n="037396c1">
            Anf. 15 Utrikesminister LAILA FREIVALDS (s):
          </note>
          <u who="laila_freivalds_utrikesminister_w" xml:id="i-bfe4a27edbe47131-6" n="49979bbc">
            <seg n="ef9e1c46">
              Fru talman! Det är naturligtvis en riktig beskrivning att det
              inte finns någon säkerhet just nu i Irak, i alla fall inte för
              många människor, utan att det är en mycket kaotisk situation.
              Det är därför som Sverige anser att det är så oerhört viktigt
              att FN-resolutionen 15:11 antagits. Den är viktig därför att den
              fastslår att ockupationen är av temporär karaktär och att det
              måste vidtas åtgärder som gör det möjligt att återge Irak dess
              suveränitet.
            </seg>
          </u>
          <note n="da469686">
            Överläggningen var härmed avslutad.
          </note>
          <note n="beda7949">
            4 § Svar på interpellation 2003/04:24 om Mellanöstern
          </note>
          <note type="speaker" n="489224a9">
            Anf. 16 Utrikesminister LAILA FREIVALDS (s):
          </note>
          <u who="laila_freivalds_utrikesminister_w" xml:id="i-bfe4a27edbe47131-7" n="49979bbc">
            <seg n="07f30fd9">
              Fru talman! Yvonne Ruwaida har bett mig svara på frågan om hur
              jag avser att agera för att stoppa de pågående kränkningarna av
              palestiniernas mänskliga rättigheter samt hur jag avser att agera
              för att förmå Israel att stoppa de olagliga likvideringarna av
              palestinier. Yvonne Ruwaida frågar också hur jag avser att agera
              för att Israel ska stoppa bygget av den olagliga muren samt för
              att Israel ska häva ockupationen av Gaza och Västbanken liksom
              annekteringen av östra Jerusalem. Slutligen frågar Yvonne Ruwaida
              hur jag avser att agera för att sanktioner mot Israel ska bli
              genomförda samt för att fredstrupper ska skickas till de palestinska
              områdena.
            </seg>
            <seg n="208da14a">
              Låt mig först säga att jag till fullo delar Yvonne Ruwaidas oro
              för utvecklingen i Mellanöstern. Situationen har påtagligt försämrats
              under oktober. Det finns dessutom risk för att den allvarliga
              konflikten sprids till andra delar av regionen.
            </seg>
            <seg n="68cc39df">
              Vidare är det min och regeringens bestämda uppfattning att terroristattacker
              aldrig kan rättfärdigas. Det gäller palestinska självmordsdåd
              som det i Haifa den 4 oktober och den vägbomb som utlöstes den
              15 oktober mot en amerikansk konvoj i norra Gaza. De israeliska
              anfallen mot palestinska mål i Gaza, varav det senaste ägde rum
              den 20 oktober, är också aktioner som regeringen ser med allvar
              på. Dessa våldshandlingar måste upphöra. Det är också min och
              regeringens mening att det israeliska flyganfallet mot vad som
              påståtts vara palestinska träningsläger är djupt oroande och kan
              leda till ökad instabilitet.
            </seg>
            <seg n="71e71f58">
              I detta bekymmersamma läge måste det internationella samfundet
              engagera sig på ett starkare sätt än tidigare för att få ett slut
              på våldet och en lösning på konflikten. Ledarna i regionen måste
              också involveras djupare i ansträngningarna att få i gång fredsprocessen
              och förhindra att konflikten sprider sig. Slutligen måste de båda
              sidorna ta sitt fulla ansvar och agera genom att ta konkreta steg
              i enlighet med den färdplan som båda har förbundit sig att genomföra.
              EU verkar tillsammans med USA, FN och Ryssland inom ramen för
              den så kallade kvartetten för att uppnå dessa mål.
            </seg>
            <seg n="11aa2876">
              Vad gäller de specifika frågor som Yvonne Ruwaida ställer i interpellationen
              kan jag svara att i flertalet fall har Sverige agerat både tillsammans
              med EU och bilateralt.
            </seg>
            <seg n="067221e5">
              Respekten för palestiniernas mänskliga rättigheter är en fråga
              som vi prioriterar. Det gör vi bland annat genom att agera för
              att frågan noga följs inom FN-systemet. Frågan står på generalförsamlingens
              dagordning. FN:s kommission för mänskliga rättigheter följer också
              utvecklingen och har till exempel utsett en specialrapportör för
              de ockuperade palestinska områdena. Vi ger även betydande bidrag
              till det FN-organ som har till uppgift att skydda de palestinska
              flyktingarna, UNRWA. I år uppgår det svenska bidraget till 175
              miljoner svenska kronor.
            </seg>
            <seg n="3c8a6de5">
              Sverige och EU har i ett flertal uttalanden krävt att Israel
              ska upphöra med de utomrättsliga avrättningarna av palestinska
              ledare. Detta betonades senast av EU:s utrikesministrar vid deras
              möte den 29 september.
            </seg>
            <seg n="03dbee83">
              Sverige och EU har uppmanat Israel att stoppa bygget av säkerhetsmuren
              och avbryta sin bosättningspolitik. Uppförandet av muren inne
              på det ockuperade området samt dess effekter utgör ett oacceptabelt
              brott mot folkrätten och den humanitära rätten. Detta betonades
              bland annat i EU:s anförande i FN:s säkerhetsråd den 14 oktober
              samt i den resolution som FN:s generalförsamling antog den 21
              oktober.
            </seg>
            <seg n="ee671a3e">
              När det gäller hävandet av Israels ockupation av Gaza och Västbanken
              samt annekteringen av östra Jerusalem är detta slutmålet för färdplanen.
              En tvåstatslösning mellan israeler och palestinier är planerad
              till år 2005.
            </seg>
            <seg n="ca8fa701">
              Vad gäller sanktioner är det vår uppfattning att så länge vi
              arbetar på att få parterna med oss i en positiv utveckling är
              det inte aktuellt att diskutera sanktioner eller bojkott mot Israel.
              Vi är av den uppfattningen att sådana åtgärder inte gagnar fredsprocessen.
            </seg>
            <seg n="d00ec63c">
              När det gäller att skicka fredstrupper till området är det en
              åtgärd som vare sig EU eller Sverige anser vara realistiskt möjlig
              eftersom Israel motsätter sig detta. Sverige och EU har däremot
              länge ställt sig bakom någon form av internationell närvaro i
              området. I färdplanen nämns en övervakningsmekanism som kvartetten
              ska ha ansvaret för. Sverige och EU kommer att fortsätta att driva
              denna fråga i nära samråd med USA och övriga kvartettmedlemmar
              som FN och Ryssland.
            </seg>
          </u>
          <note type="speaker" n="6d2a9295">
            Anf. 17 YVONNE RUWAIDA (mp):
          </note>
          <u who="yvonne_ruwaida_2d22dc_w" xml:id="i-39bd5c108aea4116-3" n="1da4f9f9">
            <seg n="bb21d3b3">
              Fru talman! Fru utrikesminister! Tack för svaret.
            </seg>
            <seg n="47a8d24d">
              Min första fråga är: När kommer utrikesministern att åka och
              besöka president Yassir Arafat i husarresten?
            </seg>
            <seg n="d589909b">
              Jag tycker att det är en väldigt anmärkningsvärd situation att
              en folkvald ledare sitter i arrest i över två år och att omvärlden
              inte uppmärksammar det tillräckligt mycket. Tänk om Norge skulle
              sätta statsminister Göran Persson i arrest! Då tror jag att vi
              i Sverige skulle vilja att omvärlden på alla möjliga sätt skulle
              stoppa detta.
            </seg>
            <seg n="55330703">
              Det visar lite grann problemet med situationen i Mellanöstern
              när ett land kan hålla den ena ledaren i husarrest. Det handlar
              om två parter som inte är lika starka. Vi har en ockupationsmakt,
              en militärmakt som har kärnvapen. Och så har vi ett ockuperat
              folk som är förtryckt och som inte har samma styrka. Det är en
              svag part och en stark part. Det kan vi inte komma ifrån. Sharon
              håller Arafat i arrest. Det är situationen. Problemet med färdplanen,
              som Sverige lutar sig mot, är ju att den i väldigt stor utsträckning
              utgår från att båda parter har samma möjligheter, och så är det
              inte.
            </seg>
            <seg n="58751fdf">
              Jag undrar hur Sverige kommer att agera när Israel bryter mot
              internationell rätt när det gäller muren, bosättningarna och mycket
              annat. Varför får inte det konsekvenser, till exempel att man
              från EU:s sida diskuterar handelsavtalet med Israel eller att
              Sverige i alla fall driver att EU ska göra det?
            </seg>
            <seg n="156472a4">
              En bojkott behöver inte vara total. Jag tror inte på totala bojkotter.
              Men jag tror att man ibland ska sätta press, och lite grann handlar
              det om bojkott. Men det måste vara på ett bra sätt, på ett smidigt
              sätt, och inte en total bojkott. Det stöder jag inte. I fråga
              om andra länder, som inte har samma mäktiga bundsförvanter som
              Israel har, som inte är god vän med USA, kan man sätta en annan
              bojkottpress. Men det gör man inte med Israel. Israel bryter allvarligt
              mot mänskliga rättigheter, och det är staten Israel som gör det.
              Det är inte organisationer eller enskilda israeliska medborgare
              som gör det utan det är staten Israel.
            </seg>
            <seg n="8fc8df3b">
              Den här övervakningsmekanismen tror jag inte är tillräcklig.
              Vi kommer tyvärr inte att få slut på självmordsbomberna förrän
              vi har fred. Det är min bedömning. Jag önskar att jag kunde ändra
              på det, att jag skulle kunna sätta stopp för självmordsbombarna
              själv. Men så är det inte. Först när vi har fred kommer det att
              upphöra. Då måste vi få denna fred och inte bara vänta på att
              självmordsbombarna ska upphöra och tro att vi får fred i framtiden.
              Då kan vi få vänta väldigt länge.
            </seg>
            <seg n="a6963e80">
              Jag vill citera Avraham Burg, som var talman i Knesset 19992003
              och som i dag är ledamot i Knesset. Han säger så här: De ger sig
              åt Allah på de ställen där vi kopplar av därför att deras egna
              liv är en enda tortyr. De spiller sitt blod i våra restauranger
              för att vi ska tappa aptiten, därför att de har barn och föräldrar
              hemma som hungrar och är förnedrade. Vi skulle kunna döda tusen
              gängledare och tekniker varje dag och det skulle inte lösa någonting
              därför att ledarna växer upp underifrån från en källa av hat och
              ilska, från infrastrukturerna av orättvisor och korrumperad moral.
            </seg>
            <seg n="8c560940">
              Kan utrikesministern säga att Israel är den starka parten, som
              har ett större ansvar, och att om Israel inte tar detta ansvar
              måste omvärlden göra det?
            </seg>
          </u>
          <note type="speaker" n="3831e6a8">
            Anf. 18 LARS OHLY (v):
          </note>
          <u who="lars_ohly_e0506b_w" xml:id="i-3ab027df47ba508e-5" n="66a94e9b">
            <seg n="d5798c5e">
              Fru talman! Det här är kanske den viktigaste interpellation som
              diskuteras med utrikesministern i dag. Det är sant att terroristattacker
              aldrig kan rättfärdigas. Man måste vara väldigt tydlig på den
              punkten. De drabbar civila på ett sätt som är oerhört och som
              människor aldrig ska behöva utsättas för.
            </seg>
            <seg n="83cf0b10">
              Samtidigt får vi aldrig låta terrorister eller terroristgrupper
              få ett veto mot fredsprocessen. För det är ju vad Ariel Sharon
              säger. Om inte terroristattackerna upphör tänker han inte gå vidare
              med några som helst fredssträvanden. Därigenom har man alltså
              sagt att en enskild terrorist, eller en grupp, kan sätta sig över
              hela fredsprocessen.
            </seg>
            <seg n="e1ec86e7">
              Det är viktigt att man samtidigt som man säger att terroristattacker
              aldrig kan rättfärdigas är tydlig med att det faktiskt finns en
              historia, en bakgrund till ockupationen. Den historien, den bakgrunden,
              pekar tydligt mot att vi har en ockupationsmakt och ett folk utan
              land. Ockupationsmakten, den starkaste militärmakten i regionen
              med innehav av såväl kärnvapen som andra massförstörelsevapen,
              bryter oupphörligt mot FN-resolutioner, bryter mot folkrätten,
              bryter mot mänskliga rättigheter. Som stat har den ansvaret för
              den ockupation som pågår.
            </seg>
            <seg n="cb42c9dd">
              Det betyder att man borde vara tydlig på att de främsta kraven
              måste ställas på Israel i det här läget. Jag tycker att EU:s utrikesministrar,
              i något hovsamma ordalag, ändå i sak har rätt som har ställt sig
              bakom krav på att Israel omedelbart måste upphöra med utomrättsliga
              avrättningar, att muren ska rivas och att man ska upphöra med
              bosättningar. Det är ju tydligt att Israel och USA står isolerade
              i frågan om hur man ska kunna få en varaktig fred i Mellanöstern.
            </seg>
            <seg n="04a3ee61">
              Då menar jag att man också måste fråga: Vilka medel kan omvärlden
              ta till? När vi har en FN-resolution som röstas igenom i generalförsamlingen
              med 144 röster för och 4 röster mot vilka medel kan då dessa 144
              länder, som åtminstone pekar ut ockupationsmaktens ansvar, använda
              för att få Israel och i förlängningen USA att acceptera en rättfärdig
              fredsprocess?
            </seg>
            <seg n="615c76c7">
              Då har den svenska regeringen avvisat alla krav på sanktioner
              eller bojkottaktioner av något slag. Jag vill börja med att säga
              att jag håller med om att det här inte är någonting som man lättfärdigt
              ska kasta fram för att uppnå opinionsmässiga fördelar eller för
              att man tycker att det är ett bra krav i allmänhet. Det här är
              någonting man ska ta till i sista hand för att omvärlden ska visa
              sin avsky mot en politik som strider mot allt det som vi tycker
              är rimligt i förhållandet mellan stater och folk. Här har Israel
              för längesedan överträtt gränsen.
            </seg>
            <seg n="e3018934">
              Vi har ett handelsavtal mellan EU och Israel som bland annat,
              precis som alla handelsavtal som EU sluter, talar om respekt för
              mänskliga rättigheter. Hur ska man kunna skriva in det i fortsättningen
              i något handelsavtal med någon som helst trovärdighet om man inte
              reagerar genom att ifrågasätta avtalet när Israel så flagrant
              bryter mot allt vad mänskliga rättigheter heter, när man upprättar
              en apartheidmur inne på palestinskt territorium, när man avrättar
              människor på ett sätt som inte har något som helst med rättssäkerhet
              eller mänskliga rättigheter att göra?
            </seg>
            <seg n="c471d971">
              Jag skulle vilja att den svenska regeringen var tydligare med
              att Israel har ansvaret och att omvärlden måste visa att vi inte
              accepterar deras ockupation.
            </seg>
          </u>
          <note type="speaker" n="551f12c7">
            Anf. 19 Utrikesminister LAILA FREIVALDS (s):
          </note>
          <u who="laila_freivalds_utrikesminister_w" xml:id="i-bfe4a27edbe47131-8" n="49979bbc">
            <seg n="75fbf6a6">
              Fru talman! Först svarar jag på Yvonne Ruwaidas fråga om när
              jag tänker åka till Mellanöstern, för det är så jag ändå vill
              uppfatta frågan. Det är givetvis en fråga som vi överväger i departementet.
              Det är inte möjligt att för dagen svara på frågan. Det ska jag
              be att få återkomma om.
            </seg>
            <seg n="96757245">
              Det är självklart så att det här är en konflikt mellan parter
              med väldigt olika styrka. Det är ingen tvekan om det, och det
              är också bakgrunden till Sveriges engagemang när det gäller att
              stödja palestinierna på olika sätt. Vårt ekonomiska engagemang
              är omfattande och gäller väldigt mycket av det som krävs för att
              palestinierna ska få en möjlighet att utveckla sin stat. Men i
              botten ligger givetvis att det inte är möjligt för palestinierna
              att utveckla sitt samhälle och skapa drägliga förhållanden så
              länge konflikten fortsätter på det sätt som den gör nu och ockupationen
              är ett faktum.
            </seg>
            <seg n="9e9fc4dc">
              Det är naturligtvis bakgrunden. Den press som omvärlden sätter
              på Israel är omfattande, det vill jag ändå understryka. Lars Ohly
              var inne på att det finns avtal mellan EU och Israel. Ja, det
              finns ett associationsavtal. Det ger oss faktiskt möjligheter
              att kontinuerligt ta upp de här frågorna med Israel. Associationsavtalet
              ger oss möjlighet att på ett väldigt tydligt sätt till Israel
              framföra våra synpunkter och diskutera dessa synpunkter med dem.
              Jag kan berätta att nästa möte kommer att äga rum den 17 november,
              och regeringen kommer att fortsätta aktivt verka för att EU utnyttjar
              det här forumet för att kräva att Israel lever upp till sina förpliktelser
              enligt folkrätten och fullgör sina skyldigheter som ockupationsmakt.
            </seg>
          </u>
          <note type="speaker" n="940dc790">
            Anf. 20 YVONNE RUWAIDA (mp):
          </note>
          <u who="yvonne_ruwaida_2d22dc_w" xml:id="i-39bd5c108aea4116-4" n="1da4f9f9">
            <seg n="9d6a7a7a">
              Fru talman! Fru utrikesminister! Jag var naturligtvis lite provocerande
              i min fråga, men jag tycker ändå att det är väldigt lämpligt att
              Laila Freivalds när hon åker till Mellanöstern också gör ett besök
              i Ramallah under Yassir Arafats husarrest. Jag hoppas verkligen,
              kanske med viss tillförsikt, på att den resan blir av ganska snart,
              med tanke på att Laila Freivalds delar uppfattningen att situationen
              på senare tid har blivit sämre. Då är omvärlden viktig. Att man
              ibland får besök gör att man inte känner sig så isolerad och tar
              klokare och vettigare beslut. Det är bra med omvärldens närvaro.
            </seg>
            <seg n="69f638e3">
              Jag anser ändå inte att den press som man sätter på Israel är
              tillräcklig. Den som förväntar sig att Israel ska ta ansvar som
              ockupationsmakt är i en väldigt konstig situation. Jag var på
              Västbanken och i Gaza 1995, och då hoppades folk på fred. Man
              ville bygga upp företag, plantera olivträd, träffa sin familj,
              gifta sig och ha barn. Man såg med tillförsikt på framtiden, och
              självmordsbombningarna minskade.
            </seg>
            <seg n="5ed701cc">
              Men vilken var realiteten för människorna under ockupationsmakten?
              Jo, att el och vatten stängdes av, att man inte fick resa dit
              som man hade fått tillstånd att resa och att man alltid var i
              ockupationsmaktens händer. Det här var under det som kallades
              fredsprocessen. 19981999 blev det ännu sämre. Det fanns en anledning
              till att intifadan bröt ut, och det var att människor inte såg
              någon fred.
            </seg>
            <seg n="e2538f27">
              Den situation som människor nu befinner sig i är som att sitta
              i ett levande fängelse. De allra flesta palestinier har inte på
              åratal kunnat resa utanför sin by eller sin stadsdel. Om de till
              exempel är i Gaza kan de se havet, men de kan inte åka till havet.
              Situationen är den att alla palestinier sitter i fängelse och
              befinner sig under stark press. De hoppas på att situationen ska
              vända eller på att våldet ska ta slut. Den är väldigt fel.
            </seg>
            <seg n="5297c221">
              Jag blir glad när jag ser att det finns israeliska krafter som
              Avraham Burg som börjar inse de här realiteterna, men de krafterna
              är fortfarande oerhört svaga. Jag tror att man tydligare måste
              sätta press på Israel. Man sätter ofta en annan press på andra
              länder som bryter mot mänskliga rättigheter. Man använder inte
              samma metoder mot Israel, och det är diskriminerande. Det är inte
              bra utrikespolitiskt. Det är inte heller bra för att motverka
              terrorism på global nivå. Olika länder som gör samma saker måste
              behandlas på samma sätt, men så är det tyvärr inte i dag.
            </seg>
            <seg n="95332a7c">
              Jag vill också ta upp en annan viktig frågeställning, nämligen
              de uppgifter som har framkommit i Ha´aretz och som jag även sett
              i Washington Post, nämligen att Israel tänker bestycka två amerikanska
              av Israel inköpta ubåtar med kärnvapenspetsar och avser att ha
              dem i beredskap för att kunna skjuta kärnvapenrobotar mot Iran.
              Samtidigt har man efter självmordsbombningen i Haifa börjat attackera
              vad man kallar träningsläger i Syrien. Det här är en utveckling
              som kan skapa totalt kaos och krig i hela regionen.
            </seg>
            <seg n="b13a2cf7">
              Såvitt jag vet är befolkningen i länderna runt Israel rasande
              mot Israel just nu. Regeringarna får hålla tillbaka sina egna
              befolkningar. Denna utveckling är oerhört negativ. Jag undrar
              hur Sverige ser på detta kärnvapenhot och den militära upptrappningen
              över huvud taget. Hur kommer man att agera?
            </seg>
          </u>
          <note type="speaker" n="3a446434">
            Anf. 21 LARS OHLY (v):
          </note>
          <u who="lars_ohly_e0506b_w" xml:id="i-3ab027df47ba508e-6" n="66a94e9b">
            <seg n="8cbcc25a">
              Fru talman! Jag tycker att utrikesministern var relativt tydlig.
              Jag har också en förståelse för att utrikesministern inte kan
              tala samma klarspråk som en enkel oppositionspolitiker i Sveriges
              riksdag. Det finns naturligtvis hänsyn att ta. Men jag kräver
              inte heller mer av tal utan jag kräver att man nu går från ord
              till handling.
            </seg>
            <seg n="90e7ac61">
              Associationsavtalet ger oss möjlighet att framföra synpunkter,
              säger utrikesministern. Ja, det är väl bra, men det hjälper inte.
              Så länge Israel har USA:s stöd kommer man att motsätta sig världssamfundets
              fördömanden, om man inte också får betala priset för sin ockupationspolitik.
            </seg>
            <seg n="9a100f58">
              Man har raserat EU-projekt som har byggts upp med EU-medel, och
              EU har inte krävt återbetalning av Israel. Man har raserat svenska
              biståndsprojekt, också hanterade av partier i Sveriges riksdag.
              Israel slipper betala. Man har byggt en apartheidmur som skiljer
              palestinier från resten av världen och som omöjliggör för palestinier
              att flytta fritt, att röra sig fritt eller till och med att ta
              sig till arbete eller skola. Omvärlden beklagar och kanske i bästa
              fall fördömer, men mer görs inte.
            </seg>
            <seg n="39ddfe55">
              Jag menar att vi måste visa att den här desperationen inte får
              leda till terroristhandlingar eller till att man tar till medel
              som bara förvärrar situationen och vrider upp våldsspiralen. Men
              det kan vi visa bara genom att ställa oss på de förtrycktas sida.
            </seg>
            <seg n="18f68745">
              Gå till handling! Isolera dem som redan är politiskt isolerade
              i FN:s generalförsamling! Utpeka ansvaret för den politik som
              förs där det hör hemma, hos ockupationsmakten, hos Israel, men
              också hos USA, som med alla medel har stött Israels politik! Det
              är en politik som kan peka framåt och som kan ge tillbaka värdighet
              åt de förtryckta palestinierna.
            </seg>
          </u>
          <note type="speaker" n="0d361007">
            Anf. 22 Utrikesminister LAILA FREIVALDS (s):
          </note>
          <u who="laila_freivalds_utrikesminister_w" xml:id="i-bfe4a27edbe47131-9" n="49979bbc">
            <seg n="b266bbb6">
              Fru talman! Den bild som Yvonne Ruwaida målar upp av situationen
              för palestinierna i stora delar av områdena kan jag bara bekräfta.
              Jag tycker att det är en utmärkt bild, och det gäller även det
              som Lars Ohly lägger till i den delen. Jag tror inte att det råder
              något tvivel om detta. Jag tror inte att någon har avvikande uppfattningar
              om hur den faktiska situationen är och hur ohållbar och oacceptabel
              den är.
            </seg>
            <seg n="eaa42146">
              Yvonne Ruwaida säger att det finns fredskrafter i Israel, och
              det är helt rätt. Att det är så är det hoppingivande i situationen.
              Det är en av anledningarna till att jag delar uppfattningen att
              omvärldens närvaro i området för att komma till tals med människor
              och ge stöd till de strävanden som finns där är viktig. Det är
              bakgrunden till att den svenska regeringen på olika sätt ökar
              sin närvaro där och i möten med representanter, inte minst israeliska
              företrädare som eftersträvar en förändring av situationen.
            </seg>
            <seg n="6bf0ff4e">
              När det gäller krigssituationen finns det onekligen en konkret
              risk för att det här sprider sig i området, och det är ett av
              skälen till att vi anser att det är viktigt att involvera de omgivande
              länderna. De måste vara delaktiga i det som nu sker och eftersträva
              att situationen återigen förbättras. Annars finns det en risk
              för spridning i området med vapenhot av olika slag.
            </seg>
            <seg n="12b24f6a">
              Jag har den största förståelse för Lars Ohlys krav på mera handling.
              Jag tror att alla tycker att det måste finnas mer som man kan
              göra. Men man måste också tro att det som man gör kan leda till
              att situationen förbättras och inte förvärras, och det är ofta
              det som är svårigheten.
            </seg>
            <seg n="cca62f1a">
              När det gäller EU:s möjlighet att återkräva till exempel ekonomiska
              insatser som man har gjort vill jag säga att det faktiskt har
              varit så att EU har återkrävt en del av sina insatser. Det är
              naturligtvis viktigt att göra den markeringen att vi inte kan
              acceptera att vi går in med ekonomiskt stöd som sedan förfelas
              eller på något sätt förfaller. Då ska det naturligtvis vara möjligt
              att kräva tillbaka medel, och det görs också.
            </seg>
          </u>
          <note type="speaker" n="0cf3a44f">
            Anf. 23 YVONNE RUWAIDA (mp):
          </note>
          <u who="yvonne_ruwaida_2d22dc_w" xml:id="i-39bd5c108aea4116-5" n="1da4f9f9">
            <seg n="c74bce49">
              Fru talman! Det verkar ändå vara så att vi delar ganska mycket
              av den verklighetsbild som finns och kanske också ett mål om en
              tvåstatslösning, som också framgår av interpellationssvaret. Jag
              kanske inte helt delar uppfattningen om hur vi ska nå dit, men
              jag vill verkligen understryka vikten av att omvärlden agerar
              och att EU och över huvud taget Europa har ett ganska stort ansvar.
            </seg>
            <seg n="3d645323">
              Jag hoppas verkligen att Europa kan gå in i en roll som USA aldrig
              kan fylla. USA kommer aldrig att kunna vara den part som för utvecklingen
              framåt. Det är jag helt övertygad om.
            </seg>
            <seg n="91523d7b">
              Jag hoppas verkligen också att man från svensk sida kan försöka
              få EU att spela en annan roll. Jag tror tyvärr att man måste använda
              vissa påtryckningar på Israel, inte bara diplomatiska påtryckningar.
              Jag tror att vi har ett ansvar för att se till att utvecklingen
              i Mellanöstern går åt rätt håll. Det är ett ansvar både mot den
              israeliska befolkningen och mot den palestinska befolkningen.
              De kommer bägge att bli lidande av den här situationen.
            </seg>
            <seg n="4d231dd9">
              Jag vill sluta med att citera en sak som Avraham Burg säger i
              artikeln i Svenska Dagbladet, och det gäller något jag tycker
              att man ska komma ihåg när man jobbar med de här frågorna. Han
              säger så här: Vi kan inte hålla en palestinsk majoritet under
              en israelisk stövel och samtidigt betrakta oss själva som Mellanösterns
              enda demokrati. Utan lika rättigheter för alla som bor här, araber
              som judar, finns ingen demokrati.
            </seg>
          </u>
          <note n="da469686">
            Överläggningen var härmed avslutad.
          </note>
          <note n="40cad819">
            5 § Svar på interpellation 2003/04:25 om stöd till värdkommuner
          </note>
          <note type="speaker" n="d687885a">
            Anf. 24 Statsrådet BARBRO HOLMBERG (s):
          </note>
          <u who="barbro_holmberg_migrationsminister_w" xml:id="i-3086380eae5efa02-0" n="8f39b979" next="i-8766e840bbaf5d0b-0">
            <seg n="2a008106">
              Fru talman! Rigmor Stenmark har frågat mig vilka åtgärder jag
              ämnar vidta för att de kommuner där asylsökande bor ska känna
              trygghet, både ekonomiskt och socialt, och på ett bra sätt kunna
              bemöta de människor som är i behov av en tillflyktsort.
            </seg>
            <seg n="8d9dbc55">
              Kommunerna har en viktig roll i mottagandet av asylsökande. Det
              är kommunerna som ansvarar för att erbjuda förskola, skola och
              skolbarnsomsorg till asylsökande barn, och det är också kommunerna
              som enligt socialtjänstlagen (2001:453) har det yttersta ansvaret
              för att de som vistas i kommunen får det stöd och den hjälp som
              de behöver. När det gäller barn som kommer ensamma till Sverige
              har kommunerna ett särskilt ansvar som bland annat innebär att
              utreda barnets situation och fatta beslut om var barnet ska bo
              och om andra insatser enligt socialtjänstlagen.
            </seg>
            <seg n="26c1cd51">
              Staten har ett huvudansvar för mottagandet av asylsökande. Det
              innebär ett ansvar för att erbjuda lämpligt boende för de asylsökande
              som inte kan ordna boende på egen hand. Det innebär också att
              Migrationsverket prövar frågan om ekonomiskt bistånd till asylsökande
              som inte kan försörja sig själva. Vidare ska Migrationsverket
              ge de asylsökande möjlighet att delta i organiserad verksamhet,
              till exempel svenskundervisning. Med det statliga huvudansvaret
              för mottagandet följer även ett kostnadsansvar gentemot kommuner
              och landsting.
            </seg>
          </u>
          <note n="80563c6c">
            Från och med den 1 januari 2002 gavs asylsökande barn rätt till
            utbildning på i princip samma villkor som barn bosatta i Sverige.
          </note>
          <u who="barbro_holmberg_migrationsminister_w" xml:id="i-8766e840bbaf5d0b-0" n="8f39b979" prev="i-3086380eae5efa02-0">
            <seg n="c6bdc8d0">
              Den statliga ersättningen lämnas med schabloniserade belopp.
              I de fall en kommun har extraordinära kostnader för skolverksamhet
              får Migrationsverket efter särskild prövning betala för dessa
              kostnader. Jag följer noga effekterna av reformen, och inom kort
              kommer Utrikesdepartementet att tillsammans med Utbildningsdepartementet
              initiera en särskild uppföljning av skolgången för asylsökande
              barn.
            </seg>
            <seg n="4e667398">
              Flera kommuner har vänt sig till regeringen när det gäller den
              statliga ersättningen för främst socialtjänstens insatser och
              framhållit brister i dagens system för ersättning. I detta sammanhang
              kan jag erinra om att Migrationsverket från och med den 1 juli
              2003 får lämna ersättning till kommuner för socialtjänstens utredningar
              av ensamkommande barn. Ersättning lämnas med ett fast schablonbelopp
              per utredning.
            </seg>
            <seg n="60dc6baf">
              Kommunen kan även ansöka om ersättning för gode män för ensamkommande
              barn. Vidare kan Migrationsverket enligt nuvarande ordning bland
              annat ersätta kommunerna för kostnader för vård av asylsökande
              under 18 år i annat hem än barnets eget och efter ansökan även
              lämna ersättning till kommuner som haft betydande extraordinära
              kostnader.
            </seg>
            <seg n="d775251a">
              Jag följer fortlöpande effekterna av befintliga regler och huruvida
              de är anpassade till den utveckling som skett när det gäller det
              höga antalet asylsökande och konsekvenserna av denna.
            </seg>
            <seg n="a253fc03">
              De senaste årens kraftiga ökning av antalet asylsökande till
              Sverige har inneburit stora utmaningar för såväl staten som för
              kommunerna. Förra året kom sammanlagt 33 000 asylsökande till
              Sverige. Det är en fördubbling i jämförelse med år 2000. Jag är
              medveten om att ökningen krävt en kraftsamling för kommuner och
              landsting att ordna boende, skola, omsorg och vård för de människor
              som sökt sig till vårt land. Jag uppskattar därför det nära samarbete
              som finns mellan stat och kommun. Det är också viktigt att de
              erfarenheter som görs lokalt förmedlas till den nationella nivån.
            </seg>
            <seg n="4051ded7">
              Jag delar inte fullt ut Rigmor Stenmarks uppfattning om att mottagandet
              av asylsökande i en kommun är förenat med extra bekymmer i alla
              kommuner. Det är inte heller min bild att flertalet kommuner ser
              det på det sättet. Tvärtom ses asylmottagandet i många kommuner
              som något positivt som bland annat bidrar till ökad sysselsättning
              samt ger underlag för en god service i kommunen.
            </seg>
            <seg n="7f104714">
              Flera reformer har genomförts de senaste åren inom mottagandet
              av asylsökande. Nu tar vi ett steg vidare att utifrån uppföljning
              och översyn undersöka behov av eventuella förändringar.
            </seg>
          </u>
          <note type="speaker" n="8ef4c93e">
            Anf. 25 RIGMOR STENMARK (c):
          </note>
          <u who="rigmor_stenmark_3f0a8a_w" xml:id="i-d0eeb8f555200c3d-0" n="e4bcd043">
            <seg n="d1b549fd">
              Fru talman! Tack för svaret, migrationsministern, och välkommen
              till ett nytt forum för debatter! Jag hoppas att det ska bli många
              bra debatter mellan riksdagsledamöter och den nya migrationsministern,
              men framför allt hoppas jag att såväl migrationspolitiken som
              invandrarpolitiken ska förbättras avsevärt på det här området
              i Sverige.
            </seg>
            <seg n="9c17664e">
              Anledningen till att jag vill ha den här debatten i dag är att
              jag direkt till ministern vill ge en bild av hur det ser ut i
              mitt hemlän jag talar inte för alla kommuner i det här fallet
              och dela med mig av de erfarenheter som jag i min tur har fått
              ta del av.
            </seg>
            <seg n="2f4c2e5c">
              I Östhammars kommun i Uppsala län, som är mitt hemlän, finns
              flyktingförläggningen i Gimo. Under den senaste tiden har det
              varit diskussioner mellan kommunledningen och Migrationsverket
              om hur man på ett bra sätt ska kunna ge flyktingarna ett bra omhändertagande
              i kommunen. Det handlar framför allt om hur man ekonomiskt från
              kommunens sida ska klara av sin uppgift. Det går ju inte att blunda
              för verkligheten.
            </seg>
            <seg n="13cee8cf">
              Att vara värdkommun för en flyktingförläggning innebär trots
              allt ett stort ansvarstagande. Det ska förenas med det ansvarstagande
              som man har för övriga kommuninvånare. Skolor och barn- och äldreomsorg
              i den vanliga verksamheten är för många kommuner i dag den största
              utgiftsposten, och kommuner runtom brottas med sin ekonomi. Med
              gemensamma skattepengar från kommuninvånarna ska man lösa de frågor
              som är gemensamma för människorna det är självklart. Men Östhammars
              kommun har precis som många andra kommuner att brottas med stora
              ekonomiska åtaganden, och det är där också problemet med flyktingförläggningen
              kommer in. Det innebär ett utökat ansvar. Det innebär ett tryck,
              framför allt inom den sociala sektorn. Man har ett ansvar för
              att allt ska fungera i kommunen.
            </seg>
            <seg n="dc85b98b">
              Fru talman! Staten har ansvaret för flyktingpolitiken i landet,
              och det säger även migrationsministern mycket tydligt här i dag.
              Det är jag glad för, och om det är vi helt överens. Det innebär
              också att Migrationsverket har ett ekonomiskt ansvar för att ge
              bistånd till de asylsökande.
            </seg>
            <seg n="476d9aaa">
              Det är detta jag skulle vilja diskutera med ministern. Det är
              de här signalerna jag får: Reglerna är inte tillräckligt tydliga.
              Jag vill därför veta hur ministern tänker arbeta för att förenkla
              reglerna så att det blir mycket tydligt vad och hur mycket pengar
              som Migrationsverket består kommunerna med. Det fungerar inte
              i dag.
            </seg>
            <seg n="7c44a614">
              Det är absolut nödvändigt att kommunerna får ett större stöd
              och ges de ekonomiska förutsättningar som krävs för att de ska
              kunna ge flyktingarna ett bra mottagande och ett så bra liv som
              möjligt under den tid de finns på flyktingförläggningsorten.
            </seg>
            <seg n="89b3ef0a">
              I svaret från migrationsministern kommer hon gång på gång tillbaka
              till de ensamkommande barn som kommer till kommunerna. Jag vet
              att man har ett speciellt ansvar för dem. Men hur är det för de
              riktigt små barnen? Vi kan ha en familj med små bebisar som kommer
              till flyktingförläggningen. Kommunen måste ju ta ett ansvar också
              för dem, och det måste göras utredningar som kommunen inte heller
              till fullo får betalt för. När det gäller de riktigt små barn
              som kommer med sin förälder tack och lov, skulle jag vilja säga,
              att de har sin förälder med sig undrar jag framför allt: Hur kan
              man stödja också dem?
            </seg>
          </u>
          <note type="speaker" n="8cfc1753">
            Anf. 26 Statsrådet BARBRO HOLMBERG (s):
          </note>
          <u who="barbro_holmberg_migrationsminister_w" xml:id="i-0629b8b4adb87e4c-0" n="8f39b979">
            <seg n="341cd548">
              Fru talman! Först vill jag tacka Rigmor Stenmark för de välkomnande
              orden. Jag vill också tacka henne för att hon tagit upp frågan
              om stöd till kommunerna. Det är en fråga som ligger mig väldigt
              varmt om hjärtat, alltså att kommunerna ska kunna känna trygghet
              och få stöd i det arbete de gör för att ta hand om asylsökande
              i vårt land.
            </seg>
            <seg n="3ea203d2">
              Som generaldirektör för Migrationsverket, vilket jag var tidigare,
              hade jag mycket kontakter med kommunerna. Jag reste också runt
              i de kommuner där Migrationsverket har mottagningsenheter. Det
              jag såg där gjorde mig djupt imponerad och jag kände mig nästan
              rörd över hur kommunerna ansträngde sig för att göra mottagandet
              så bra som möjligt.
            </seg>
            <seg n="fdf901a6">
              Det görs storverk på det här området ute i våra kommuner. Det
              är där lagar och förordningar och vårt tal om solidaritet och
              generositet omsätts i verklig handling. Där går vi från ord till
              handling.
            </seg>
            <seg n="3e0e8fbc">
              Naturligtvis såg jag också det som Rigmor Stenmark tar upp i
              sin interpellation, nämligen kommuner som har problem av olika
              slag. Det kunde handla om allt från hur man skolar in asylsökande
              barn till hur man organiserar hälso- och sjukvården i kommunerna.
              Dessutom har vi kommuner som måste hantera de främlingsfientliga
              strömningar som också finns, vilket vi inte får glömma. Det är
              kanske ett av de allra svåraste problemen att hantera.
            </seg>
            <seg n="954d5067">
              Rigmor Stenmark sade i sitt anförande att vi talar väldigt mycket
              om de ensamkommande barnen. Det ska vi också göra, eftersom de
              barnen är väldigt utsatta då de kommer utan sina föräldrar.
            </seg>
            <seg n="9d9ddb85">
              Men det är också mycket viktigt att tala om barn i familjer.
              Det kommer ungefär 500 barn till Sverige som ensamkommande, medan
              närmare 10 000 barn kommer tillsammans med sina föräldrar. Det
              finns många problem även på det området, och därför är det viktigt
              att ta upp.
            </seg>
            <seg n="0a62304f">
              Det är också viktigt att utveckla samarbetet och samverkan mellan
              kommuner, landsting och stat, liksom med frivilligorganisationer.
              Det finns många frivilligorganisationer som lokalt arbetar med
              mottagande av asylsökande. Men som Rigmor Stenmark mycket tydligt
              sade är det staten som har huvudansvaret för mottagandet av asylsökande,
              och med det följer också ett kostnadsansvar. Därför måste vi noga
              följa kostnadsutvecklingen på detta område och även se över ersättningarna
              till kommunerna.
            </seg>
          </u>
          <note type="speaker" n="9119a201">
            Anf. 27 RIGMOR STENMARK (c):
          </note>
          <u who="rigmor_stenmark_3f0a8a_w" xml:id="i-d0eeb8f555200c3d-1" n="e4bcd043">
            <seg n="2f792b6f">
              Fru talman! Tack så mycket för svaret! Det är trevligt med en
              migrationsminister som visar så stort engagemang i dessa frågor,
              och därför har vi också en förhoppning att det nu ska gå framåt
              på detta område. Det är bevisligen så att det behövs ett ökat
              samarbete mellan kommuner och statliga myndigheter. Jag är därför
              glad att ministern också tog upp landstingen, visserligen lite
              grann i förbifarten men ändå.
            </seg>
            <seg n="77635f29">
              Jag erinrar mig de kontakter jag har med Akademiska sjukhuset
              i Uppsala, framför allt just med akutmottagningen dit asylsökande
              kommer direkt från Gimo. Man har inte tillräckligt med platser,
              och det sker därför på bekostnad av andra. Det är sådant som man
              måste lösa för att också kunna lösa problemet med den främlingsfientlighet
              som tyvärr kan finnas. Nu har jag glädjande nog inte mött den
              på dessa orter, utan man har skött det hela mycket bra. Man tar
              verkligen sitt ansvar som kommuninvånare och kommunpolitiker och
              också från kommunledningen. Det gäller dock att förebygga så att
              vi inte får det problemet. Det görs ett mycket bra jobb utifrån
              den situation som råder. Man försöker tillsammans med kommuninvånarna
              skapa ett bra klimat.
            </seg>
            <seg n="f35b4862">
              Vi vill att Sverige ska ha en mycket öppen och generös flyktingpolitik
              som värnar om asylrätten. Om det är vi nog också överens. På vägen
              dit finns det emellertid vissa skillnader, och då är det bra att
              vi för en dialog.
            </seg>
            <seg n="3ea1ea6c">
              Från Centerpartiets sida har vi till årets riksdag väckt en motion
              som jag hoppas att migrationsministern tar till sig. Där har vi
              bland annat påtalat att asylsökande måste få ett mycket kvalitetssäkert
              mottagande.
            </seg>
            <seg n="f26ddbcc">
              En viktig del i mottagandet när människor kommer hit som flyktingar
              är att de snabbt måste komma in i vårt samhälle, få möjligheter
              att lära sig språket och komma ut på arbetsmarknaden. De måste
              integreras i vårt samhälle. I annat fall blir det kulturkrockar.
              Jag har själv varit i en kommun där det uppstod påtagliga kulturkrockar.
            </seg>
            <seg n="76ff08ca">
              Det handlar om att man helt enkelt inte förstår hur man ska uppföra
              sig i vårt land, eller också förstår vi svenskar inte hur det
              känns att komma hit. Det har varit för mycket av tycka-synd-om-mentalitet
              i stället för att man sett till de enskilda människorna och gett
              dem en möjlighet att gå vidare i livet.
            </seg>
            <seg n="81e2349d">
              Tyvärr har utvecklingen av dagens migrationspolitik och integrationspolitik
              inneburit att vi fått ett synsätt som bygger på omhändertagande.
              Vi ser också att migrationspolitiken inte fungerar i dag. Den
              snarare skapar än undanröjer fattigdomsfällor, den ökar klyftorna
              mellan människor och gör att människor passiviseras i stället
              för aktiveras. Det måste kännas mycket frustrerande.
            </seg>
            <seg n="9af9f1fe">
              Jag brukar försöka tänka mig in i hur det skulle vara om jag
              eller mina barn förvisades till ett annat land, hur det skulle
              kännas att komma dit som helt främmande, att inte kunna språket
              utan bara höra ett främmande språk runtomkring sig svenskan är
              ju onekligen många gånger ett ganska svårt och isolerat språk
              och inte få jobba med det som jag kan och vill göra. Hur ska vi
              jobba med de frågorna?
            </seg>
            <seg n="7a6af39a">
              Vi vill ju att människor som kommer hit ska få stanna i Sverige,
              att de ska få uppmuntran och stöd till ett liv och kunna tro på
              sig själva. Som systemet ser ut i dag slussas de asylsökande in
              i en negativ spiral om vi ska vara negativa i bedömningarna. Allt
              består av en enda lång väntan, och det är denna långa väntan vi
              måste bryta. Därför undrar jag: Hur tänker migrationsministern
              förbättra situationen så att flyktingarna får snabbare besked
              om beslut?
            </seg>
          </u>
          <note type="speaker" n="105dd285">
            Anf. 28 Statsrådet BARBRO HOLMBERG (s):
          </note>
          <u who="barbro_holmberg_migrationsminister_w" xml:id="i-0629b8b4adb87e4c-1" n="8f39b979">
            <seg n="311e9739">
              Fru talman! Jag börjar med den sista frågan, som gällde den långa
              väntan. Vi har ett problem när det gäller asylpolitiken i dag
              och det är att upp emot 90 % av dem som kommer till Sverige saknar
              identitetshandlingar. De har varken pass eller andra identitetshandlingar.
            </seg>
            <seg n="956bb994">
              Detta är ett problem som det är viktigt att på något sätt lösa.
              Det är också en förklaring till att vi kan ha relativt långa handläggningstider.
              För det första tar det tid att utreda varifrån människorna kommer
              och för det andra att utreda asylskälen. Om en person sedan får
              avslag på sin ansökan tar det också tid att verkställa avvisningen.
              Vistelsetiderna kan därmed bli väldigt långa.
            </seg>
            <seg n="de9838c8">
              En annan sak som också är viktig i det här sammanhanget gäller
              det system med nya ansökningar som vi har, det vill säga att man
              får sin sak prövad hos Migrationsverket. Därefter kan man överklaga
              till Utlänningsnämnden, och sedan har man alla möjligheter att
              lämna in nya ansökningar om nya skäl har uppstått.
            </seg>
            <seg n="3e3726fb">
              Det gör också att vistelsetiden i Sverige kan komma att bli väldigt
              lång. Det är inte bara handläggningstiderna, utan det är också
              vistelsetiderna totalt. Det skapar naturligtvis ett problem också
              i kommunerna och i mottagandet av asylsökande.
            </seg>
            <seg n="b55407bc">
              När det gäller de långa handläggningstiderna har man på Migrationsverket
              gjort väldigt mycket för att effektivisera handläggningen genom
              att man sorterar ut de enkla ärendena. Det är i dag väldigt många
              som kommer som inte har asylskäl. Då ser man till att de enkla
              ärendena går väldigt fort.
            </seg>
            <seg n="859f8af3">
              Bilden av att det är långa handläggningstider måste kompletteras
              med att det i dag finns väldigt många människor som får besked
              oerhört snabbt inom några veckor eller inom några månader. Sedan
              är det några fall som tar längre tid. Det skapar naturligtvis
              problem.
            </seg>
            <seg n="a017d75e">
              Innan min talartid är slut vill jag säga lite grann om konstnadsuppföljningar.
              Vi gör uppföljningar av effekterna av ersättningsförordningen.
              Ansvarsfördelningen ska tydliggöras. Vid mottagandet av asylsökande
              är det staten, kommunerna och landstingen som har ett delat ansvar.
              Det är oerhört viktigt att ingenting hamnar mellan stolarna.
            </seg>
            <seg n="bc17a7ae">
              Skolreformen innebar att asylsökande barn har rätt att gå i skola
              och samma skolgång som barn som är bosatta i Sverige. Där ska
              en särskild uppföljning göras. Den ska handla om i vilken mån
              asylsökande barn får den utbildning som de har rätt till och också
              om huruvida ersättningarna till kommunerna är utformade på ett
              ändamålsenligt sätt.
            </seg>
            <seg n="758a522b">
              Vi ska titta på ansvarsfördelningen vid mottagandet av de ensamkommande
              barnen. Det har det varit en lång debatt i kammaren om fördelningen
              mellan Migrationsverket och kommunerna. Det är oerhört viktigt
              att få en tydlig fördelning av ansvar mellan stat och kommun.
            </seg>
          </u>
          <note type="speaker" n="041c9802">
            Anf. 29 RIGMOR STENMARK (c):
          </note>
          <u who="rigmor_stenmark_3f0a8a_w" xml:id="i-d0eeb8f555200c3d-2" n="e4bcd043">
            <seg n="47e5bbf2">
              Fru talman! Tack för en innehållsrik debatt, migrationsministern.
              Jag undrar till sist om jag kan ta med mig hem till kommuninvånare
              och till kommunalföreträdare i Östhammars kommun en tillförsikt
              att situationen kommer att förbättras. Det är oerhört värdefullt
              för staten att det finns kommuner som denna kommun som jobbar
              med detta förtjänstfulla arbete.
            </seg>
            <seg n="ffca5767">
              I verkligheten utanför Migrationsverket måste det finnas enskilda
              människor och kommuner som engagerar sig i dessa frågor. Vi måste
              möta det på ett mycket värdigt sätt. Kommer ministern att medverka
              till att Migrationsverket än mer kommer att lyssna?
            </seg>
            <seg n="e1f720c5">
              Det handlar dessutom inte bara om att lyssna. Det är bra att
              man sätter sig ned och lyssnar och talar med varandra. Men man
              måste också kunna respektera varandra när man går därifrån. Man
              måste känna en tillförsikt och att man verkligen har blivit hörd
              i de frågor man tar upp.
            </seg>
            <seg n="1926bbb9">
              Människor ställer inte dessa frågor, går inte ut i massmedierna
              och tar inte kontakter med riksdagsledamöter om de inte menar
              allvar med sin frustration och undran. Kommer vi att klara av
              situationen så att vi i förlängningen också kan ta emot människor?
              Det är oerhört viktigt.
            </seg>
            <seg n="dca5f30c">
              Ibland diskuteras det om vi tar emot för många flyktingar. Man
              diskuterar det utifrån den möjlighet man har att ta hand om dem.
              Trots allt har vi det väldigt bra i Sverige. För mig är det självklart
              att vi ska vara med, ta ansvar och hjälpa människor som har det
              sämre. Jag tackar ännu en gång för debatten i dag.
            </seg>
          </u>
          <note type="speaker" n="2e3d4bcb">
            Anf. 30 Statsrådet BARBRO HOLMBERG (s):
          </note>
          <u who="barbro_holmberg_migrationsminister_w" xml:id="i-0629b8b4adb87e4c-2" n="8f39b979">
            <seg n="b9bdc2c7">
              Fru talman! Jag kan bara hålla med Rigmor Stenmark om hur viktigt
              det är att vi har kommuner som gör det här arbetet och som gör
              det på ett förtjänstfullt sätt. Jag vet att det i olika kommuner
              diskuteras att vi har tagit emot för många, och så vidare. Det
              uppfattar jag inte alls som att man ifrågasätter grunden för den
              svenska asylpolitiken. Men det kan helt enkelt bli för tungt i
              vissa kommuner när man får väldigt många asylsökande på en gång.
            </seg>
            <seg n="9590b1f2">
              Jag kommer att följa kostnadsutvecklingen väldigt noggrant. Det
              är viktigt att säga. Jag kommer också att överväga om man ska
              göra en särskild översyn av hela ersättningsförordningen när det
              gäller ersättningen till kommunerna. Det är precis som Rigmor
              Stenmark säger. Det är i kommunerna som flyktingpolitiken får
              sitt verkliga innehåll. Det är där som orden blir till handling.
            </seg>
            <seg n="ee99cb0f">
              Jag menar att den här frågan är en av de viktigaste frågorna
              vi har att diskutera. Utan den generositet som finns i kommunerna
              har våra ord ett väldigt litet innehåll. Som jag sade tidigare
              hade jag väldigt mycket kontakter med kommunerna. Jag kommer även
              som minister att fortsätta att ha sådana nära kontakter med företrädare
              för kommuner och landsting och tillsammans med dem diskutera hur
              stödet till kommunerna kan utformas på bästa sätt.
            </seg>
          </u>
          <note n="da469686">
            Överläggningen var härmed avslutad.
          </note>
          <note n="189bfa37">
            6 § Svar på interpellation 2003/04:26 om nytt EU-fördrag och
            asylpolitiken
          </note>
          <note type="speaker" n="fdcdd07d">
            Anf. 31 Statsrådet BARBRO HOLMBERG (s):
          </note>
          <u who="barbro_holmberg_migrationsminister_w" xml:id="i-3086380eae5efa02-1" n="8f39b979" next="i-8766e840bbaf5d0b-1">
            <seg n="72bae749">
              Fru talman! Erik Ullenhag har i en interpellation ställt frågor
              till mig om hur asylpolitiken kommer att behandlas under regeringskonferensen
              och vilka ståndpunkter jag som migrationsminister kommer att driva
              i de kommande förhandlingarna om ett nytt konstitutionellt fördrag
              för den europeiska unionen.
            </seg>
          </u>
          <note n="365a1f5c">
            Inledningsvis vill jag hänvisa till den behandling av frågan
            som för närvarande pågår i riksdagen, och som avslutas först då
            kammaren den 20 november behandlar det sammansatta konstitutions-
            och utrikesutskottets betänkande, med anledning av regeringens
            skrivelse 2003/04:13 Europeiska konventet om EU:s framtid .
          </note>
          <u who="barbro_holmberg_migrationsminister_w" xml:id="i-8766e840bbaf5d0b-1" n="8f39b979" prev="i-3086380eae5efa02-1">
            <seg n="b171dcde">
              Jag får även hänvisa till att statsministern vid det europeiska
              rådet i Rom den 4 oktober översiktligt redogjorde för att Sverige
              i avvaktan på den pågående behandlingen i riksdagen inte kan binda
              sig för några definitiva ståndpunkter utan måste inhämta ett förhandlingsmandat
              från den svenska riksdagen.
            </seg>
            <seg n="7b897960">
              Redan i samband med den regeringskonferens som år 1996 startade
              med utgångspunkt i Maastrichtfördraget och som utmynnade i fördragsändringarna
              i det så kallade Amsterdamfördraget för snart fem år sedan, var
              det en klar svensk ståndpunkt att det överordnade målet om fri
              rörlighet för personer inom EU skulle innebära ett krav på harmonisering
              också av asylpolitiken. Vid det europeiska rådet i Tammerfors
              i oktober 1999 beslöt stats- och regeringscheferna att arbetet
              med en harmonisering skulle snabbas på och man beslutade att medlemsstaterna
              skulle bidra till att skapa ett gemensamt europeiskt asylsystem,
              baserat på en fullständig tillämpning av Genèvekonventionen. Man
              uttryckte även att på längre sikt bör gemenskapsbestämmelserna
              leda till ett gemensamt asylförfarande och en enhetlig status
              för dem som beviljas asyl, som är giltig i hela unionen.
            </seg>
            <seg n="5c1f119b">
              Det är mot denna bakgrund som konventet lagt fram sina förslag
              om hur den rättsliga grunden för framtida lagstiftning på EU-nivå
              skulle kunna utformas. En harmoniserad asylpolitik i hela unionen
              ska också ses utifrån flyktingens eget perspektiv. Först med en
              status som erkänns av alla medlemsstater kan flyktingen omfattas
              av rätten att fritt röra sig i hela unionen en rätt som vi anser
              ska omfatta alla tredjelandsmedborgare som har fått uppehållstillstånd
              i en medlemsstat.
            </seg>
            <seg n="6d31bcab">
              Möjlighet till majoritetsbeslut finns redan i dag på flertalet
              politikområden inom gemenskapsrätten. Att beslut skulle fattas
              med kvalificerad majoritet inom asyl- och migrationsområdet, till
              skillnad från dagens krav på ett enhälligt ministerråd, var därför
              en naturlig fortsättning på den överföring till gemenskapsrätt
              för vilken grunden lades redan i Amsterdamfördraget, som riksdagen
              har ställt sig bakom. I ett utvidgat EU med inom kort 25 medlemsstater
              kommer också rena effektivitetsskäl att tala för en övergång till
              nya beslutsformer.
            </seg>
            <seg n="d028968d">
              Enligt gällande fördrag kan rådet bara besluta om miniminormer
              för på vilka kriterier asyl ska ges, hur de olika ländernas procedurer
              ska utformas och på vilka villkor de asylsökande ska tas om hand
              under den tid deras ansökningar prövas. I konventets förslag till
              nytt konstitutionellt fördrag har begreppet miniminormer inte
              använts, vilket innebär att grunden läggs för en gemensam och
              enhetlig asylpolitik.
            </seg>
            <seg n="5eedf6fc">
              Regeringens utgångspunkt i skrivelsen till riksdagen är att stöd
              bör ges för en framtida gemensam och enhetlig europeisk flyktingpolitik.
              Samtidigt vill regeringen vid tillskapandet av en sådan politik
              verka för en hög ambitionsnivå vad avser humanitet, tillämpning
              av asylrätt och internationella åtaganden samt att det ska vara
              möjligt för medlemsstaterna att nationellt tillämpa bättre villkor.
            </seg>
            <seg n="7645c796">
              Ett syfte med den gemensamma och enhetliga asylpolitiken är att
              lägga grunden för en solidarisk asylpolitik, det vill säga att
              undvika att ett land eller en grupp av länder vältrar över ansvaret
              på andra genom att driva en restriktivare asylpolitik. Med andra
              ord det är min bedömning att det inte kommer att vara kontroversiellt
              att nationellt tillämpa bättre villkor.
            </seg>
            <seg n="ca082ab2">
              Erik Ullenhag kritiserar regeringen för att Migrationsverkets
              remissvar inte explicit redovisas i skrivelsen till riksdagen.
              Jag vill erinra om att regeringen har hänvisat till att ett antal
              remissinstanser kommenterat konventets förslag att stryka begreppet
              miniminormer och att samtliga remissinstanser understryker att
              detta inte får innebära en inskränkt möjlighet att bedriva en
              generös asylpolitik. Remissvaren är tillgängliga för envar och
              det har givetvis inte varit regeringens avsikt att dölja något.
            </seg>
            <seg n="e71d2c3e">
              Avslutningsvis vill jag understryka att det är min bedömning
              att flyktingpolitiken i hela Europa blir mer generös med det förslag
              som presenterats i konventet än om varje land självt ska besluta
              om sin egen politik på detta område. En politik med miniminormer
              riskerar att innebära mycket låga normer samtidigt som fördelarna
              med enhetliga regler går förlorade.
            </seg>
            <seg n="5ef6afb7">
              Regeringen avvaktar dock riksdagens behandling av frågan innan
              slutlig ställning tas till det fortsatta agerandet i regeringskonferensen.
            </seg>
          </u>
          <note type="speaker" n="d3b89025">
            Anf. 32 ERIK ULLENHAG (fp):
          </note>
          <u who="erik_ullenhag_bf858d_w" xml:id="i-f68af74456987cce-0" n="e8f3283b">
            <seg n="6c1ae34b">
              Fru talman! Låt mig inledningsvis tacka ministern för svaret,
              även om det tyvärr för mig har väckt fler frågor än det har besvarat.
            </seg>
            <seg n="fce94a9c">
              För att teckna en bakgrund så ska vi enligt min uppfattning vara
              medvetna om att land efter land i Europa för närvarande sviker
              sitt medmänskliga ansvar. Vi bygger allt högre murar som gör det
              allt svårare för människor att över huvud taget ta sig till det
              rika Europa för att söka asyl. Vi såg ett exempel på det häromdagen.
              Man hittade tiotals döda migranter som flöt i land vid den sicilianska
              kusten. En av de överlevande, en havande kvinna, hittades i högarna
              av liken på en skraltig båt. Det här är den verklighet som regeringarna
              i Europa bär ansvaret för. Socialdemokraterna har sedan de kom
              till makten igen 1994 anpassat sig till en hårdare europeisk trend.
              Men Sverige är fortfarande ett mer solidariskt och humant land
              än vad andra länder i Europa är, och det är mycket bra.
            </seg>
            <seg n="5d471dbf">
              Jag håller med om ministerns beskrivning av att vi behöver ta
              ett gemensamt ansvar för migrationspolitiken i Europa. Vi ska
              inte hamna i en ny Balkansituation när land efter land stängde
              sina gränser och det till slut var Sverige och Tyskland som stod
              ensamma kvar. Vi kunde inte heller fortsätta att stå upp för humaniteten.
            </seg>
            <seg n="32b6370d">
              Tidigare har vi regeringen, Folkpartiet och de flesta partierna
              i Sveriges riksdag varit överens om att detta samarbete ska bygga
              på miniminormer. Vi ska ha ett gemensamt golv, och så ska ett
              land kunna gå före. Jag menar att faran med en fullständigt harmoniserad
              flyktingpolitik är tudelad. Den ena risken är att vi inte kommer
              fram i arbetet över huvud taget eftersom skillnaden mellan de
              mest generösa och de mest restriktiva länderna i Europa är alldeles
              för stor. Då riskerar vi att hamna i en situation där de stora
              länderna gör som de försökte göra i söndags, nämligen går före
              och skapar sin egen flyktingpolitik och struntar i det gemensamma
              arbetet. Den andra risken är att det är de mest restriktiva länderna
              som får hålla i taktpinnen, och då kommer Europa att svika sitt
              medmänskliga ansvar.
            </seg>
            <seg n="28d3f9fc">
              Mitt bekymmer är att regeringen nu successivt har glidit på det
              som vi tidigare var överens om, det vill säga att det ska vara
              miniminormer och ett golv. Vi var överens om det så sent som när
              Lena Hjelm-Wallén som regeringens representant i konventet reserverade
              sig till förmån för miniminormer. Vi var ganska överens om det
              när den första skrivelsen angående konventsarbetet kom till riksdagen.
              Då stod det: Det fortsatta arbetet bör inriktas på att det även
              framgent ska vara möjligt för ett enskild land att nationellt
              tillämpa bättre villkor än dem som kan komma att läggas fast av
              EU.
            </seg>
            <seg n="6d5f3eed">
              Efter det att skrivelsen gick ut fick man omfattande remisskritik.
              Det sades att det här inte var tillräckligt starkt. Svaret från
              regeringen kom i nästa skrivelse, där man skrev: Vid tillskapandet
              av denna politik ska det vara möjligt för medlemsstaterna att
              nationellt tillämpa bättre villkor. Man gick alltså fullständigt
              på tvärs mot de remissinstanser som kritiserade regeringen. I
              svaret i dag får vi höra av migrationsminister Barbro Holmberg
              att hennes bedömning är att även om vi tar bort miniminormerna
              så kommer det inte att vara kontroversiellt att nationellt tillämpa
              bättre villkor än vad som följer av gemensamma regler.
            </seg>
            <seg n="93df8726">
              Detta reser flera frågor. Den första frågan gäller det som hände
              den 1 september i år, då migrationsministern var generaldirektör
              för Migrationsverket. Då sade hon exakt samma sak som jag; hon
              varnade för konsekvenserna av att ta bort miniminormer. Vad vet
              migrationsministern i dag som generaldirektören Barbro Holmberg
              inte visste den 1 september?
            </seg>
            <seg n="d4f4d206">
              Den andra frågan är: Har kommissionär Vitorino och statsminister
              Göran Persson fel när de säger att avskaffade miniminormer riskerar
              att leda till att vi får driva en mer restriktiv politik i Sverige?
            </seg>
            <seg n="86b27bf0">
              Det finns också en tredje fråga som jag inledningsvis skulle
              vilja ha svar på. Det är mycket bra att regeringen säger att man
              ska avvakta riksdagsbehandling i denna fråga. Men varför går det
              bra att gå före vad gäller EU-president och en massa andra frågor?
              Varför är det just i asylpolitiken som regeringen avvaktar?
            </seg>
          </u>
          <note type="speaker" n="bff467a0">
            Anf. 33 Statsrådet BARBRO HOLMBERG (s):
          </note>
          <u who="barbro_holmberg_migrationsminister_w" xml:id="i-0629b8b4adb87e4c-3" n="8f39b979">
            <seg n="a3416a82">
              Fru talman! Jag tror att det är viktigt att komma ihåg att det
              inte är flyktingpolitikens innehåll som står på dagordningen.
              Konventets förslag innehåller förslag om rättsliga grunder för
              hur den framtida lagstiftningen på EU-nivå ska kunna utformas.
              Det är alltså lagstiftningskompetensen som vi diskuterar, och
              inte de materiella reglerna.
            </seg>
            <seg n="692aaab4">
              Det som föreslås är, som jag sade tidigare, att gemenskapsrätten
              på asylpolitikens område ska omfatta tre områden: kriterier för
              vilka som ska betraktas som flyktingar, asylprocedurerna och normer
              för hur de enskilda asylsökande ska tas om hand, det vill säga
              flyktingmottagandet.
            </seg>
            <seg n="cc09c016">
              Den grundläggande frågan här är om det är bra för flyktingar
              i världen att det finns gemensamma normer på dessa områden. Det
              är viktigt att se till syftet med den gemensamma asylpolitiken.
              Det handlar om att lägga grunden för en solidarisk politik, det
              vill säga att undvika att några länder, kanske många länder, vältrar
              över ansvaret på andra. Om medlemsländerna tillämpar samma kriterier
              för vilka som ska bedömas som flyktingar innebär det att man erkänner
              varandras beslut. Det innebär också att flyktingen får en status
              som erkänns i alla medlemsländer och som gör det möjligt för flyktingen
              att fritt röra sig i unionen.
            </seg>
            <seg n="b1675fef">
              Det är viktigt att se det internationella perspektivet. Det finns
              20 miljoner flyktingar i världen. Det är deras behov vi måste
              se till i första hand. Är det bra att Sverige isolerar sig och
              för en alldeles egen politik eller är det bra att vi får ett område
              som omfattar 25 länder som har en gemensam politik? För flyktingarnas
              skull måste vi ha gemensamma regler på ett antal grundläggande
              områden.
            </seg>
            <seg n="ffb68e12">
              Miniminormer är ingen lösning på flyktingarnas problem. Det finns
              stora problem när det gäller miniminormer. Det handlar om att
              nivån dras ned till en absolut minsta gemensamma närmare. Det
              resulterar i relativt urvattnade förslag. Det är precis det vi
              hittills har sett. Vi får en miniminivå som i praktiken innebär
              att varje land fortsätter att driva sin egen politik. Det innebär
              ingen förändring mot vad det är i dag. Det innebär att varje land
              kommer att se flyktingpolitiken lite grann som en nationell angelägenhet.
              Det är ingen lösning för flyktingar i världen, och det är ingen
              lösning när det gäller den internationella flyktingpolitiken.
            </seg>
          </u>
          <note type="speaker" n="2be13a84">
            Anf. 34 ERIK ULLENHAG (fp):
          </note>
          <u who="erik_ullenhag_bf858d_w" xml:id="i-f68af74456987cce-1" n="e8f3283b">
            <seg n="573aecc1">
              Fru talman! Jag sade att jag inte blev så mycket klokare av migrationsministerns
              svar. Jag ställde tre följdfrågor. Jag noterar att jag inte fick
              svar på någon av frågorna.
            </seg>
            <seg n="43761f04">
              Jag instämmer helt i migrationsministerns beskrivning. Vi måste
              ta ett internationellt ansvar. Vi måste ta ett gemensamt ansvar
              i Europa. Vi måste se till att de länder som i dag är mest restriktiva
              i Europa för en mer human politik. Det är vi överens om. Vi har
              varit överens med svenska regeringen under en lång tid. Vad som
              har hänt är att den svenska regeringen verkar byta position. Man
              har i flera år sagt att miniminormer ska vara startskottet för
              en gemensam politik, och det ska nu överges. Det som Lena Hjelm-Wallén
              reserverade sig till förmån för för den svenska regeringens räkning,
              säger nu Barbro Holmberg är helt värdelöst.
            </seg>
            <seg n="f806ca7b">
              I det remissvar Migrationsverket lämnade in den 1 september i
              år framgår följande: Den svenska asylpolitiken har emellertid
              grundats på att EU:s regelverk inte hindrar ett enskilt medlemsland
              från att tillämpa generösare regler. Detta utgör samtidigt en
              utgångspunkt för övervägandena i departementspromemorian. En sådan
              nationell politik kan vara svår att förena med konventets förslag,
              som sannolikt förutsätter att alla medlemsstater tillämpar samma
              bestämmelser och erkänner varandras beslut.
            </seg>
            <seg n="002dcb1d">
              I klartext, för att översätta till vanligt språkbruk: Migrationsverket
              sade att regeringen stoppar huvudet i sanden. Migrationsverket
              sade också att om det blir strykningar av miniminormer är risken
              stor att Sverige blir tvunget att föra en betydligt mer restriktiv
              politik. Det intressanta är att undertecknare av detta remissvar
              är Barbro Holmberg, numera migrationsminister. Jag förstår att
              man kan byta åsikter mellan olika roller, men det vore intressant
              att få en förklaring till varför det Barbro Holmberg som generaldirektör
              skrev den 1 september det jag står för är så fullständigt fel
              i dag. Vad är det som har hänt sedan den 1 september, och vilken
              vishet har Barbro Holmberg fått när hon åter har trätt in i Regeringskansliet?
            </seg>
            <seg n="fb7533e4">
              Migrationsministern säger att hennes bedömning är att vi inte
              ska behöva tillämpa en mer restriktiv politik om fördraget ser
              ut som förslaget gör nu. Kommissionär Vitorino, ansvarig för frågorna
              i kommissionen, sade när han besökte Sverige att som EU-kommissionär
              vill han inte att något land ska tvingas införa en hårdare flyktingpolitik,
              men målet kan bli svårt att nå. Barbro Holmbergs egen statsminister
              Göran Persson uttrycker det så här: Det kan bli svårt att vissa
              går före, det vill säga vissa länder, och har en mer human politik.
            </seg>
            <seg n="d03a678d">
              Ska jag i opposition bli lugnad av att migrationsministern kommer
              till riksdagen och säger att hennes bedömning är att vi kan fortsätta
              att föra en mer solidarisk och generös politik än de restriktivare
              länderna i Europa? Frågan är central. Anser migrationsministern
              att statsminister Göran Persson och Vitorino tolkar förslaget
              fel? Tolkar migrationsministern förslaget rätt? Varför då?
            </seg>
            <seg n="38e8396c">
              Det finns en fråga som jag inte väckte i mitt första inlägg,
              och det är farligt att ta med en till eftersom jag inte fick svar
              på någon fråga från mitt första inlägg. Om migrationsministern
              vill lugna mig och säga att Sverige fortsatt ska kunna föra en
              mer solidarisk politik, innebär det att migrationsministern gör
              bedömningen att Sverige i ett skarpt läge är berett att ta strid
              i domstol om att fortsätta att driva en mer solidarisk politik
              än vad som följer av det gemensamma regelverket? Det är vad det
              handlar om. Missförstå mig rätt: Jag vill ha gemensamma regler,
              men jag vill fortsättningsvis att Sverige ska kunna gå före. Det
              har tidigare regeringar stått för.
            </seg>
          </u>
          <note type="speaker" n="ac31fa30">
            Anf. 35 Statsrådet BARBRO HOLMBERG (s):
          </note>
          <u who="barbro_holmberg_migrationsminister_w" xml:id="i-0629b8b4adb87e4c-4" n="8f39b979">
            <seg n="e1da9aa9">
              Fru talman! Erik Ullenhag refererar till de stämningar som finns
              i Europa. Jag delar Erik Ullenhags oro på den punkten. Det har
              under ett antal år dragit kalla vindar över Europa. Det finns
              starka främlingsfientliga strömningar. Vi är inte heller själva
              förskonade från dem ens i vårt eget land. Det är ytterligare ett
              skäl till att hålla fast vid visionen om att vi ska ha en gemensam
              politik som bygger på flyktingkonventionen och andra internationella
              konventioner som grund. Vi har ett gemensamt ansvar för att verkligen
              verka för att de 25 länderna i EU får en human flyktingpolitik.
            </seg>
            <seg n="7ad74208">
              Även om jag delar denna oro tror jag ändå att det inte är nattsvart.
              Vi är inte helt ensamma. Vi har alla de internationella konventionerna,
              flyktingkonventionen, konventioner om mänskliga rättigheter och
              så vidare. De ligger som grund. Alla länderna i EU har undertecknat
              de konventionerna och är bundna av att följa de konventionerna.
              FN:s flyktingkommissarie kommer att bevaka förhandlingarna som
              kommer om några år.
            </seg>
            <seg n="188e8dea">
              Vi startar inte från noll. Vi har direktiv som är framförhandlade
              med miniminormer. Erik Ullenhag håller miniminormerna högt, men
              jag skulle vilja att vi ser att det handlar om att ha fått en
              minsta gemensamma närmare. Nu måste länderna anpassa sig till
              enhetliga regler på ett helt annat sätt än tidigare. De framförhandlade
              miniminormerna kommer att vara en bas i de förhandlingarna.
            </seg>
            <seg n="b4c7043b">
              Sedan var det Migrationsverkets remissvar. Det var ett remissvar
              på skrivelsen. Där pekade Migrationsverket på, i likhet med många
              andra organisationer, att det naturligtvis finns ett dilemma här
              med helt enhetliga regler och möjligheten att föra en helt annan
              politik. Det dilemmat finns, och det dilemmat kvarstår. Det är
              vad regeringen har hörsammat i sin skrivelse till riksdagen genom
              att markera och betona att det ska vara möjligt för medlemsstaterna
              att nationellt tillämpa bättre villkor. I de preliminära underhandssynpunkter
              som det italienska ordförandeskapet har bett om har den svenska
              regeringen anmält att vi under regeringskonferensen kommer att
              driva att det kommande fördraget ska uttrycka höga ambitioner
              i fråga om humanitet, asylrätt, internationella åtaganden och
              att den lagstiftning som ministerrådet och EU-parlamentet kan
              anta under ett nytt fördrag inte ska innebära lägre normer än
              de som framgår av medlemsstaternas nationella lagar.
            </seg>
            <seg n="3bce98bf">
              Jag tror att det är viktigt att markera att det är det som vi
              kämpar för, att få regler som håller så hög nivå som möjligt och
              som också motsvarar de regler som vi har i Sverige.
            </seg>
            <seg n="6fbd9eb4">
              När det gäller kommissionär Vitorinos och statsministerns uttalanden
              tror jag att det som markeras är att det i de kommande förhandlingarna
              om de nya direktiven naturligtvis är ett givande och ett tagande.
              Det är inte så att Sverige dikterar villkoren. Här är det väldigt
              viktigt att se till syftet och helheten när det gäller de enhetliga
              reglerna.
            </seg>
          </u>
          <note type="speaker" n="906228d1">
            Anf. 36 ERIK ULLENHAG (fp):
          </note>
          <u who="erik_ullenhag_bf858d_w" xml:id="i-f68af74456987cce-2" n="e8f3283b">
            <seg n="87d25b05">
              Fru talman! Jag blir fortfarande inte klokare jag är ledsen.
            </seg>
            <seg n="2a7d2abd">
              I en situation, när Barbro Holmberg var statssekreterare, drev
              Barbro Holmberg samma linje som jag och Folkpartiet driver i dag,
              att vi ska ha miniminormer. Länder ska kunna ha en mer solidarisk
              politik än vad som följer av de gemensamma reglerna.
            </seg>
            <seg n="dc18104e">
              Hennes chef, Jan O Karlsson, var flera gånger i riksdagen och
              drev den linjen tillsammans med Folkpartiet. Lena Hjelm-Wallén,
              regeringens representant, åkte ned och fullföljde den linjen.
              Hon reserverade sig till förmån för miniminormer på EU-nivå.
            </seg>
            <seg n="0ed89c5b">
              Statssekreterare Barbro Holmberg blev generaldirektör för Migrationsverket.
              Hon läste regeringens skrivelse, och hon såg att regeringen hade
              bytt position. Det var inte längre så att man tydligt tog ställning
              för miniminormer. Hon påpekade det tillsammans med samtliga övriga
              remissinstanser.
            </seg>
            <seg n="79067b97">
              Det är gott och väl. Remissystemet i Sverige fungerar. Då borde
              regeringen i det läget säga: Okej, vi har tagit ett steg tillbaka.
              Vi får remisskritik för det. Men vad gjorde man? Jo, då tog man
              ytterligare ett steg tillbaka och sade inte längre i nästa skrivelse
              till riksdagen att man ska arbeta för att ha kvar miniminormer.
              Man hoppas att det nya fördraget ska leda till att ett enskilt
              land fortfarande ska gå före.
            </seg>
            <seg n="125df4e3">
              Sedan gick det några veckor till, och den tidigare generaldirektören
              Barbro Holmberg blev migrationsminister, som hon numera är. Hon
              har faktiskt fullständigt bytt fot. Nu säger hon inte längre att
              det behövs en fördragsändring. Nu säger migrationsministern: Min
              bedömning, det vill säga min förhoppning, är att det här inte
              kommer att leda till att vi ska tillämpa mer restriktiva regler.
            </seg>
            <seg n="8422c4fb">
              Den centrala och springande punkten är om andra länder kommer
              att tolka fördraget på samma sätt som en del forskare i Sverige
              tolkar det, det vill säga som att det kommer att innebära att
              Sverige kan få driva en mer restriktiv linje. Är då Barbro Holmberg
              och Sverige beredda att ta en strid i domstol?
            </seg>
            <seg n="b9456d03">
              Med detta vill jag tacka ministern för interpellationsdebatten.
            </seg>
          </u>
          <note type="speaker" n="67779f7d">
            Anf. 37 Statsrådet BARBRO HOLMBERG (s):
          </note>
          <u who="barbro_holmberg_migrationsminister_w" xml:id="i-3086380eae5efa02-2" n="8f39b979" next="i-8766e840bbaf5d0b-2">
            <seg n="ac406c71">
              Fru talman! Det känns som om det upprepas lite grann.
            </seg>
            <seg n="f45586ba">
              Erik Ullenhag säger alltså att regeringen har tagit ett steg
              tillbaka i den här skrivelsen. Jag skulle vilja säga att regeringen
              definitivt har tagit ett steg framåt. Regeringen har hörsammat
              Migrationsverkets remissvar och andra frivilliga organisationers
              remissvar genom att väldigt tydligt markera att utgångspunkten
              i förhandlingarna när det gäller fördraget kommer att vara att
              vi ska kunna tillämpa reglerna på ett mer generöst sätt.
            </seg>
            <seg n="c049f9d8">
              Jag menar att regeringen har flyttat fram sina positioner, men
              den grundläggande frågeställningen, Erik Ullenhag, är ju: Vad
              vill vi med Europapolitiken? Vad vill Erik Ullenhag och Folkpartiet
              med Europapolitiken? Är det miniminormer som är lösningen på dessa
              problem? Jag tror inte det. Det finns problem med miniminormer.
              Som vi har sett i förhandlingarna hittills innebär det att nivån
              kommer att läggas väldigt lågt, och det i sin tur innebär att
              det egentligen står alla de 25 länderna fritt att tillämpa vilken
              politik som helst. Det innebär att vi kommer att få en politik
              generellt sett som ligger på en betydligt lägre nivå än om vi
              förhandlar fram i huvudsak överensstämmande gemensamma regler.
            </seg>
            <seg n="596e219b">
              Jag menar att Sverige har ett väldigt stort ansvar att gå in
              i de förhandlingarna och med kraft driva den svenska linjen, att
              vi ska ha en flyktingpolitik i Europa som baseras på humanitet,
              som baseras på de humanistiska ideal som vi representerar. Sverige
              är och kommer att vara en stark röst i EU, och det här ska vi
              kämpa för gemensamt. Det är en stor och väldigt viktig uppgift
              som vi tillsammans har framför oss.
            </seg>
          </u>
          <note n="da469686">
            Överläggningen var härmed avslutad.
          </note>
          <note n="ad0208fd">
            7 § Bordläggning
          </note>
          <note n="3e57cb8e">
            Anmäldes och bordlades
          </note>
          <note n="b401c52d">
            8 § Anmälan om interpellationer
          </note>
          <note n="3871fa81">
            Anmäldes att följande interpellationer framställts
          </note>
          <note n="d25ea503">
            den 24 oktober
          </note>
          <note n="abae5693">
            Ulf Nilsson
          </note>
          <note n="0658b9a5">
            Linnéa Darell
          </note>
          <note n="ec35c761">
            Ulf Holm
          </note>
          <note n="1fb89a02">
            Interpellationerna redovisas i bilaga som fogats till riksdagens
            snabbprotokoll tisdagen den 11 november.
          </note>
          <note n="673609bd">
            9 § Anmälan om frågor för skriftliga svar
          </note>
          <note n="d393066a">
            Anmäldes att följande frågor för skriftliga svar framställts
          </note>
          <note n="d25ea503">
            den 24 oktober
          </note>
          <note n="6ad7cc07">
            Claes Västerteg
          </note>
          <note n="5912e89c">
            Chatrine Pålsson
          </note>
          <note n="05a54798">
            Britta Rådström
          </note>
          <u who="barbro_holmberg_migrationsminister_w" xml:id="i-8766e840bbaf5d0b-2" n="8f39b979" prev="i-3086380eae5efa02-2">
            <seg n="e2db251a">
              Torsten Lindström
            </seg>
          </u>
          <note n="05a54798">
            Britta Rådström
          </note>
          <note n="a37df5cb">
            Frågorna redovisas i bilaga som fogats till riksdagens snabbprotokoll
            tisdagen den 28 oktober.
          </note>
          <note n="6f393c71">
            Anders Wiklund
          </note>
          <note n="826a1f95">
            Fråga 2003/04:141 redovisas i bilaga som fogats till riksdagens
            snabbprotokoll tisdagen den 11 november.
          </note>
          <note n="e5eef9e5">
            10 § Kammaren åtskildes kl. 11.05.
          </note>
          <note n="343d39f1">
            Förhandlingarna leddes av andre vice talmannen.
          </note>
          <note n="07fab355">
            /Monica Gustafson
          </note>
        </div>
      </body>
    </text>
  </TEI>
</teiCorpus>
