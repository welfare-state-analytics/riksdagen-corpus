<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--40</head>
          <docDate when="2008-12-02">2008-12-02</docDate>
        </div>
      </front>
      <body>
        <div>
          <note n="f774c5a9">
            ﻿
          </note>
          <note n="db5b1a54">
            Riksdagens protokoll
          </note>
          <note n="4ea7fc88">
            2008/09:40
          </note>
          <note type="date" n="5f579aaa">
            Tisdagen den 2 december
          </note>
          <note n="7e71ffd6">
            Kl. 13:30 - 22:11
          </note>
          <note n="2e929246">
            1 § Justering av protokoll
          </note>
          <note n="be3129ad">
            Justerades protokollet för den 26 november.
          </note>
          <note n="5452717f">
            2 § Anmälan om fördröjda svar på interpellationer
          </note>
          <note n="e8440268">
            Till riksdagen hade inkommit följande skrivelser:
          </note>
          <note n="a38f53bb">
            Interpellation 2008/09:139
          </note>
          <note n="3da7a97a">
            Interpellation 2008/09:139 Löner, övriga ersättningar och pensionsvillkor
            för ledande befattningshavare i statliga bolag
          </note>
          <note n="43c5cc50">
            Interpellationen kommer att besvaras tisdagen den 16 december
            2008.
          </note>
          <note n="bbe506e5">
            Skälet till dröjsmålet är sedan tidigare inbokade engagemang.
          </note>
          <note n="07fef224">
            Fredrik Ahlén
          </note>
          <note n="460ed3c9">
            Interpellation 2008/09:144
          </note>
          <note n="b8104eb9">
            Interpellation 2008/09:144 Långsiktig energipolitik för Sverige
          </note>
          <note n="43c5cc50">
            Interpellationen kommer att besvaras tisdagen den 16 december
            2008.
          </note>
          <note n="bbe506e5">
            Skälet till dröjsmålet är sedan tidigare inbokade engagemang.
          </note>
          <note n="07fef224">
            Fredrik Ahlén
          </note>
          <note n="42b90bcb">
            Interpellation 2008/09:153
          </note>
          <note n="37855180">
            Interpellation 2008/09:153 Utflaggning och tonnageskatt
          </note>
          <note n="595fa16b">
            Interpellationen kommer att besvaras den 16 december 2008.
          </note>
          <note n="b3449903">
            Skälet till dröjsmålet är andra åtaganden som inte gått att ändra
            på.
          </note>
          <note n="dcdf1637">
            Erik Nymansson
          </note>
          <note n="aebe5901">
            3 § Svar på interpellationerna 2008/09:99, 111 och 114 om varslen
            och regeringens agerande
          </note>
          <note type="speaker" n="a52a252b">
            Anf. 1 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-af43ac4c1f97612b-0" n="4939088d">
            <seg n="b960a6ce">
              Fru talman! Börje Vestlund har frågat mig om jag avser att ta
              initiativ för att tillföra några extra resurser för att möta jobbkrisen
              i Helsingfors samt om jag avser att vidta några åtgärder för att
              stärka småföretagens möjligheter att växa och anställa. Monica
              Green har frågat mig vilka initiativ jag kommer att ta för att
              utveckla näringslivet i Tidaholm med omnejd och i Skövde med omnejd,
              förutom att samordna varslen.
            </seg>
            <seg n="9b864e67">
              Till att börja med vill jag nämna att jag och hela regeringen
              noga följer utvecklingen och effekterna av den pågående globala
              finanskrisen. Svenska institutioner med ansvar för likviditeten
              och stabiliteten på finansmarknaden har gjort ett bra arbete för
              att hantera de omedelbara följderna av krisen. Sverige har varit
              pådrivande i den överenskommelse som nyligen nåtts på EU-nivå,
              och regeringen har föreslagit ett nationellt stabilitetspaket
              för att trygga bankernas, och indirekt företagens, finansieringsbehov.
              Finansinspektionen övervakar kapitaltäckningsnivåer och kreditgivningen
              hos de svenska bankerna.
            </seg>
            <seg n="695505ed">
              Som jag har framfört när jag svarat på liknande interpellationer
              den senaste tiden innebär effekter av finansoron och konjunkturavmattningen
              att fler företag får det svårare att överleva.
            </seg>
            <seg n="92751a31">
              Det samhället måste kunna erbjuda är ett gott företagsklimat
              som innebär att fungerande företag har konkurrenskraftiga villkor.
              Regeringen har förbättrat företagens förutsättningar för finansiering,
              ökad lönsamhet och minskad administrativ börda. Dessutom föreslås
              bolagsskatten och expansionsfondsskatten att sänkas. Detta stärker
              tillväxten, förbättrar förutsättningarna för investeringar i Sverige
              och främjar redovisningen av skattemässiga överskott i Sverige.
            </seg>
            <seg n="7320a0ad">
              För att minska risken för konkurser i livsdugliga företag ökar
              regeringen tillgången till kapital och skapar en effektivare reglering
              för företag i ekonomisk kris. Regeringen har förbättrat tillgången
              till kapital för småföretag genom avskaffandet av förmögenhetsskatten
              och höjningen av maxbeloppet för Almis mikrolån. För att kunna
              garantera Almis utlåningskapacitet i dessa osäkra tider har regeringen
              nu lämnat förslag om en förstärkning av utlåningskapaciteten hos
              Almi upp till 2 miljarder kronor.
            </seg>
            <seg n="fea593aa">
              Regeringen har också tillsatt en utredning som ska se över konkursreglerna
              med syftet att göra lagstiftningen mer inriktad mot att främja
              entreprenörskap, företagande, sysselsättning och tillväxt. Genom
              att förbättra och samordna förfarandena för företagsrekonstruktioner
              och konkurser ska företag med goda framtidsutsikter kunna rekonstrueras
              snabbare och till en lägre kostnad. Utredningen ska även lämna
              förslag om skuldnedsättning för överskuldsatta företag med personligt
              ansvar för företagsskulder.
            </seg>
            <seg n="b0999920">
              Ett effektivt omställningsarbete främjas av att lokala och regionala
              aktörer, såväl statliga som kommunala och privata, kraftsamlar
              och samverkar för att skapa nya jobb och nya företag. Det är på
              lokal och regional nivå verktygen ska finnas att möta de personer
              som drabbas av varsel. Därför har regeringen uppdragit åt ett
              antal personer att samordna insatserna lokalt och regionalt. Regeringen
              har fått ett brett stöd för detta sätt att arbeta och uppmuntrar
              lokala och regionala initiativ som främjar denna samverkan.
            </seg>
            <seg n="43aded3e">
              För att skapa en dörr in till Regeringskansliet och därmed underlätta
              dialogen mellan regeringen och de personer som utsetts till att
              samordna arbetet lokalt och regionalt inrättar regeringen en nationell
              samordningsfunktion i form av en statssekreterargrupp. Statssekreterare
              från Arbetsmarknads-, Social-, Finans-, Utbildnings- och Näringsdepartementen
              ingår i gruppen. Ordförande för denna grupp är statssekreterare
              Jöran Hägglund på Näringsdepartementet.
            </seg>
            <seg n="0f066823">
              Regeringen har visat att tydligt jobbfokus i politiken och stort
              ansvarstagande ger trygghet i skakiga tider. Detta tillsammans
              med väl fungerande finansiella system gör att Sverige så här långt
              har klarat sig långt mycket bättre än andra länder. Den snart
              beslutade budgeten med reformer på 32 miljarder för 2009 blir
              ett viktigt sätt att möta lågkonjunkturen. Regeringen är beredd
              och har utrymme att göra mer om så skulle krävas.
            </seg>
          </u>
          <note type="speaker" n="72090765">
            Anf. 2 BÖRJE VESTLUND (s):
          </note>
          <u who="borje_vestlund_da672f" xml:id="i-ff13c55336aa42af-0" n="eec6c995">
            <seg n="8d6ad136">
              Fru talman! Oavsett vilken fråga man ställer till Maud Olofsson
              har Maud Olofsson alltid ungefär samma svar. Det handlar om de
              generella åtgärder som man har genomfört när det gäller att förbättra
              för företagande. Att det skulle behövas något nytt när nya situationer
              uppstår slår aldrig Maud Olofsson. Det kan hon inte tänka sig
              ens i sin vildaste fantasi.
            </seg>
            <seg n="b9e79766">
              Jag tycker att det är beklagligt att vi har en regering som vill
              så lite och gör så lite. Jag tror att det snart bara är regeringen
              i det här fallet som anser att man noga, med betoning på noga,
              följer utvecklingen. Nästan alla andra har kommit fram till någonting
              helt annorlunda man vill ha snabba reformer. Det är Konjunkturinstitutet,
              det är de olika bankernas ekonomer och så vidare.
            </seg>
            <seg n="9159adee">
              Fru talman! Vi var överens och delade regeringens bedömning vad
              gäller finanskrisen. Men problemet är att nu har finanskrisen
              nått in i den reala ekonomin, nu håller företagen på att försvinna.
              Regeringens jobbpolitik finns inte längre i den form man hade
              tänkt sig. Nu börjar arbeten försvinna.
            </seg>
            <seg n="2c8b2953">
              Jag ställde den här interpellationen ur ett Helsingforssperspektiv.
              I Helsingfors har vi ingen samordnare på något sätt. Ändå försvinner
              det ett stort antal jobb. De försvinner inte genom varslen utan
              oftast det kan vi enkelt mäta innan man får arbetslöshetsstatistiken
              genom konkurser. Konkurserna ökade med 53 procent från oktober
              2007 till oktober 2008. Över hela landet räknat är det en ökning
              med 10 procent för hela året. Enligt upplysningsföretaget UC ser
              2009 ut att bli mycket värre. Det var i alla fall så de uttryckte
              sig.
            </seg>
            <seg n="34b2eb2f">
              Sedan säger Maud Olofsson att borttagna förmögenhetsskatten underlättade
              för företagarna att få mer riskvilligt kapital. Då måste jag ställa
              en fråga. Vi har diskuterat detta så många gånger, Maud Olofsson
              och jag. Hur många företag har fått del av detta riskvilliga kapital
              som nästan skulle göra att alla andra åtgärder blev onödiga? Nu
              ska jag inte ta i de övertoner som varit i debatter innan. Men
              hur många företag handlar det om, Maud Olofsson? Jag tycker att
              frågan börjar bli värd att få ett svar.
            </seg>
            <seg n="b322a5d5">
              Socialdemokraterna har föreslagit en del åtgärder. Varför inte
              prova vårt förslag om att staten ska betala sina fakturor inom
              tio dagar och på sikt även att låta lagen om avtalsvillkor skärpas?
              När det gäller den nya konkurslagstiftningen brukar Maud Olofsson
              stå här och häckla oss för vad vi inte gjorde på tolv år. Varför
              har denna inte kommit på plats efter två och ett halvt år? Är
              det inte en berättigad fråga så här långt? Utredningen om den
              har fått en förlängd tid, om jag inte minns fel.
            </seg>
            <seg n="b9695511">
              En annan sak som man skulle kunna prova från regeringen är en
              generell sänkning av arbetsgivaravgiften. Då behöver man inte
              ha en åldersdiskriminering, som i de förslag som ni lägger fram.
            </seg>
            <seg n="ffeec6c2">
              Man kan inte prata sig ur problemen, Maud Olofsson. Det har vi
              sett när det gäller regelförenklingarna. Man kan inte prata sig
              ur problemen i den kris heller som Sverige nu befinner sig i.
            </seg>
          </u>
          <note type="speaker" n="d6d0191c">
            Anf. 3 MONICA GREEN (s):
          </note>
          <u who="monica_green_0b84cd" xml:id="i-1058a49023d306eb-0" n="2fcc1d6b">
            <seg n="32cb9947">
              Fru talman! Volvo i Skövde, Arkivator i Falköping, Paroc i Hällekis,
              Vedum Kök &amp; Bad i Vedum, Pharmadule i Emtunga, IAC i Tidaholm,
              Kellve Bulkteknik i Kvänum och så vidare varslen bara fortsätter
              att hagla in över Skaraborg. Ungefär 3 000 har varslats hittills
              enbart i Skaraborg, men det slutar inte här. Förra veckan var
              det byggbranschen som tryckte på larmknappen. Förutom varslen
              har vi alla visstidsanställda som får gå omedelbart, de som redan
              har blivit uppsagda och de som jobbar på småföretag, där varslen
              inte syns i statistiken, småföretag som nu går i konkurs.
            </seg>
            <seg n="0f79cdba">
              Ändå uteblir åtgärder från regeringen. Maud Olofsson säger sig
              vara nöjd med det som redan har vidtagits.
            </seg>
            <seg n="c9457945">
              Vi anklagar inte regeringen för den här lågkonjunkturen, inte
              ens för finanskrisen. Vi anklagar däremot regeringen för att inte
              ha tagit till vara de goda år som vi har haft för att använda
              nu i kristider. Efter en högkonjunktur kommer alltid en lågkonjunktur.
              Det vet vi. Om man slarvar bort högkonjunkturen med gigantiska
              skattesänkningar till dem som redan har det bra står man ganska
              tomhänt när lågkonjunkturen kommer.
            </seg>
            <seg n="cc2a9b38">
              Nu är festen över, och ingen tror längre att det var den borgerliga
              regeringens förtjänst att jobben kom till under högkonjunkturen.
              Det var en högkonjunktur, och det var bra. Vi gladdes alla åt
              att vi hade några goda år. Men vi skulle också ha tagit till vara
              dem.
            </seg>
            <seg n="f0e128ac">
              Det är viktigt att ha ordning och reda i ekonomin. Det har vi
              socialdemokrater sett till, bland annat med hjälp av er i Centern
              på 90-talet men också med Miljöpartiet och Vänsterpartiet. Därför
              är det viktigt att vi håller i plånboken och gör rätt saker. Nu
              gäller det att ta till stimulansåtgärder, och det gäller att se
              till att inte fler blir drabbade.
            </seg>
            <seg n="d6c16ab5">
              ROT-avdrag kan vara ett sådant exempel. Marbodal i Tidaholm är
              ett stort företag som skulle kunna undvika varsel under våren
              om det tillkom ett ROT-avdrag från regeringen. Tidaholm är mycket
              hårt drabbat eftersom IAC, som är en underleverantör till bilindustrin,
              nu redan har varslat 280 personer. I lilla Tidaholm skulle det
              vara förödande om även den stora träindustrin skulle gå samma
              öde till mötes. De skulle räddas med ett ROT-avdrag.
            </seg>
            <seg n="17d6fdd9">
              Det gäller att stimulanspaket kommer i rätt tid så att stöd ges
              till ekonomisk verksamhet under en period när efterfrågan är låg,
              eftersom förseningar i genomförandet kan betyda finanspolitiska
              impulser. Det är inte bra, utan det gäller att komma i rätt tid.
            </seg>
            <seg n="955911b5">
              Det gäller också att se till att stimulanspaket är tidsbegränsade
              och att man har offentliga finanser i ordning.
            </seg>
            <seg n="2c89046e">
              Man ska rikta stimulanserna rätt på det ekonomiska problemet,
              bland annat på arbetslösheten, kreditåtstramningar för företag
              och hushåll, som man skulle kunna stimulera bättre, bland annat
              genom ett höjt barnbidrag som vi har föreslagit.
            </seg>
            <seg n="204ab814">
              Man ska också samordna och se till att det blir en långsiktig
              hållbarhet i de offentliga finanserna.
            </seg>
            <seg n="810daaf4">
              Varför har Maud Olofsson något emot att man vidtar sådana åtgärder?
            </seg>
            <seg n="af037cca">
              Vi socialdemokrater har lagt fram två stimulanspaket under den
              här hösten med forskning, utbildning, investering, byggnation,
              höjd a-kassa, höjda barnbidrag och ROT-avdrag, både i budgetmotionen
              och i den extra motion som vi har väckt på grund av den situation
              vi nu sitter i. Och regeringen står handfallen.
            </seg>
          </u>
          <note type="speaker" n="aa2c719c">
            Anf. 4 STAFFAN DANIELSSON (c):
          </note>
          <u who="staffan_danielsson_d9e83c" xml:id="i-59460bf51a0b4e0b-0" n="c404678e" next="i-38cccbc2c3bb3a7e-0">
            <seg n="a7936304">
              Fru talman! Monica Green sade att regeringen inte har utnyttjat
              de goda åren. Det är väl precis tvärtom. Regeringen har sett till
              att vi har många fler i arbete och har minskat utanförskapet.
              Hade vi inte haft en alliansregering hade Sverige varit i ett
              bekymmersamt läge för att möta den kris som nu kommer.
            </seg>
            <seg n="d8a5cd3b">
              Världen har drabbats av den här krisen det känner vi alla till.
              Det är en djup lågkonjunktur. Efterfrågan sjunker dramatiskt på
              många produkter, vilket leder till kriser som har exemplifierats
              i interpellationerna. Sverige är ett rätt litet, exportberoende
              land, och vi drabbas självfallet också av en sådan här väldig
              internationell avmattning.
            </seg>
            <seg n="19ffcf88">
              Om den här krisen hade inträffat hösten 2006 hade Sverige stått
              mycket sämre rustat att möta denna utmaning. Nästan 200 000 fler
              personer hade varit i utanförskap, och många fler hade uppburit
              a-kassa, sjukförsäkring eller aktivitetsersättning och varit i
              arbetsmarknadspolitiska åtgärder redan före krisen.
            </seg>
            <seg n="5c4d2713">
              Utan en alliansregering de senaste två åren och de åtgärder som
              den har genomfört för att få fler i arbete och minska utanförskapet
              hade Sveriges situation varit betydligt sämre i dag.
            </seg>
            <seg n="e24cd9cc">
              Visst har regeringen fått kritik inte minst från dagens interpellanter
              för de skattesänkningar för låg- och medelinkomsttagare som har
              genomförts för att få fler i arbete, för förändrade regelverk
              och ersättningsnivåer i våra försäkringssystem och för många andra
              nödvändiga förändringar som har genomförts.
            </seg>
            <seg n="6fb37770">
              Jag tror dock att allt fler svenskar nu inser hur nödvändiga
              regeringens åtgärder har varit och vad regeringens politik har
              betytt för att så många fler har kommit i arbete och för att Sverige
              nu står väl rustat med en stark ekonomi för att kunna möta och
              motverka krisen bättre än de allra flesta länder.
            </seg>
            <seg n="eb7e5cc1">
              Regeringen har också handlat snabbt och drivit på internationellt
              för att stabilisera finanskrisen, för att samordna insatserna
              i Sverige, och har en hög beredskap för de ytterligare åtgärder
              som kan behöva vidtas, vilket näringsministern har redovisat här.
            </seg>
            <seg n="aa491be6">
              Interpellanterna tar sin utgångspunkt i orterna Tidaholm, Helsingfors
              och Skövde, där företag har varslat om uppsägning. Det är alltid
              allvarligt. De föreslår åtgärder för att stärka småföretagens
              konkurrenskraft, mer pengar till arbetsmarknadspolitiska insatser
              och mer pengar till a-kassa. Vi känner igen förslagen. De efterlyser
              hur näringsministern avser att utveckla näringslivet i till exempel
              Tidaholm med omnejd.
            </seg>
            <seg n="59ea7903">
              Jag tycker att frågan är lite snävt ställd. Den kunde självfallet
              i så fall ha ställts på liknande sätt över hela landet, eftersom
              krisen är världsomfattande och berör hela landet. I så fall hade
              näringsministern fått tillbringa en stor del av sin tid här i
              kammaren.
            </seg>
            <seg n="d407ea87">
              Socialdemokraternas förslag är märkvärdigt koncentrerade till
              skattehöjningar och utgiftsexplosioner, och man skjuter från höften
              med en rad spretiga förslag mest varje dag. I Sveriges förhållandevis
              starka situation är det bra med en regering som har hög beredskap
              och som kan sätta in väl avvägda insatser i rätt tid med en uthållighet
              även för en längre tid om lågkonjunkturen blir lång.
            </seg>
            <seg n="26efb448">
              Den här diskussionen bör därför i hög grad avse regeringens samlade
              politik för att förbättra företagens villkor och konkurrenskraft,
              för att skapa förutsättningar för en hög sysselsättning och för
              att överbrygga en djup lågkonjunktur med riktade insatser med
              god tajmning.
            </seg>
            <seg n="f09f54b3">
              Jag tycker att det är uppenbart att regeringen förtjänar beröm
              för sin målmedvetna jobbskaparpolitik sedan den tillträdde, och
              utifrån dess goda resultat och de nya åtgärder som sätts in med
              nästa års statsbudget samt med de starka ekonomiska muskler som
              finns i beredskap för ytterligare insatser kan Sverige möta och
              motverka lågkonjunkturen så bra som det är möjligt.
            </seg>
            <seg n="442f2575">
              Jag skulle däremot bli orolig om Sverige skulle följa de rätt
              nervösa socialdemokraternas alla gamla och nya utgiftsförslag,
              för att inte tala om vad deras samarbetspartier slåss för i form
              av utgiftsexplosioner i offentlig sektor och nya pålagor för till
              exempel biltrafiken.
            </seg>
          </u>
          <note n="7abcb502">
            Anf. 5 GUNNAR ANDRÉN (fp):
          </note>
          <u who="staffan_danielsson_d9e83c" xml:id="i-38cccbc2c3bb3a7e-0" n="c404678e" prev="i-59460bf51a0b4e0b-0">
            <seg n="a911641b">
              Fru talman! Det är angelägna frågor som tas upp i de här interpellationerna.
              Oron runt om i landet över att det är så många varsel och att
              många blir friställda är berättigad och fullt förståelig. Men
              ibland måste man också höja blicken och fråga sig: Vad är det
              som händer runt om i vår värld?
            </seg>
            <seg n="80590803">
              Jag tror för min del att det inte finns någonting som är så farligt
              som att vidta felaktiga politiska åtgärder. Under min politiska
              tid har jag för Folkpartiets del varit med om att vidta felaktiga
              politiska åtgärder, i början på 70-talet. Det blev inte så bra
              för svenska folket.
            </seg>
            <seg n="517743c7">
              Socialdemokraterna har väldigt många lösningar, men vilka problem
              löser de förslagen?
            </seg>
            <seg n="9e98af3d">
              Ta förslaget om ett extra barnbidrag! Vilket problem löser det?
              Det är en allmän stimulansåtgärd. Det är möjligt att det är det
              som är bra.
            </seg>
            <seg n="d6c53d92">
              Men det finns en del förslag som man inte ställer upp på. Jag
              har en fråga till Socialdemokraterna här i dag som jag också har
              ställt till Lars Johansson, vice ordförande i skatteutskottet,
              eftersom ni nu vill ha en allmän stimulans: Om man nu i förhållande
              till regeringens förslag vill höja inkomstskatterna med 24 miljarder
              år 2009, hur många fler Volvobilar säljer detta i vårt land?
            </seg>
            <seg n="21346f0e">
              Det är ingen liten skattehöjning ni vill ha med 24 miljarder
              kronor i direkta skatter och arbetsgivaravgifter. Det är jättemycket.
              Men hur många fler Volvobilar säljs det på det sättet?
            </seg>
            <seg n="d8222afc">
              Ni vill ha sänkning av arbetsgivaravgifterna. Det föreslår nu
              Börje Vestlund här. Men om ni samtidigt vill höja inkomstskatterna
              blir det en väldigt konstig politik. Den blir motverkande.
            </seg>
            <seg n="3070c2c9">
              I den region som jag och Börje Vestlund representerar ser vi
              också något som kanske observeras ganska lite. Det är en del storföretag
              som har väldigt stora bekymmer. I regionen är det framför allt
              Astra Zeneca och möjligen också Saab Scania.
            </seg>
            <seg n="3796645c">
              Ska man hjälpa Astra Zeneca måste man ha en väldigt långsiktig
              politik. Man måste se till att det företaget får bästa möjliga
              förutsättningar för att utveckla sina forskningsavdelningar.
            </seg>
            <seg n="53ffb365">
              Det kan man inte göra genom en allmän stimulansåtgärd. Det måste
              vara väldigt precisa åtgärder för att vi ska behålla den forskningskapacitet
              som vi har i det här landet.
            </seg>
            <seg n="88b39203">
              Om man tittar på till exempel forskningspolitiken kan man säga
              att Lars Leijonborg tillsammans med Maud Olofsson svarar för 1
              procent av forskningspolitiken, Astra Zeneca 1 procent, Ericsson
              1 procent och alla andra svenska företag 1 procent.
            </seg>
            <seg n="fb52f608">
              Om vi ska behålla dessa forskningsavdelningar och utvecklingsavdelningar
              som är så oerhört viktiga för vår framtida produktion måste man
              vara väldigt precis. Man måste se till att hjälpa med vad man
              nu kan göra med skatter och andra åtgärder.
            </seg>
            <seg n="bef54bc1">
              Det handlar om att hjälpa våra forskningsavdelningar att behålla
              våra bästa forskare här i landet och stimulera till ytterligare
              forskning och utveckling.
            </seg>
          </u>
          <note type="speaker" n="42dfc037">
            Anf. 6 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-af43ac4c1f97612b-1" n="4939088d">
            <seg n="a5661164">
              Fru talman! I går var jag i Bryssel och träffade mina kolleger,
              näringsministrar från hela Europa. Vi gjorde en genomgång av hur
              läget var i de olika europeiska länderna. Det var väldigt intressant
              att lyssna till.
            </seg>
            <seg n="f54968be">
              Vi diskuterade Barrosoplanen, som precis är presenterad, och
              gick igenom vad olika länder gör, och så vidare. Det visade sig
              att det som Sverige nu gör stämmer mycket väl överens med Barrosoplanen.
            </seg>
            <seg n="5937703b">
              Man säger att det ska vara drygt 1 procent av bnp. De 32 miljarder
              som vi presenterade i höstens budget är drygt 1 procent av Sveriges
              bnp.
            </seg>
            <seg n="65d58d2b">
              Tittar man på åtgärderna som finns i Barrosoplanen är många av
              dem förslag som vi har lagt fram och som vi nu hoppas få beslut
              om. Det är sådana åtgärder som också finns i Barrosoplanen.
            </seg>
            <seg n="3ebdd22e">
              Sverige ligger väl till. Tack vare att vi har minskat utanförskapet
              med 180 000 personer har vi också resurser att göra saker och
              ting. När människor arbetar blir det mer att dela på. Det är hela
              grunden för alliansens politik.
            </seg>
            <seg n="5fe57b00">
              När jag tittar på åtgärder är svaret inte höjda skatter för företag
              och enskilda. Om det är 24 miljarder är det under perioden 70
              miljarder i skattechock som ni ska rikta mot människor. Det sker
              i en tid när människor funderar över om de har råd att betala
              huslånen.
            </seg>
            <seg n="099aa6bf">
              Jag har jättesvårt att förstå hur låginkomsttagare i Sverige
              skulle kunna ha lättare att bidra till konsumtionen när ni ska
              ha en sådan skattechock riktad just mot de grupper som har det
              allra svårast.
            </seg>
            <seg n="b01227a5">
              Jag håller med om att det är svåra tider för väldigt många, och
              det är väldigt många som är oroliga. Det är därför som vi organiserar
              arbetet med lokala och regionala samordnare på det sätt vi gör.
            </seg>
            <seg n="817031bb">
              Vi menar att de strukturer och de organisationer vi har i Sverige
              i dag ska finnas där när det är besvärligt. Vi har Arbetsförmedlingen,
              Försäkringskassan, Almi och alla dessa organ som är till för att
              hjälpa människor som behöver hjälp.
            </seg>
            <seg n="e50ffaf6">
              Jag har sagt det förut: Det är inte bara när det är spegelblankt
              på havet som de ska agera. Det är framför allt när det är lite
              kuling och lite storm som de ska finnas där med sin kompetens
              och sina resurser för att kunna hjälpa människor. Sedan ska vi
              se till att de fungerar så väl som möjligt.
            </seg>
            <seg n="e3383b97">
              Jag nämnde i mitt interpellationssvar att företag som har haft
              svårt att låna pengar i dag kan vända sig till Almi för att få
              hjälp, och vi har tillfört 2 miljarder kronor. Vi har tillfört
              5 miljarder kronor till Svensk Exportkredit för att hjälpa företag
              som nu får jobb utomlands att kunna ta hem de jobben och erbjuda
              att producera det som efterfrågas. Det är så vi rustar systemen.
            </seg>
            <seg n="fead09bc">
              Om vi inte får ordning på det finansiella systemet inte bara
              i Sverige utan också i övriga Europa har vi väldigt stora bekymmer.
              Finansminister Anders Borg är precis nu på Ekofin i Bryssel och
              diskuterar den frågan. Vi har ett finansiellt system i Europa
              som ännu inte är på plats. Det är vad som gör att både stora och
              små företag har svårt att få låna pengar.
            </seg>
            <seg n="ae967657">
              Det som nu behövs är mer av samsyn, koordinering och samarbete.
              Vi har utsett lokala och regionala samordnare som hade en träff
              här i fredags. De rapporter som kommer utifrån landet är att arbetet
              pågår för fullt. Man försöker att kraftsamla kring det som är
              de regionala och lokala resurserna.
            </seg>
            <seg n="2b4c65b5">
              Jag tror att det är en framtida arbetsmodell som kommer att fungera
              väl. Om vi vässar verktygen och ser till att verktygslådan är
              full kan företag, fackliga organisationer, samordnare, kommuner
              och andra samverka för att åstadkomma utbildningsinsatser, företagssatsningar,
              framtidsstrategier och annat.
            </seg>
            <seg n="60f6705b">
              Jag vill bara tala om för Börje Vestlund att också Helsingforss
              län har en samordnare, och han heter Per Unckel. Det kanske inte
              har nått Börje Vestlund, men så är i varje fall fallet. Vi har
              försökt att täcka upp så gott vi har kunnat på de ställen som
              finns runt om i landet med regionala och lokala samordnare.
            </seg>
          </u>
          <note type="speaker" n="87687fed">
            Anf. 7 BÖRJE VESTLUND (s):
          </note>
          <u who="borje_vestlund_da672f" xml:id="i-ff13c55336aa42af-1" n="eec6c995">
            <seg n="7febf988">
              Fru talman! Det är intressant att se när Maud Olofssons stödtrupper
              går upp i debatten. Då vill man tala om det så kallade utanförskapet
              och skattehöjningar. Men det är totalt tyst hörde ni det? om vad
              regeringen borde göra för att lösa krisen. Det finns praktiskt
              taget ingenting i verktygslådan.
            </seg>
            <seg n="96054392">
              Det talas om regionala samordnare. Det var en modell som vi uppfann
              under den förra krisen. Då hade vi regionala samordnare i några
              av dessa fall med stor framgång. Det är bra att regeringen tar
              efter ett bra förslag. Det tycker vi socialdemokrater är riktigt
              bra.
            </seg>
            <seg n="c5ee78af">
              Det vi efterfrågar i den här debatten är: Vilka offensiva åtgärder
              är regeringen beredd att sätta in i form av stimulanser på olika
              sätt och för att förbättra villkoren för de små företagen? Det
              gäller inte minst de små tjänsteföretagen.
            </seg>
            <seg n="0d6cf97e">
              Om man går upp i debatten och talar om Helsingforss län och nämner
              Astra Zeneca har man i samma ögonblick också glömt bort alla små
              tjänsteföretag som är den vanligaste typen av företag i just Helsingforss
              län.
            </seg>
            <seg n="0d36e1c8">
              Jag kan bara ta ett exempel. När Sahlgrenska varslade 500 personer
              var det nästan lika många som blev varslade i de små tjänsteföretagen.
              Det är ingen liten grupp människor i företag som kanske har femtio
              anställda. Det är en ganska stor grupp.
            </seg>
            <seg n="d622e4a8">
              Maud Olofsson säger återigen: Sverige ligger väl till. Hur länge
              gör Sverige det? Jag måste erkänna att när jag tillsammans med
              mina kamrater i näringsutskottsgruppen satt och diskuterade höstens
              arbete någon gång i augusti månad jag påminde mig om det just
              i dag tror jag inte att någon av oss då hade en minsta lilla uppfattning
              om åt vilket håll det barkade.
            </seg>
            <seg n="7c9600f0">
              Visst hade vi hört talas om och visste att det någon gång kommer
              en lågkonjunktur. Den kunde komma ganska nära. Men vi trodde inte
              att det var så nära att det skulle blåsa upp storm, och kanske
              till och med orkan, bara ett par månader senare.
            </seg>
            <seg n="1b6efd8d">
              Det är den verklighet vi alla lever i. Jag anklagar inte regeringen,
              Maud Olofsson eller någon annan i majoriteten för att man inte
              kunde se det så tidigt. Men faktum är att många blev tagna med
              en viss kraft vid just detta tillfälle.
            </seg>
            <seg n="d967180c">
              Den andra argumentationen ni vill göra är att ni vill tala om
              de förslag till skattehöjningar som vi har. Det är en sådan sak
              som ni kan, och därför förstår jag att ni vill diskutera det.
              Men nu är det ni som ska svara på frågorna.
            </seg>
            <seg n="48b80dbf">
              Vad är det konkret som ni ska göra åt krisen? Verktygslådan är
              tom. Maud Olofsson svarar ungefär på samma sätt som hon svarade
              på min interpellation om livsmedelsdelegationen i förra veckan.
              Det är samma åtgärder som föreslås. Det ska räcka till detta den
              här gången. Men sanningen, Maud Olofsson, är ju att de generella
              åtgärder du rabblar upp gång efter gång ska räcka till allt, från
              att satsa på företag till att göra det lättare för människor,
              att tillsätta en livsmedelsdelegation eller, som i det här fallet,
              att lösa krisen.
            </seg>
            <seg n="645e74ca">
              Vi socialdemokrater frågar oss: Vad är det som kommer i nästa
              omgång? Vad är det vi måste göra för Sverige? Vi har en del svar
              på detta, kanske inte alla men vi försöker i alla fall att föra
              en offensiv politik. Vad har regeringen i detta sammanhang?
            </seg>
          </u>
          <note type="speaker" n="7e5b4895">
            Anf. 8 MONICA GREEN (s):
          </note>
          <u who="monica_green_0b84cd" xml:id="i-1058a49023d306eb-1" n="2fcc1d6b">
            <seg n="f5a51874">
              Fru talman! Tack så mycket för diskussionen, den behövs verkligen.
            </seg>
            <seg n="2d838977">
              Nu säger Maud Olofsson att det blir mycket värre om sossarna
              styr. Jag kan upplysa Maud Olofsson om att det är den borgerliga
              regeringen som styr för närvarande. Det är ni som styr nu. Det
              är ni som ska hantera krisen. Vi har lagt fram en mängd förslag
              på åtgärder. Om ni inte köper alla, men ta några då! Stå inte
              bara handfallen och säg att det räcker med det ni föreslog i augusti
              när ni utgick från siffror som alla bedömare nu har sagt att vi
              får räkna om. Det som regeringen trodde skulle ske under nästa
              år stämmer inte eftersom man då inte alls räknade med en så hög
              arbetslöshet som det nu blir. Man får helt enkelt se till att
              anpassa sin kostym efter det som inträffar. Och det är regeringen
              som styr.
            </seg>
            <seg n="0480837b">
              Maud Olofsson har varit i Bryssel och säger att Sverige ligger
              väl till. Berätta det för de 1 140 Volvoarbetare som nu känner
              oro inför det nya ägarskapet! Berätta för dem att regeringen på
              inga villkor tänker gå in som ägare, inte ens tillfälligtvis.
              Vi tänker inte ens överväga det, säger Maud Olofsson. Vi ska inte
              ens överväga att gå in som temporär ägare till Volvo. Vi ligger
              så bra till i Sverige så vi behöver inte vidta några ytterligare
              åtgärder, säger Maud Olofsson. Berätta hur ni har tänkt er med
              Volvo!
            </seg>
            <seg n="f75dd9e7">
              Maud Olofsson svarade inte på min fråga om ROT-avdraget. Det
              skulle hjälpa mycket för dem som jobbar inom byggindustrin. Ni
              har ju sett till att byggbranschen har stannat av eftersom ni
              har tagit bort stödet till nyproduktion. Därför har byggnationen
              stannat av. Därför drabbas också träindustriarbetarna, bland annat
              de som jobbar i Tidaholm. Jag nämner mina hemorter därför att
              jag tycker att det är viktigt att kunna lyfta in även lokala exempel
              i en riksdagsdebatt.
            </seg>
            <seg n="c870ab0c">
              Det är möjligt att man ska lyfta blicken, men jag kan göra båda
              delarna. Jag kan göra flera saker samtidigt. Jag kan titta på
              Skaraborg, de orter som blir drabbade där och varje människa som
              nu är orolig för sitt jobb, samtidigt som jag tittar på EU:s krispaket.
            </seg>
            <seg n="b889740d">
              De åtgärder som jag räknade upp i mitt förra inlägg kommenterade
              inte Maud Olofsson: stimulanspaket som behöver komma i rätt tid,
              som ska vara tidsbegränsade och riktas in på källan till det ekonomiska
              problemet, till exempel på de arbetslösa. De ska vara samordnade.
            </seg>
            <seg n="c4bbbd0d">
              Maud Olofsson kommenterade inte det som jag räknade upp. Det
              är från Barrosoplanen. Maud Olofsson brukar säga att det är den
              borgerliga regeringens budget som Barroso har byggt sin plan på.
              Vi kan ju i Barrosoplanen läsa många åtgärder om hur man ska trygga
              ekonomin, bland annat för de arbetslösa.
            </seg>
            <seg n="5added70">
              Förra veckan var Mona Sahlin och jag på Volvo i Skövde där 580
              anställda har varslats i dag. Det finns fler varslade i Skövde
              men bland annat är det dessa. Det första som mötte oss när vi
              kom in var en stor skylt på väggen där det stod: Sänkt a-kassa
              ger inte flera jobb, det ger bara fattiga arbetare.
            </seg>
            <seg n="ffda8566">
              Till dem säger Maud Olofsson nu: Sverige ligger så bra till.
              Vi behöver inte oroa oss. Jag tycker att det är skrämmande att
              regeringen är så tafatt och känner sig nöjd: Vi har redan gjort
              allt. Det är vår förtjänst att det var högkonjunktur, har vi hört
              i inläggen här.
            </seg>
            <seg n="cbb1d3a4">
              Många vet ju nu att det var en högkonjunktur. Det var bra att
              många nya jobb tillkom under era första år och vårt senaste år
              vid regeringsmakten. Det var jättebra. Men nu är vi i en lågkonjunktur,
              och det är nu som åtgärder måste sättas in och finnas på plats.
            </seg>
          </u>
          <note type="speaker" n="270a92fa">
            Anf. 9 STAFFAN DANIELSSON (c):
          </note>
          <u who="staffan_danielsson_d9e83c" xml:id="i-59460bf51a0b4e0b-1" n="c404678e" next="i-38cccbc2c3bb3a7e-1">
            <seg n="acc19fcb">
              Fru talman! Det är en viktig debatt, och det är en viktig situation
              för världen och för Sverige. Det är bra att Sverige har en stark
              ekonomi, och det är bra att vi har mycket färre i utanförskap
              och som utnyttjar våra kollektiva ersättningssystem som nu kan
              tas i anspråk när folk hamnar i problem. Där står regeringen i
              full beredskap. Börje Vestlund sade att regeringen inte gör någonting,
              medan den öser på med en rad olika förslag, som jag sade, mest
              varje dag.
            </seg>
            <seg n="ebb410da">
              Grunden för ett lands välfärd och dess styrka när det gäller
              att klara kriser är ändå den generella politik som ger ett starkt
              och konkurrenskraftigt näringsliv, som ger goda förutsättningar
              för företagen och som ger förutsättningar att klara den internationella
              konkurrensen så att man långsiktigt ska kunna starta och vidmakthålla
              företag. Det är det som är styrkebältet de senaste två åren. Jag
              vill upprepa det. Hade inte Sverige tagit den i många fall tuffa
              medicin som vi har fått kritik och stryk för opinionsmässigt och
              prioriterat att få fler i arbete hade Sverige varit rätt illa
              ute nu.
            </seg>
            <seg n="927d94aa">
              Rent konkret tycker jag att Börje Vestlund har fel. De arbetsmarknadspolitiska
              instrumenten finns ju på plats. Tack vare att så många människor
              har gått från utanförskap till arbete finns det goda resurser
              i systemet. Behövs det flera insatser har ju regeringen, som näringsministern
              har sagt, full beredskap att sätta in dem när behoven uppkommer.
              Vi har ju varsel än så länge. Vi har inte uppsägningar. Det ekonomiska
              stimulanspaketet finns på plats med nästa års budget. Även här
              finns goda ekonomiska muskler för ytterligare välavvägda insatser
              när så erfordras.
            </seg>
            <seg n="655c5de6">
              70 miljarder i skatteschock föreslår Socialdemokraterna. Ta över
              ägandet av Volvo! Ökade kostnader för a-kassan uppåt 10 miljarder
              föreslås. Höj barnbidragen till jul! Det är skarpa förslag, men
              jag tror inte att det är rätt medicin för Sverige.
            </seg>
          </u>
          <note n="cc03b478">
            Anf. 10 GUNNAR ANDRÉN (fp):
          </note>
          <u who="staffan_danielsson_d9e83c" xml:id="i-38cccbc2c3bb3a7e-1" n="c404678e" prev="i-59460bf51a0b4e0b-1">
            <seg n="4efcb1b3">
              Fru talman! Jag håller också med om att det här är en viktig
              debatt. Det är inte så att det är bara regeringen som har ansvaret,
              men det är riktigt så till vida att det är regeringen som styr
              landet. Det är jag väldigt tacksam för.
            </seg>
            <seg n="1629ccaf">
              Jag upprepar den fråga som jag alltid ställer här nu: Vad är
              det för stimulans till arbetarna i Göteborg att man ska höja inkomstskatterna
              nästa år med 24 miljarder kronor? Hur många fler Volvobilar blir
              sålda genom detta? Det tycker jag att ni som är från Skövde, Helsingfors,
              Tidaholm och Kosta måste svara på: Hur många nya Volvobilar blir
              det som man kan köpa om man höjer skatten med ytterligare 24 miljarder
              kronor? Det är mycket viktigt att svenska folket får klart för
              sig att den stimulans som ni vill ge tar ni faktiskt från vanliga
              människors plånböcker. Ni vill ta ytterligare 24 miljarder kronor
              av dem nästa år. Det tycker jag är alldeles fel.
            </seg>
            <seg n="01d76614">
              Jag är väldigt glad att det inte är Socialdemokraterna som styr
              det här landet just nu. Då skulle det inte vara så roligt.
            </seg>
            <seg n="7e33cc4e">
              Men det är klart att det är viktigt att på många orter se till
              att det blir utvecklingskraft också. För att hålla oss till Börje
              Vestlunds och min valkrets kan jag säga att vi tidigare har sett
              att man är på väg att lägga ned en pappersfabrik i Hallstavik.
              Detta är mycket allvarligt för en sådan ort. Den ligger visserligen
              i Helsingforss län, med Sveriges största arbetsmarknad, men i
              Hallstavik är det en fruktansvärd katastrof att de gör detta.
              Det beror på att det dessvärre inte finns avsättning för papper
              i den utsträckning som det har funnits tidigare. Vi kan också
              notera att man i Kanada har stängt av ungefär 20 pappersmaskiner.
              Det är nog inte så roligt där heller.
            </seg>
            <seg n="93fd2156">
              Det är klart att vi måste se till att de människor som drabbas
              har en framtid. Det kan man inte göra genom att sprätta ut pengar.
              Man måste se till att de placeras ordentligt så att de ger sysselsättning
              i framtiden.
            </seg>
          </u>
          <note type="speaker" n="bdcf86b2">
            Anf. 11 ANDERS ÅKESSON (c):
          </note>
          <u who="anders_akesson_461949" xml:id="i-d540c9add3c90ecb-0" n="4dd40d88">
            <seg n="d9388705">
              Fru talman! Det är bra att vi sedan hösten 2006 i det här landet
              har fört en politik som gjort att 180 000 fler hade ett jobb att
              gå till i morse och att vi i det här landet i dag har finansiella
              resurser att möta krisen. Det gör skillnad. I det här landet har
              vi en regering som i sin budgetproposition, som lades fram i september,
              hade förmågan att förutse och därmed lade fram resurser att möta
              krisen. Det var ett reformpaket på 32 miljarder som bland annat
              innehåller sänkta arbetsgivaravgifter som innebär en avlastning
              för kostnader både i företag och i offentlig sektor. Det är en
              regering som till skillnad från den förra haft förmåga att utnyttja
              högkonjunkturen. Politik gör skillnad.
            </seg>
            <seg n="a8879208">
              Fru talman! Jag skulle vilja göra ett par reflexioner med anledning
              av den debatt som förs här och nu. Självklart delar jag den oro
              som både interpellanter och minister ger uttryck för.
            </seg>
            <seg n="22ddc6d2">
              Den ena reflexionen är de problem med smittoeffekter som ministern
              tar upp i sitt svar till interpellanterna, det vill säga hur i
              dag friska, starka företag riskerar att smittas av en lågkonjunktur
              och en finansiell kris för att det finansiella systemet inte fungerar.
              Det är företag som egentligen har god produktion och stark ekonomi,
              men ekonomin som smörjmedel runt omkring dem fungerar inte.
            </seg>
            <seg n="8d1aab0b">
              Det handlar också om behovet av den regionala mobiliseringen.
              Det är väldigt länge sedan, fru talman, som vi trodde på staten
              som ende räddaren när det uppstår problem. Det är rätt länge sedan
              vi trodde på att paket uppfunna, insnodda i vackert omslagspapper
              och försedda med krullsnören någonstans i Helsingfors men avsedda
              för Småland eller Skaraborg gjorde så stor skillnad.
            </seg>
            <seg n="c8625f01">
              Därför är det bra, och det upplever jag konkret i mitt hemlän,
              med resursförstärkningen till Almi på 2 miljarder och resursförstärkningen
              till Exportkreditnämnden på 5 miljarder. Därför är det bra med
              det stabiliseringspaket som vi i riksdagen har fattat beslut om
              när det gäller banksystemet så att det över tiden ska kunna börja
              fungera. Det ger förutsättningar för de friska företag som finns
              att ta sig genom krisen.
            </seg>
            <seg n="cfa3a302">
              Därför är det bra att regeringen nu tillsätter de regionala samordnarna
              som får en direktaccess till regeringen. De stängs inte ute från
              regeringen utan får möjlighet att föra en dialog med regeringen
              direkt. Man har också tvärkopplat en rad av regeringens departement.
            </seg>
            <seg n="72827f3a">
              Det blir inga fluffiga paket av det, däremot en rad konkreta
              och lokalt anpassade lösningar som får stöd i den lokala och regionala
              verkligheten. Vi tror också att de i långt större utsträckning
              än de vackra paketen omsätts i handling.
            </seg>
            <seg n="fd78434a">
              Nu gäller det att rusta samhället och företagen för att de ska
              komma igenom lågkonjunkturen. Det handlar också om att oändligt
              mycket bättre rustad komma ur den i den högkonjunktur som finns
              på andra sidan.
            </seg>
            <seg n="d54b1a79">
              Därför, fru talman, skulle jag vilja avsluta med en fråga till
              ministern. Jag vet att ett arbete har inletts och drivits med
              intensitet syftande till att regelförenkla och administrativt
              avlasta företagen. Finns det möjlighet att intensifiera det? Och
              är regeringen öppen för ytterligare åtgärder på området?
            </seg>
            <seg n="4ba0361b">
              Jag tror, fru talman, att det också skulle kunna vara en av de
              generella och verkningsfulla åtgärder som svenskt näringsliv och
              svensk arbetsmarknad just nu har stor nytta av.
            </seg>
          </u>
          <note type="speaker" n="8b03ce99">
            Anf. 12 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-f158c3e10818c1f5-0" n="bf875cbe">
            <seg n="5df97316">
              Fru talman! Politik gör skillnad, säger Anders Åkesson. Ja, det
              är sant. Det får mig osökt att tänka på alla snart 40 000 som
              nu är varslade och som så småningom kommer ut i arbetslöshet med
              en försämrad a-kassa. En industriarbetare, mina arbetskamrater
              hemma på fönsterfabriken, kommer att efter skatt få omkring 11
              000 kronor i månaden.
            </seg>
            <seg n="220eedd5">
              Ja, politik gör skillnad. Det är en av orsakerna till att vi
              i vårt stimulanspaket har med en höjning av det som handlar om
              a-kassan.
            </seg>
            <seg n="56fecbff">
              Det är också intressant när Staffan Danielsson säger: Vi har
              full beredskap för att möta krisen. Jag antar att det är därför
              man har gjort försämringarna i a-kassan och sänkt förmögenhetsskatten.
              Det har de ju nytta av nu, de som i dagarna har gått ut i arbetslöshet,
              de som har varit anställda på Profilgruppen. För de är nämligen
              inte varslade längre. Där är förhandlingen klar. De har gått ut
              i arbetslöshet.
            </seg>
            <seg n="1b04d8dc">
              Deras vd sade till mig för ett par veckor sedan: Carina, nu när
              du är uppe i Helsingfors måste du försöka övertyga regeringen
              så att vi får ett stimulanspaket som gör att våra arbetstagare
              kan vara redo att komma tillbaka i arbete när krisen har vänt.
            </seg>
            <seg n="e1550cb1">
              En av mina frågor till Maud Olofsson är: Kommer det någon form
              av kompetenslyft till arbetstagare för att Sverige ska vara rustat
              i en framtid när konjunkturen vänder?
            </seg>
            <seg n="199c3b4f">
              Något som jag slås av därutöver i svaret är att ministern skriver
              att Sverige så här långt har klarat sig långt mycket bättre än
              andra länder. Jag undrar om de 40 000 personerna runt om i Sverige
              som nu är varslade känner sig tillfreds med det: O, vad tryggt
              det blir för mig nu, eftersom Sverige ligger så bra till!
            </seg>
            <seg n="f01d89bb">
              Maud Olofsson, jag tror inte att det räcker. Det handlar om vad
              vi kan göra i Sverige. Det är bra med de insatser som regeringen
              har gjort vad det gäller Almi och exportkredit. Det gäller också
              de samordnare som finns runt om i vårt land. Men problemet för
              samordnarna är att de inte har några resurser.
            </seg>
            <seg n="0ca5a3f4">
              Det är bra att man samlar industrin, företagen, Arbetsförmedlingen,
              Försäkringskassan och andra, Almi och så vidare, runt om i våra
              län och för en diskussion om vad vi kan göra. Men det hjälper
              inte om man inte har några pengar i verktygslådan. Det är det
              som saknas.
            </seg>
            <seg n="812ae985">
              Arbetsförmedlingen har fått mindre pengar till att jobba med
              de arbetslösa. Hur ska man då kunna möta dem, när man har nästan
              dubbelt så många arbetslösa inom de närmaste månaderna, utan att
              få något i sin verktygslåda?
            </seg>
            <seg n="056f4c82">
              Det handlar också om företagen och deras problem med krediter.
              Vi ser nu hur de stora företagen på bekostnad av de små förlänger
              kredittiden. Man meddelar att från och med ankomstdatum här och
              nu blir det 45 dagar. Det gör att många småföretagare runt om
              i vårt land faktiskt får ställa in betalningarna. Ibland är det
              inte på grund av att de har låg orderingång utan på grund av vad
              stora företag gör vad det gäller kredittiden.
            </seg>
            <seg n="480b364f">
              Tänker ministern göra något åt detta? Det behövs snabba åtgärder
              även i detta, utöver det som handlar om resurser i verktygslådan
              för samordnarna.
            </seg>
          </u>
          <note type="speaker" n="d1ad490b">
            Anf. 13 CARL B HAMILTON (fp):
          </note>
          <u who="unknown" xml:id="i-282629ae60d8a388-0" n="ca7a8142">
            <seg n="81f39f73">
              Fru talman! Det är en allvarlig situation i svensk ekonomi, och
              inte bara i svensk utan även i internationell. Det är det som
              gör den här situationen annorlunda än till exempel den i början
              av 1990-talet. Då var vi i djup kris, men omvärlden var inte berörd
              på samma sätt. Det är en viktig skillnad.
            </seg>
            <seg n="12390226">
              Börje Vestlund säger att regeringen ska lösa den här krisen.
              Då ska regeringen inte bara styra Sverige utan världen. Det var
              möjligen en felsägning av Börje Vestlund, men det är i alla fall
              en illustrativ felsägning. Det vittnar om att den här frågan bara
              kan lösas i samarbete, som Maud Olofsson tidigare sade, med de
              andra europeiska länderna.
            </seg>
            <seg n="ce072994">
              Det handlar om att lösa upp den propp i kreditsystemet som nu
              finns, att få bankerna att fungera, att få dem att bevilja lån
              och att sänka räntorna. Det är roten till det onda. Det är det
              som är roten till de akuta varslen.
            </seg>
            <seg n="aa30f541">
              Försöker man inte bekämpa det ursprungliga problemet har man
              gett upp. Det är det som Socialdemokraterna gör. Ni går direkt
              över till frågan vad man ska göra med dem som är arbetslösa. Låt
              oss till en början fokusera på två frågor, inte bara på den andra
              frågan om de arbetslösa. Börja med frågan om dem som är varslade
              och riskerar att varslas och åtgärder mot den situationen!
            </seg>
            <seg n="38cd0c15">
              Jag vill bara påminna dem som lyssnar om att Socialdemokraterna
              i en framtid tänker sig att samarbeta med partier som är emot
              europeiskt samarbete, som vill försvaga det europeiska samarbetet.
              Det är tvärstopp om den rödgröna röran skulle få makten i landet
              när det gäller att driva en effektiv politik mot en sådan här
              kris på europeisk nivå.
            </seg>
            <seg n="854c2baa">
              Jag tillhör gärna det som Börje Vestlund lite föraktfullt kallar
              för Maud Olofssons stödtrupper, så jag tror att det hon de senaste
              dagarna har sagt om Volvo har varit helt rätt. Det har inte varit
              populärt, särskilt inte i Göteborg, men jag är glad att Maud Olofsson
              har visat detta civilkurage.
            </seg>
            <seg n="bed30069">
              Jag tror att det är väldigt viktigt för Sverige att vi har en
              rollfördelning mellan vad staten ska göra och vad den privata
              företagsamheten ska göra. Som Maud Olofsson också har varit inne
              på: Problemet är att börjar man med att stödja fordonsindustrin,
              Volvo, sedan Saab och så vidare är man ute på ett sluttande plan,
              och vi vet inte vad konsekvenserna blir för skattebetalarna.
            </seg>
            <seg n="e17187bd">
              Regeringen har, vilket redan har sagts här, lagt fram en budget
              som är expansiv i ett europeiskt perspektiv. Det är ungefär 1
              procent av bruttonationalprodukten, alltså ungefär 33 miljarder
              kronor. Vad de fortsatta åtgärderna blir beror på om man lyckas
              lösa upp finanskrisen men det beror också på vad Riksbanken gör.
              Detta har sagts tidigare. Ju mer Riksbanken förmår stimulera ekonomin,
              desto mindre blir trycket på finanspolitiken. Om Riksbanken som
              exempel sänker räntan med 1 procent och vi har en total låneskuld
              i landet på kanske motsvarande bnp, det vill säga 3 300 miljarder,
              är det i första omgången en stimulans på 33 miljarder.
            </seg>
            <seg n="0376b4b3">
              Nu blir det inte så mycket eftersom hushåll och företag tack
              och lov kan dra av en del på skatten. Låt oss alltså säga att
              det blir någonstans mellan 10 och 15 miljarder. Det är en väsentlig
              åtgärd som man måste ta hänsyn till i den förda finanspolitiken.
            </seg>
            <seg n="2f791ed4">
              Det är också så, och det vet socialdemokraterna här, att frågan
              om ytterligare åtgärder kommer upp i finansutskottet redan före
              jul. Och är det någonting regeringen har sagt så är det att vi
              har en hög beredskap för ytterligare åtgärder, inte bara före
              jul utan också efter jul fram till vårpropositionen. Dessa åtgärder
              får dock bli beroende av hur finanskrisen löser upp sig och vad
              Riksbanken gör.
            </seg>
            <seg n="8296b415">
              Där var visst min talartid ute.
            </seg>
          </u>
          <note type="speaker" n="551f148f">
            Anf. 14 SYLVIA LINDGREN (s):
          </note>
          <u who="sylvia_lindgren_9fe69e" xml:id="i-9883fb28bc285d8b-0" n="c1d84a62">
            <seg n="7d6b67f2">
              Fru talman! Jag begärde ordet med anledning av det Börje Vestlund
              också har tagit upp: Det finns en stark oro ute i hela landet
              och också i storstadsregionerna i förhållande till det klimat
              vi befinner oss i i dag, inte minst när det gäller varsel och
              konkurser. Jag tror att det är oerhört viktigt att poängtera att
              människor oroar sig även här i storstadsregionen, även om man
              kanske tycker att det alltid finns jobb och att det alltid går
              att lösa på ett eller annat sätt. Men så är inte fallet.
            </seg>
            <seg n="39cb9f54">
              Dessutom har Monica Green på ett väldigt tydligt sätt tagit upp
              att det är de som inte har fasta jobb som i första hand får gå.
              Många av de nya jobben är inte tillsvidareanställningar, vilket
              naturligtvis har skapat svårigheter.
            </seg>
            <seg n="b2b31680">
              Ett gott företagsklimat betonas i svaret från Maud Olofsson,
              och det är väl ingen som säger emot detta. Det har vi jobbat med
              från socialdemokratiskt håll. Det är ingen tvekan om att vi fick
              fler företag under den tid som Socialdemokraterna hade majoriteten.
              Fler och fler fick också jobb.
            </seg>
            <seg n="733e4154">
              Det är klart att finanskrisen har en stor del i det som nu sker,
              ingen tvekan om det, men till finanskrisen ska man naturligtvis
              också knyta den otrygghet som människor känner. Lösa krisen, talas
              det om. Man hade faktiskt kunnat mildra krisen genom arbetsmarknadspolitiska
              åtgärder som jag påstår har satts ur spel. Hade man inte försämrat
              a-kassan så att en halv miljon människor nu står utanför är det
              klart att tryggheten hade sett annorlunda ut. Om arbetsmarknadsutbildningarna
              hade varit kvar på en skälig nivå så att man också hade kunnat
              kompetensutveckla, ja, då hade det sett annorlunda ut.
            </seg>
            <seg n="61f7bed1">
              Jag kan vara så fräck att jag säger att det även gäller Arbetsmiljöverket.
              Hade vi haft forskningen kvar på Arbetslivsinstitutet och också
              pengar till Arbetsmiljöverket för att kunna utföra en riktig tillsyn
              så hade det sett annorlunda ut.
            </seg>
            <seg n="e157fe11">
              Det är klart att ingen säger nej till sänkt skatt. Det tror jag
              att alla vill ha, men vi måste väl också se att skatten är ett
              fördelningsinstrument. Därför ska vi göra skatten så rättvis som
              möjligt. Skatt betalar vi för att få en välfärd. Här låter det
              som om skatt är något som bara kommer den enskilda individen till
              del vid ett visst tillfälle. Men man måste se till helhetsperspektivet
              i det sammanhanget.
            </seg>
            <seg n="5b1de275">
              Jobb till varje pris jobben skulle prioriteras, och de som blev
              sjuka eller arbetslösa skulle betala kalaset. Det har vi sett
              effekterna av nu. Det är därför jag säger att lösa krisen, det
              tror jag inte att man gör så lätt, men nu försvårar man den ju.
              Den får sådana oerhörda konsekvenser i och med att man har tagit
              fel riktning från början. Det kan jag anklaga den borgerliga majoriteten
              och regeringen för.
            </seg>
            <seg n="5a952174">
              Det finns flera delar att titta på i det här. Vi har byggandet
              av hyresrätter, bostadsrätter. Hur många människor är det inte
              som känner sig lurade för att de har tvingats köpa sin bostad
              och nu sitter i en finansiell kris?
            </seg>
            <seg n="a05a067c">
              Det är många frågor som rör det bekymmer vi nu diskuterar, men
              diskussionen och oron måste tas på allvar.
            </seg>
          </u>
          <note type="speaker" n="fbe25f6e">
            Anf. 15 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-9d4f2e449fdc5a60-0" n="61493c5a">
            <seg n="d54a61c2">
              Fru talman! Jag hade inte heller tänkt hoppa in i debatten, men
              när jag läste svaret kände jag mig nödgad att göra det.
            </seg>
            <seg n="8f3a3c2c">
              Det handlar speciellt om den sista klämmen i svaret. Näringsministern
              skriver att regeringen har visat ett tydligt jobbfokus i politiken
              och ett stort ansvarstagande som ger trygghet i skakiga tider.
            </seg>
            <seg n="d60fbf95">
              Min fråga till näringsministern blir då: På vilket sätt kan vi
              avläsa tryggheten i de skakiga tiderna? Får vi höra det från företagsledare?
              Får vi höra det från organisationerna på arbetsmarknaden, alltså
              arbetsmarknadens parter? Vem är det som tydligt visar att det
              är på det sätt som ministern skriver?
            </seg>
            <seg n="353e1f73">
              Det finns en stark kritik från Svenskt Näringsliv och fackföreningarna.
              Jag har träffat ett antal företagsledare på mina resor ute i landet
              till företag som är drabbade av krisen. Jag måste säga att det
              de berättar för mig, den genomgående bilden, är faktiskt, Maud
              Olofsson, att man är förvånad över att regeringen är så passiv.
              Det är något som verkligen kommer inpå skinnet när man träffar
              dem. De säger att de är förvånade, för det är ett sådant skarpt
              läge därute.
            </seg>
            <seg n="db22d765">
              Man pratar väldigt mycket om att man måste kunna rädda den arbetskraft
              som man verkligen behöver, goda företag med goda produkter som
              det finns behov av. Men det är något som inte stämmer i det finansiella
              systemet.
            </seg>
            <seg n="2a7b2da8">
              Så var finns den trygghet som regeringen hänvisar till? Jag ser
              den ingenstans. Jag hör inte om den ute på företagen. Jag hör
              inte om den bland de varslade. Jag hör inte om den bland fackföreningsledare
              som sitter och svettas över svåra förhandlingar.
            </seg>
            <seg n="5686261b">
              Statsminister Reinfeldt sade vid sin frågestund att samordnarna
              landshövdingarna med mera skulle kraftsamla de offentliga resurserna.
              Det låter förstås jättebra. Näringsministern vet att jag har en
              stark erfarenhet av vad som hände vid nedläggningen av Norrsundets
              pappersbruk. Efter fyra månader lyckades ministern utse den nyblivna
              landshövdingen Barbro Holmberg till samordnare.
            </seg>
            <seg n="4b8b986c">
              Då kan man fråga sig vad dessa samordnare kunde göra och vad
              de kan göra i dag. Det blir ytterligare en fråga. Vad har de för
              möjligheter mer än att kraftsamla de offentliga resurserna? Vad
              innebär detta ordval? Det vore intressant att få höra vad man
              verkligen gör. Tidigare har man ställt ett rum till förfogande.
              Man kan se till att myndigheterna kan samlas runt detta bord.
              Man kan dricka en kopp kaffe. Man kan samla på sig uppgifter.
            </seg>
            <seg n="95dc1f93">
              Men var finns de offentliga resurserna någonstans? Och vilka
              är de? Finns det någon extra krona någonstans som man kan använda
              till detta? Och vad är det för typ av pengar? För vi vet att krisen
              drabbar hela landet just nu.
            </seg>
            <seg n="e24fec19">
              Ständigt säger man att man är förvånad över den passivitet som
              näringsministern och andra i regeringen visar. Här i svaret skriver
              man att stort ansvarstagande ger trygghet i skakiga tider. Låt
              oss få höra vilken bild ministern tänker på när tryggheten infinner
              sig! Jag ser den inte.
            </seg>
          </u>
          <note type="speaker" n="1c9658f5">
            Anf. 16 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-af43ac4c1f97612b-2" n="4939088d">
            <seg n="9c546ecc">
              Fru talman! När jag säger att Sverige ligger väl till är det
              en beskrivning av det relativa läge som Sverige har i förhållande
              till andra. Det är tack vare att vi har 180 000 färre i utanförskap
              som vi har resurser att satsa framåt. Det var därför vi hade 32
              miljarder när vi gjorde budgeten i höstas.
            </seg>
            <seg n="963385e7">
              Det satsar vi på infrastruktur. 10 miljarder i en närtidssatsning
              är väldigt mycket pengar. Det är den kraftfullaste närtidssatsning
              som någonsin har gjorts utöver plan. Det är väldigt bra nu när
              sysselsättningen viker, för då kan man gå till andra jobb. Vi
              får också vägar och järnvägar som fungerar när konjunkturen vänder
              igen.
            </seg>
            <seg n="7bedeab0">
              Det andra är forskning och innovation. Det handlar om att rusta
              oss nu för att ha affärsidéer och annat som vi kan jobba med när
              konjunkturen vänder. Det handlar om att använda den här tiden
              för att ta fram det.
            </seg>
            <seg n="ee0aee20">
              Utbildningsinsatser har nämnts här. Ja, vi tar fram extra resurser
              för yrkesutbildning, så att vi kan ha yrkesutbildad arbetskraft
              till de företag som faktiskt fortfarande på sina håll saknar yrkesutbildad
              arbetskraft.
            </seg>
            <seg n="7e3eea1c">
              Vi styr om resurserna inom den högre utbildningen till de orter
              där det finns efterfrågan från de orter som har platser över.
              Vi inför en yrkeshögskola, så att vi har en bra yrkesutbildning
              också som är eftergymnasial.
            </seg>
            <seg n="37eb02ee">
              Vi satsar också resurser på klimat- och energiområdet som innebär
              att vi nu energieffektiviserar och att vi satsar på de förnybara
              energikällorna. Det här är ett område där investeringar faktiskt
              sker i Sverige trots att det är besvärliga tider.
            </seg>
            <seg n="58a4403c">
              Vi ger mer pengar till de sämst ställda pensionärerna, så att
              de ska klara lite höjda bostadskostnader och annat som räntehöjningarna
              innebär. Vi satsar på psykiatrin. Vi satsar på vården. Vi satsar
              på skolan.
            </seg>
            <seg n="06002617">
              Det är resurser som tillförs tack vare att vi har gått från 1
              miljon i utanförskap till 180 000 färre i utanförskap. Det är
              så. Fler i arbete ger mer att dela på.
            </seg>
            <seg n="d554b23d">
              När det handlar om det som är nu, när det gäller samordning,
              är tanken att man ska använda de resurser som faktiskt finns.
              Jag tycker inte att det är riktigt hederligt av Socialdemokraterna
              att säga att det inte finns några pengar. Det finns pengar i våra
              system, och de ska användas till de människor som faktiskt behöver
              det.
            </seg>
            <seg n="8e1ac3ea">
              Det finns 1 ½ miljard kronor över i Arbetsförmedlingen som nu
              går att använda till de människor som blir varslade och eventuellt
              uppsagda. Låt mig också få påminna om att vi i dag har trygghetsförsäkringar
              för många av dem som blir varslade, där trygghetsråd och andra
              går in som har en bra verksamhet. Åtminstone historiskt har det
              varit 80 procent av dem som har gått igenom Trygghetsrådet som
              har kommit till ny sysselsättning.
            </seg>
            <seg n="1179472d">
              Vi har också sagt att om det behöver tillföras ytterligare resurser
              är vi beredda att göra det. Men det är klart att arbetsmarknadsutbildningar
              dras ned i en högkonjunktur. Låt mig påminna om att det var precis
              det som också Socialdemokraterna gjorde, och det är klok politik.
              Det är i lågkonjunktur vi ska rusta och vi kan höja arbetsmarknadsåtgärderna
              och med hjälp av duktiga människor på Arbetsförmedlingen faktiskt
              möta människors behov.
            </seg>
            <seg n="8e97a726">
              När det gäller olika idéer tycker jag att det är en bra sak att
              intensifiera regelförenklingsarbetet. Nu har vi också mycket av
              strukturerna på plats. ROT-avdrag tycker jag är en åtgärd som
              skulle kunna vara aktuell i sådana här sammanhang. Det har också
              Centerpartiet framfört tidigare, så det tycker jag är en klok
              åtgärd.
            </seg>
            <seg n="ad82539a">
              Jag tycker också att vi ska se om de utbildningsinsatser som
              vi har ute på företagen räcker eller om vi kan behöva göra andra
              saker. Det är den dialog som vi har med våra samordnare, om vi
              behöver rusta verktygslådan och stuva om lite grann i den. Vi
              vill nämligen utgå från de behov som finns hos människor på olika
              arbetsplatser för att sedan kunna ha bra struktur i arbetet.
            </seg>
            <seg n="5dfb2671">
              Jag vill bara nämna en sak utifrån Skaraborg. Jag ser att man
              nu har tagit fram ett Skaraborgsprogram, strategi för att säkra
              jobb och industriell framtid i Skaraborg. Det är ett bra initiativ
              för att se: Vad är det som vi kan göra nu för att rusta oss för
              högkonjunkturen?
            </seg>
            <seg n="4e22f499">
              Det är precis så arbetet också pågår runt om i vårt land. Jag
              tror att det finns mycket kraft, mycket energi. Vi ska rusta dem
              med verktygen. Vi ska rusta dem med resurserna, så att vi kan
              möta en högkonjunktur i ett ännu bättre läge än vad vi var i tidigare.
            </seg>
          </u>
          <note type="speaker" n="ea9a4a27">
            Anf. 17 BÖRJE VESTLUND (s):
          </note>
          <u who="borje_vestlund_da672f" xml:id="i-ff13c55336aa42af-2" n="eec6c995">
            <seg n="2854f617">
              Fru talman! Vi socialdemokrater har inte sagt att det saknas
              resurser. Vi har sagt att regeringen är för passiv. I den här
              debatten har det inte heller framkommit någonting om att regeringen
              skulle bli mer aktiv på det här området. Man säger att man avvaktar,
              men man har inga konkreta förslag.
            </seg>
            <seg n="71964d52">
              Låt mig först säga något om detta med Barrosoplanen, att Sverige
              ligger väl till. Ja, det är vi väl överens om i den här salen.
              Det har vi gjort ganska länge. I Lissabonstrategin brukar det
              ju vara så att Sverige är bäst i klassen. Det brukar vara någon
              liten del där vi inte är det. Det brukar gälla, om jag minns rätt,
              antalet nystartade företag. Det kanske har förändrats där vad
              vet jag? Men annars har vi legat bra till i Lissabonstrategin
              ganska länge.
            </seg>
            <seg n="4ee1bdb5">
              Det skulle vara intressant att se hur man skulle intensifiera
              regelförenklingarna, för det har inte hänt så mycket på det området.
              Man har satt upp en organisation. Men särskilt mycket regler har
              det inte kommit till.
            </seg>
            <seg n="dfaa624e">
              Låt mig bara påminna om att kammaren antog var det i torsdags
              nya regler som kommer att drabba företagen, inte minst när det
              gäller att hantera, i det här fallet, trängselskatter.
            </seg>
            <seg n="bee8454a">
              Jag tycker att det blir lite konstigt när regeringen sitter och
              pratar om att man har jobbfokus på sin politik. Jobbfokuset håller
              på att försvinna genom att fler och fler människor blir arbetslösa.
              För varje dag blir fler människor arbetslösa. Det kan inte jag
              kalla, fru talman, att man har jobbfokus på sin politik.
            </seg>
            <seg n="33f8a903">
              I det sammanhanget måste jag säga att man är aningslös i sin
              politik. Man har inga idéer för hur man ska förändra politiken.
              Man må ha haft hur framgångsrik politik som helst före denna finanskris
              som nu har kommit ned på den reala ekonomin. Men för närvarande
              har man inte, fru talman, några förslag på hur man ska förändra
              detta. Det är det som är så beklagligt när man sitter i Sveriges
              riksdag.
            </seg>
          </u>
          <note type="speaker" n="c510d21b">
            Anf. 18 MONICA GREEN (s):
          </note>
          <u who="monica_green_0b84cd" xml:id="i-1058a49023d306eb-2" n="2fcc1d6b">
            <seg n="3b50d19f">
              Fru talman! Först och främst vill jag beklaga att det är så passivt
              från regeringen. Jag tycker att det är tragiskt att se en regering
              som bara slår sig för bröstet och säger att allting är jättebra.
            </seg>
            <seg n="84714d38">
              Skaraborgsvisionen är jättebra för framtiden, men det hjälper
              inte dem som blir arbetslösa nu. När vi hade en extra genomgång
              i vårt fullmäktige på grund av den situation som vi nu har sade
              kommunchefen: Det behövs ett dubbelpaket. Det räcker inte med
              det som nu är. Han säger att det behövs både ett paket för komvux
              och en försörjning för dem som ska gå på komvux. Det räcker inte
              med en vision för framtiden. Det är bra, men det är inte tillräckligt.
            </seg>
            <seg n="e95ce389">
              Dessutom sade Anders Borg, när ni tillträdde, att det kommer
              att ta två år innan regeringens politik kommer att verka. Nu har
              det gått två år. Vad ser vi? Vad är det som har hänt i Sverige?
            </seg>
            <seg n="90152751">
              Under vårt senaste år vid regeringsmakten tillkom det 153 000
              nya jobb. Det var bra men inte tillräckligt bra. Vi hade velat
              ha ännu fler.
            </seg>
            <seg n="8baae8b3">
              Hur var det under ert första år vid regeringsmakten? Ni har ju
              varit så fantastiskt bra och sagt att det är nu jobben kommer.
              Hur många kom det? Ja, det kom 80 000. Det är också jättebra,
              men det är bara hälften så mycket som det var under vårt senaste
              år vid regeringsmakten.
            </seg>
            <seg n="961f0f2a">
              Hur många kommer det i år? Ja, er första bedömning var att ni
              trodde att det skulle bli 8 000, alltså en tvärnit. Nu ser vi
              att det inte kommer några alls. Dessutom kommer alla dessa varsel.
              Det är naturligtvis inte ert fel att det blir lågkonjunktur, men
              man skulle ha använt högkonjunkturen på ett mycket bättre sätt.
            </seg>
            <seg n="8eeea4d2">
              När det gäller finanskrisen var vi snabba med att sätta till
              garantiprogrammet här från riksdagen. Tyvärr har bankerna inte
              gått med. Det måste vi göra någonting åt.
            </seg>
            <seg n="c6f09fee">
              Ekonomer talar sig varma för detta. EU talar sig varmt för stimulanspaket.
              Fackförbund och bransch säger att det behövs stimulanser nu, att
              det behövs åtgärder nu.
            </seg>
            <seg n="687400e8">
              Ni har beredskap, säger ni. Men när kommer det här? När kommer
              ROT-avdraget, som Maud Olofsson tycker är bra? När kommer Kompetenslyftet?
              När kommer regelförenklingarna? Och när kommer satsningar på kommunerna?
            </seg>
            <seg n="6aa88675">
              Och om ni ska bygga vägar: Se till att bygga E 20, och se till
              att Västra stambanan byggs!
            </seg>
          </u>
          <note type="speaker" n="7db61ce1">
            Anf. 19 ANDERS ÅKESSON (c):
          </note>
          <u who="anders_akesson_461949" xml:id="i-d540c9add3c90ecb-1" n="4dd40d88">
            <seg n="3cc7d20c">
              Fru talman! Jag tolkar svaren från ministern som att bland annat
              arbetet med att intensifiera regelförenklingen kommer att fortsätta.
              Det är bra. Det är bra att vi för en politik i detta land som
              är både långsiktig och hållbar och förankrad i den verklighet
              som folk och företag har oavsett om det är Skaraborg eller Småland.
            </seg>
            <seg n="8ef95c3e">
              Till Elgestam vill jag säga att det viktigaste för de kamrater
              du har på fönsterfabriken i Lenhovda rimligen måste vara att de
              arbetar på ett sådant företag som har förutsättningar att även
              fortsättningsvis efterfråga deras kunskap och kompetens eller
              att andra företag på orten eller i regionen efterfrågar deras
              arbetskraft. Det måste vara långt viktigare att förutsättningarna
              att bedriva företagsamhet i vårt land är så goda att det är en
              god efterfrågan på arbetskraft inte att permanenta dem i ett utanförskap.
            </seg>
            <seg n="57a9301e">
              Därför är det bra att regelförenklingsarbetet, de sänkta arbetsgivaravgifterna
              och andra åtgärder kommer nu. Då är det bra, fru talman, att den
              just påbörjade upprustningen av väg 25 genom Småland äntligen
              kommer i gång, det vill säga att vi i denna regering går från
              prat till handling vad gäller infrastrukturen.
            </seg>
            <seg n="94171a82">
              Vestlund noterade i sitt inlägg att stödtrupperna var på plats.
              Ja, Vestlund, jag är både stolt och nöjd över att vara centerpartist
              och ingå som stödtrupp till Maud Olofssons regering. Vems stödtrupp
              är Vestlund? Är det den trupp som formligen sprutar ut disparata
              förslag just nu? Det enda vi hittills inte har sett på förslagslistan
              är lageruppbyggnadsstödet från 70-talet. Men det tipset, fru talman,
              kan jag bjuda på.
            </seg>
          </u>
          <note type="speaker" n="44ae2a06">
            Anf. 20 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-f158c3e10818c1f5-1" n="bf875cbe">
            <seg n="f5be76a4">
              Fru talman! Visst är personalen på fönsterfabriken i Lenhovda
              kompetent, Anders Åkesson. De har kunskap i dag när de lämnar
              sitt arbete. Men om de har otur och blir arbetslösa i två tre
              år kommer det att ha hänt mycket på arbetsmarknaden. Därför måste
              det skapas möjligheter att höja kompetensen under den tid man
              är arbetslös. Det är därför det är bra med arbetsmarknadsutbildningar
              som är anpassade efter hur arbetsmarknaden ser ut i den region
              man bor. Det är det som Maud Olofsson och hennes partikamrater
              brukar kalla Amspolitik.
            </seg>
            <seg n="dfd52067">
              Det är intressant när Maud Olofsson säger att det har blivit
              1 ½ miljard över på Arbetsförmedlingen. Det är väl tack vare de
              goda åren. Vi har dock uppfattat det som att man flyttar 1 ½ miljard
              inom Arbetsförmedlingen för att kunna möta varslen. Man tar pengarna
              från dem som står längst bort från arbetsmarknaden.
            </seg>
            <seg n="699548f0">
              I mitt tidigare inlägg talade jag om att samordnarna inte har
              fått några resurser i verktygslådan. Ett av verktygen är arbetsplatsförmedlare.
              Under två år har det försvunnit 800 platsförmedlare från våra
              arbetsförmedlingar. Det är klart att det spelar roll i en tid
              när man ska möta nya arbetslösa.
            </seg>
            <seg n="4b40fd24">
              Trygghetsrådet är bra för alla dem som får denna möjlighet. Men,
              Maud Olofsson, glöm inte bort att det bara är de som ingår i industriavtalet
              som får del av det! Alla andra får inte den möjligheten.
            </seg>
          </u>
          <note type="speaker" n="1d479005">
            Anf. 21 CARL B HAMILTON (fp):
          </note>
          <u who="unknown" xml:id="i-282629ae60d8a388-1" n="ca7a8142">
            <seg n="08b86b11">
              Fru talman! Det är en egendomlig debatt det här. Regeringen har
              haft ett större budgetöverskott och därmed ett större utrymme
              för expansiva åtgärder än kanske någon annan regering i Europa
              och någon annan regering i Sverige så länge jag kan minnas, vilket
              är ganska länge. Det innebär att vi har ett stort utrymme. Då
              blir regeringen beskylld för att vara passiv när man nu använder
              detta utrymme.
            </seg>
            <seg n="ef31962d">
              Sanningen är den att dessa överskott dessvärre smälter samman
              under 2009. Min bedömning mellan tummen och pekfingret är att
              vi under 2009 kommer att ha budgetunderskott. Det kommer att bli
              facit 2009.
            </seg>
            <seg n="4b8e85b8">
              När Socialdemokraterna vårdslöst kastar ur sig olika förslag
              och sprätter i väg pengarna innebär det att man också argumenterar
              för större budgetunderskott. Det kan man göra i lågkonjunktur,
              men man ska vara försiktig och säker på att man träffar rätt med
              de åtgärder som man vidtar, att de verkligen träffar människor
              och inte institutioner och företag. Det är människorna som blir
              arbetslösa, inte branscher till exempel.
            </seg>
            <seg n="010c3c11">
              Monica Green! Det är oseriöst att säga att Anders Borg började
              sin karriär med att säga att regeringens politik verkar efter
              två år och att säga att de varsel vi nu ser är ett resultat av
              hans politik. Det ligger i det uttalandet som du gjorde. Det är
              alldeles uppenbart för var och en som kan lyssna på radio och
              tv och läsa tidningar att det inte är Anders Borg som styr världen
              mot en finanskris. Anders Borg har förmodligen stor makt i Sverige,
              men han styr faktiskt inte världen. Det kanske vi på sätt och
              vis ska vara glada för.
            </seg>
            <seg n="c85124e7">
              Låt mig avsluta med att det är viktigt att man inte bara sysslar
              med arbetsmarknadspolitik utan är mer framåtsyftande med forskning
              och utvecklingsarbete.
            </seg>
          </u>
          <note type="speaker" n="a2e3dd2b">
            Anf. 22 SYLVIA LINDGREN (s):
          </note>
          <u who="sylvia_lindgren_9fe69e" xml:id="i-9883fb28bc285d8b-1" n="c1d84a62">
            <seg n="57d6675d">
              Fru talman! Efter att ha lyssnat på debatten är det ingen tvekan
              om att man funderar mycket på den strategi som den borgerliga
              regeringen gick till val på och också vann valet på, nämligen
              jobb till vilket pris som helst.
            </seg>
            <seg n="ced877f9">
              Man var så tydlig med att det var jobben som skulle komma i gång
              att man snabbt som sjutton drog ned på a-kassan, sjukförsäkringarna,
              arbetsmarknadsutbildningarna och så vidare. Det visar väl tydligt
              att man inte alls hade väntat sig den utveckling som vi har i
              dag. Man hade inte väntat sig att det skulle bli varsel, uppsägningar
              och konkurser i den utsträckning som det har blivit. Därför kan
              man mycket enkelt säga att strategin inte höll.
            </seg>
            <seg n="b2097018">
              Med 500 000 som står utanför a-kassan och bara en liten del som
              kan tillgodogöra sig 80 procent av a-kassan, ungefär 20 procent,
              har det naturligtvis slagit stenhårt. A-kassan är inte heller
              längre solidariskt finansierad, vilket är en mycket viktig del
              i a-kassans uppbyggnad i det sammanhanget.
            </seg>
            <seg n="cdbdd90b">
              Arbetsmarknadsutbildningarna drog man ned på. Företagarna sade
              att det inte kunde anställa, för det fanns inte kompetent arbetskraft.
              Det handlade om 90 000 jobb. Det var Svenskt Näringsliv som sade
              det, inte Socialdemokraterna.
            </seg>
            <seg n="9d2a2a9c">
              Regelförenklingar är också sådant som det bollas med. Alla tycker
              att dåliga regler ska göras enkla. Men vad har man gjort för till
              exempel tandvården? Den har överrösts med regler som har gjort
              att tandläkarna behandlar färre patienter i dag. Det beror på
              att administrationen har ökat. Det är så lätt att slänga sig med
              ord vars innebörd man sedan inte klarar av att förverkliga. Därför
              måste man se helheten. Jag beklagar att regeringen inte vill göra
              det.
            </seg>
          </u>
          <note type="speaker" n="25d9d12f">
            Anf. 23 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-9d4f2e449fdc5a60-1" n="61493c5a">
            <seg n="7a1f81c1">
              Fru talman! Det verkar nästan som att näringsministern skrev
              sitt manus den 22 september då regeringen lade fram sin budget.
              Hon håller sig enbart till det. Det är samma saker som kommer
              gång på gång. När företagsledare säger att regeringen är passiv,
              att man behöver hjälp och att något måste hända återkommer Maud
              Olofsson till sitt manus och talar om långsiktighet och så vidare.
              Men det behöver hända något nu på direkten.
            </seg>
            <seg n="5c2aef03">
              Ta detta med ROT-avdragen!
            </seg>
            <seg n="f09c96e3">
              Nu står näringsministern i riksdagens talarstol och slår sig
              för bröstet och säger att Centern har fört fram ROT. Varför sitter
              Centern i dag i skatteutskottet och säger nej? Vad är det som
              händer? Har Centern verkligen varit för detta? I skatteutskottet
              har de verkligen inte slagits för något ROT-avdrag.
            </seg>
            <seg n="adf70f06">
              Konkurserna duggar. Då går stödtrupperna det är inte Maud Olofssons
              regering, utan Fredrik Reinfeldts upp och pratar om att det är
              bra med regelförenklingar. I svaret står det att man ska förenkla
              regelsystemet för konkurser; konkurserna duggar.
            </seg>
            <seg n="7b5e7d91">
              Fortfarande kvarstår frågan: På vilket sätt har det visat sig
              att som det står i svaret tryggheten från Maud Olofsson och regeringen
              syns nu när det är skakiga tider? Kan Maud Olofsson svara på den
              frågan? På vilket sätt kan vi avläsa det?
            </seg>
            <seg n="cc7c145b">
              I stället för att enbart ursäkta ordvalet se sin egen förträfflighet
              kan väl Maud Olofsson också se de företag, företagare och anställda
              som befinner sig i otroligt skakiga tider. Alla ropar efter att
              något måste hända. Kliv upp ur passiviteten. Börja med något så
              enkelt som att säga ja till ROT. Varför sade man nej i dag?
            </seg>
            <seg n="ad311223">
              Jag hoppas att vi kommer att få höra något annat än talarmanuset
              framöver.
            </seg>
          </u>
          <note type="speaker" n="0c190105">
            Anf. 24 MORGAN JOHANSSON (s):
          </note>
          <u who="morgan_johansson_91c3d5" xml:id="i-4a1d1e7b06e4fdc6-0" n="f0063036">
            <seg n="fbeff468">
              Fru talman! Jag lyssnade till debatten på mitt arbetsrum och
              kunde inte låta bli att komma hit för att kommentera något av
              det som har sagts hittills.
            </seg>
            <seg n="642d6d25">
              Jag tror att det var Carl B Hamilton som sade att det här är
              en egendomlig debatt. Det är sannerligen en egendomlig debatt.
              Det är nästan en surrealistisk upplevelse.
            </seg>
            <seg n="acac0b66">
              Vi har alltså en situation där vi ser fram emot en arbetslöshet
              på 910 procent under nästa år. Det kan försvinna 100 000150 000
              jobb, säger de ekonomiska bedömarna.
            </seg>
            <seg n="a7726f73">
              Vi har en recession, kanske en tillväxtsänkning, alltså en sänkning
              av bnp på 1 procent, och då säger näringsministern att man har
              skapat 180 000 nya jobb och att om det blir fler i arbete så blir
              det mer att dela på. Det är de klämkäcka slagord som vi har hört
              under ett par års tid. Det fungerar ju inte längre, Maud Olofsson.
              Det är ett annat läge nu. Det är det som gör den här diskussionen
              så surrealistisk.
            </seg>
            <seg n="934dff3e">
              Jag var i Göteborg i veckan och kunde känna av den stämning som
              finns där. Maud Olofsson kan bli den näringsminister som får begrava
              Volvo. Fredrik Reinfeldt kan bli den statsminister som är statsminister
              under en period när kanske hela den svenska bilindustrin, om inte
              får läggas ned, så i varje fall reduceras till ett minne. Det
              är det vi har att hantera just nu. Det är en sådan kris vi har
              att hantera.
            </seg>
            <seg n="17fd7b79">
              Maud Olofsson säger: Allt vi har gjort har varit rätt. Nu kan
              vi sitta med armarna i kors, och nu ska vi vänta in det som kan
              komma ur de paket som vi har lagt fram. Vi behöver inte göra någonting
              längre.
            </seg>
            <seg n="b44b1870">
              Under tiden drabbas tiotusentals människor av varsel och uppsägning.
            </seg>
            <seg n="346b32d4">
              Om 100 000 jobb försvinner på ett halvår det finns de som tror
              att det mycket väl kan bli så är uppskattningsvis en fjärdedel
              av dem som drabbas människor som står utanför a-kassan. De får
              gå till socialkontoret och söka socialbidrag. Det är Maud Olofsson
              som har stökat till det på det sättet.
            </seg>
            <seg n="afdb8b12">
              Av de 75 000 som är kvar har en tredjedel 80 procent. De andra
              50 000 kommer att få sina inkomster reducerade med kanske upp
              emot hälften. Vad kommer de att få göra? En del kommer också att
              få ställa sig i socialbidragskön. Andra får sälja sina hus. Fastighetspriserna
              kommer att sjunka ännu mer, och människor får oerhörda bekymmer
              med sin privatekonomi.
            </seg>
            <seg n="1ed55228">
              Det slår på den privata konsumtionen. Faller den privata konsumtionen
              med 2 procent faller bnp med 1 procent; den privata konsumtionen
              är ungefär hälften av bnp. Då har vi den negativa spiralen i gång.
            </seg>
            <seg n="03a1325b">
              Det är därför vi nu säger till regeringen att ni måste agera.
              Ni måste göra någonting. Ni kan inte bara sitta med armarna i
              kors.
            </seg>
            <seg n="d441c106">
              Vi anklagar inte regeringen för att ha skapat den här krisen.
              Vi vet att det är en internationell finanskris. Det är vi fullt
              medvetna om. Men vi säger att ni har förvärrat den genom att ha
              undergrävt de sociala skyddssystemen i en sådan omfattning att
              det slår rakt in hos människor.
            </seg>
            <seg n="bce71775">
              Det hade inte varit fallet om vi hade haft en socialdemokratisk
              regering. Vi säger att en socialdemokratisk regering hade agerat
              också på kortare sikt och inte bara stått här och pratat om långsiktiga
              regelförändringar. Vi hade agerat även på kortare sikt och sett
              till att återställa förtroendet för svensk ekonomi och arbetsmarknadsläge.
            </seg>
            <seg n="9e36785f">
              Om du inte vill gå till historien som den näringsminister som
              hade ansvaret när en stor del av svensk industri försvagades allvarligt,
              ska du nog se till att agera och göra det nu, Maud Olofsson.
            </seg>
          </u>
          <note type="speaker" n="52e50a62">
            Anf. 25 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-af43ac4c1f97612b-3" n="4939088d">
            <seg n="7bc2e810">
              Fru talman! Låt mig först säga att om vi inte löser finanskrisen
              löser vi inte det andra. Det är så läget är. Därför jobbar vi
              allt vi kan för att dels få på plats de system som vi har beslutat
              om här, dels få europeiska överenskommelser som gör att finanssystemet
              fungerar på EU-nivå.
            </seg>
            <seg n="f5fff687">
              Det är många svenska företag som lånar på banker utomlands, men
              som nu kommer hem igen eftersom man inte får krediter. Det är
              många svenska små företag som inte får krediter på banker och
              som vi behöver hjälpa.
            </seg>
            <seg n="f064e6d4">
              Det är därför som den finansiella krisen måste lösas för att
              vi ska kunna lösa de andra delarna. Det är oerhört viktigt.
            </seg>
            <seg n="a8fd841d">
              Vi har haft jobbfokus i politiken. Vi har nått 80 procents sysselsättningsgrad,
              något som Socialdemokraterna aldrig nådde. 180 000 färre i utanförskap
              är resultatet efter två år. Jag är ganska stolt över att det är
              180 000 fler som nu kan ha en lön att leva på. Jag tycker att
              jobb är grunden för ett bra liv.
            </seg>
            <seg n="5942c0bc">
              Vi har presenterat en budget på 32 miljarder kronor. Inga av
              de pengarna har ännu börjat användas, och redan nu vet Socialdemokraterna
              att det är för lite. Om man jämför med hela övriga Europa är en
              reformbudget på 32 miljarder en mycket kraftfull satsning.
            </seg>
            <seg n="bf56e57f">
              Vi har resurser att göra mer om så skulle krävas. Det är det
              som är det viktiga för alla som nu varslas och riskerar arbetslöshet.
              Låt oss först använda de här resurserna som är speciellt anpassade
              efter den situation vi har just nu. Låt oss börja med yrkesutbildning,
              infrastruktursatsningar, forskning, innovation, arbetsgivaravgiftssänkningar
              och annat.
            </seg>
            <seg n="a69e39f4">
              Vi säger nej till er skattechock. Vi tror inte att det är rätt
              att höja skatterna för låg- och medelinkomsttagare när de har
              svårt att betala huslånen. Vi säger nej till skattechocken när
              det gäller ungdomar på arbetsplatserna eftersom vi inte tror att
              det är rätt att slänga ut ungdomar i arbetslöshet. Vi säger nej
              till oansvarig ekonomisk politik där man kan höja utgiftstaken
              utan att följa det som vi hade tänkt skulle vara de åtstramande
              budgetreglerna.
            </seg>
            <seg n="f1586bcc">
              Det finns mer att göra. Ingen är perfekt. Vi har naturligtvis
              full beredskap för att kunna göra mer. Människor ska kunna veta
              att det här är en regering att lita på.
            </seg>
          </u>
          <note n="c1d9da69">
            Överläggningen var härmed avslutad.
          </note>
          <note n="e81c90a2">
            4 § Svar på interpellation 2008/09:131 om besöksnäringen
          </note>
          <note type="speaker" n="4a0f2cea">
            Anf. 26 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-af43ac4c1f97612b-4" n="4939088d">
            <seg n="25d30d00">
              Fru talman! Carina Adolfsson Elgestam har frågat mig om jag avser
              att vidta några åtgärder för att stärka svensk besöksnäring.
            </seg>
            <seg n="acb4b131">
              För lite drygt en månad sedan hade Carina Adolfsson Elgestam
              och jag en debatt här i riksdagen om investeringar i besöksnäringen.
              Sedan dess har världskonjunkturen förändrats drastiskt, vilket
              självfallet kommer att påverka efterfrågan inom olika näringar
              och även turistnäringen.
            </seg>
            <seg n="11513a6e">
              En minskning av besökare till Sverige noterades i somras från
              vissa marknader medan besökare från andra marknader ökade stadigt.
              Inom hela EU noterades den ekonomiska situationens påverkan på
              turisters konsumtionsmönster.
            </seg>
            <seg n="3e37de9b">
              Turistnäringen är en framtidsnäring med stora möjligheter för
              Sverige. Den har de senaste åren utvecklats väl, både vad gäller
              konkurrenskraft och sysselsättning.
            </seg>
            <seg n="bfb11310">
              För att svensk turistnäring ska fortsätta att utvecklas positivt
              och stärka sin position internationellt fordras fortsatta gemensamma
              insatser på flera områden.
            </seg>
            <seg n="ef098c13">
              Näringsdepartementet har tillsammans med Nutek, Visit Sweden
              AB och turistnäringen inlett ett samarbete kring strategiska framtidsfrågor
              för att turismens positiva utveckling ska fortsätta.
            </seg>
          </u>
          <note type="speaker" n="ff4dab6c">
            Anf. 27 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-f158c3e10818c1f5-2" n="bf875cbe">
            <seg n="8a64c757">
              Fru talman! Vi fortsätter att prata om jobben, men nu inom en
              annan sektor. Mycket hänger dock ihop. Besöksnäringen är ju mycket
              en tjänstesektor. Även inom besöksnäringen har man nu känt av
              den stora avmattningen i världsekonomin.
            </seg>
            <seg n="ed2e3417">
              Det är främst turister från USA och Asien som har valt bort Sverige
              i år. Det är klart att det har fått konsekvenser. En av orsakerna
              till att man har valt bort Sverige är naturligtvis avmattningen
              i ekonomin. Men en annan orsak är höga oljepriser, vilket naturligtvis
              också spelar roll. Vi har alltså fått ett tapp på 62 procent i
              fråga om utomeuropeiska turister.
            </seg>
            <seg n="c6324d34">
              Det är klart att det hade varit smakfullt om ministern här i
              kammaren hade redogjort lite mer för vad regeringen tänker göra
              för att stärka Sverige som besöksmål, vilket man säger att man
              vill göra. Men i svaret är det egentligen mest en massa prat som
              är nedtecknat på ett papper.
            </seg>
            <seg n="9fe50438">
              Förvisso hade vi, precis som ministern skriver i svaret, en interpellationsdebatt
              här för cirka en månad sedan. Sedan dess har världskonjunkturen
              gått ned ännu mer, och ekonomin har försämrats, precis som ministern
              skriver i svaret. Men har regeringen lärt sig någonting av detta?
              Om regeringen har lärt sig något kunde det vara intressant om
              ministern här i kammaren redogör för vad man i så fall vill göra
              för svensk del vad gäller besöksnäringen.
            </seg>
            <seg n="421532d5">
              Ministern och jag är överens om att turistnäringen är en framtidsbransch
              och att den kan skapa stora möjligheter för Sverige, precis som
              ministern skriver i svaret. Men vad är det som ministern vill
              göra? Det är jättebra att ni pratar med Visit Sweden. Men vad
              pratar ni om? Det är hela tiden bara ord, ord, ord men ingenting
              konkret om vad ni vill göra.
            </seg>
            <seg n="42dc2b3f">
              Vi har här i riksdagen skrivit en motion om besöksnäringen där
              vi föreslår konkreta mål och har konkreta förslag på vad vi vill
              genomföra. Bland annat vill vi göra besöksnäringen till en basnäring
              och ha ett strategiskt handlingsprogram för hur man kan utveckla
              hela besöksnäringen inom flera olika områden.
            </seg>
            <seg n="69df83de">
              Vad anser regeringen om att ha ett strategiskt branschprogram
              för besöksnäringen? Skulle det kunna vara ett sätt att så att
              säga höja denna bransch men att också stärka den utifrån att man
              skapar forskning och utveckling och på det sättet både skapar
              fler arbeten och höjer själva standarden utifrån att detta är
              en viktig näring för landet?
            </seg>
            <seg n="2b047e84">
              För ungefär ett år sedan sade man från regeringens sida att man
              skulle satsa på att få fler utländska evenemang till Sverige.
              Det skulle vara intressant att få veta hur det har gått med detta.
              Hittills har vi socialdemokrater inte sett att regeringen har
              lyckats kamma hem någonting av detta. Det skulle vara intressant
              att få en redogörelse för hur det har gått att få fler stora utländska
              evenemang till Sverige.
            </seg>
          </u>
          <note type="speaker" n="8df01f1c">
            Anf. 28 BÖRJE VESTLUND (s):
          </note>
          <u who="borje_vestlund_da672f" xml:id="i-ff13c55336aa42af-3" n="eec6c995">
            <seg n="ed964695">
              Herr talman! Jag begärde ordet i denna debatt just på grund av
              min bakgrund i branschen. I den förra debatten talade vi om varsel.
              Jag tror att jag har tagit emot fyra varsel under alla år som
              jag har varit ombudsman i Helsingforssregionen, och det gällde
              hela innerstan. Det är inte så det går till, utan här märker man
              det genom att man får en förhandlingsframställan, och då sägs
              det upp folk. Det blir enligt mina kolleger mer och mer vanligt
              att man får förhandlingsframställningar om att minska personalen.
              Än så länge handlar det om de mindre företagen. Men så småningom
              kommer det att bli så i de större företagen. Alla har mer eller
              mindre berättat att det kommer att bli en nedgång även här.
            </seg>
            <seg n="f014ec70">
              Det är inte så konstigt eftersom det är ganska enkelt att säga:
              Nej, i år blir det inte något julbord. Eller också kanske man
              säger: Den planeringskonferens på det mysiga konferenshotellet
              som vi skulle åka till i januari får vi nog ställa in eftersom
              vi inte har några pengar.
            </seg>
            <seg n="6bcbd45b">
              I stället har man kanske en lite mindre påkostad personalfest.
              Men det handlar om väldigt enkla åtgärder. Det tar lite längre
              tid innan man så att säga omstrukturerar företagen och fattar
              de svåra och besvärliga besluten.
            </seg>
            <seg n="a66ce153">
              Vi vet att den här utvecklingen är på gång. Vi vet också att
              när industrier lägger ned verksamhet brukar nästa bransch som
              drabbas vara just turistnäringen.
            </seg>
            <seg n="2a278c2b">
              Jag kan också berätta för Maud Olofsson att jag träffade näringen
              häromdagen. De sade att antalet beställda julbord, antalet bokade
              hotellrum, antalet bokade konferensnätter och så vidare har minskat.
            </seg>
            <seg n="2d84fcff">
              Det var just därför som jag begärde ordet. När jag läser vad
              regeringen vill göra sägs det att man för samtal med Nutek, Visit
              Sweden och turistnäringen. Detta har man gjort under en tid, och
              resultaten av dessa resonemang är inte särskilt framgångsrika.
            </seg>
            <seg n="c6865ddd">
              Från turistnäringens sida känner man sig ganska ensam om att
              ha offensiva planer på hur man ska utveckla näringen. Det tycker
              jag är beklagligt.
            </seg>
            <seg n="90f9f09a">
              Nu har vi inte fått höra om alla skattesänkningar och annat som
              är så bra enligt Maud Olofsson och som vi har fått höra i alla
              andra näringspolitiska debatter. Men i just det här fallet kan
              jag säga att det inte heller här finns någon verktygslåda eller
              några extra resurser för att utveckla näringen och sälja Sverige
              utomlands. Det finns ingenting om hur man kan intensifiera och
              påbörja en turistforskning och hur man skulle kunna göra turistbranschen
              mycket bättre och mycket säkrare. Det som kanske saknas allra
              mest i just turistnäringen är en bra och adekvat utbildningspolitik.
              Ett av turistsektorns stora problem är att man har alltför många
              som jobbar inom denna näring och som saknar utbildning. Förvisso
              är det bra att som ung komma in i turistnäringen eftersom det
              oftast inte krävs någon utbildning. Men å andra sidan har vi också
              en näring som ibland kan bli nästan utarmad på grund av just brist
              på utbildning.
            </seg>
            <seg n="b324ee2f">
              Även i denna debatt får vi med sorg konstatera att regeringen
              inte har några uppfattningar och inte några idéer. Det är beklagligt
              att regeringen inte har det.
            </seg>
            <seg n="8c238d91">
              Men slutligen skulle jag vilja fråga: Finns det verkligen ingenting
              annat som regeringen har tänkt till om när det gäller vad man
              konkret ska göra för turistnäringen, även om man inte redovisar
              det i svaret? Har Maud Olofsson verkligen inga konkreta åtgärder
              i fråga om vad man vill göra?
            </seg>
          </u>
          <note type="speaker" n="561ac08e">
            Anf. 29 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-af43ac4c1f97612b-5" n="4939088d">
            <seg n="03229126">
              Herr talman! Låt mig först berätta om att det under våren 2008
              publicerades en undersökning från World Economic Forum Travel
              &amp; Tourism Competitiveness Report 2008 . Den visar att Sverige
              har avancerat från 17:e plats till 8:e när det gäller konkurrenskraft
              inom turistnäringen. Det är en god utveckling.
            </seg>
            <seg n="a165b91f">
              När det gäller miljöfrågor och hållbar utveckling hamnar Sverige
              på första plats. Det säger lite grann om vilka profiler och annat
              som vi ska ägna oss åt.
            </seg>
            <seg n="09953b8e">
              Antalet gästnätter i Sverige har ökat med 2 procent, till drygt
              48 miljoner, under 2007.
            </seg>
            <seg n="bab1b46a">
              Jag känner inte igen Börje Vestlunds beskrivning av situationen
              och att vi inte säljer Sverige utomlands. Det är tvärtom så att
              Visit Sweden är en mycket effektiv organisation när det gäller
              att sälja Sverige utomlands. De har varit väldigt duktiga på att
              paketera olika produkter och sedan också marknadsföra dem på rätt
              marknader. Det är också därför som vi har tillfört 10 miljoner
              extra i budgeten för 2009 och för 2010, och vi började vår regeringsperiod
              med att tillföra 10 miljoner just då. Vi gör det därför att vi
              tror att Visit Sweden är ett bra verktyg.
            </seg>
            <seg n="f961092c">
              Jag tycker, efter att ha jobbat länge med turistfrågorna, att
              vi äntligen har fått en organisation som är duktig på detta.
            </seg>
            <seg n="0eade0c9">
              Här finns turistbranschen med, och man har ökat sin medfinansiering
              med 14 procent, vilket också gör att vi har mer resurser att jobba
              med för att sälja Sverige.
            </seg>
            <seg n="bd14b829">
              Det är klart att det är svåra tider, det håller jag med Börje
              Vestlund om. Då riskerar efterfrågan av denna typ av produkter
              att minska. Det är också därför som vi försöker vidta generella
              åtgärder som gör att denna sorts företag ändå kan klara sig bättre.
              Sänkta arbetsgivaravgifter är en sådan sak. Sänkta arbetsgivaravgifter
              för unga som innebär att det blir 12 procent billigare att anställa
              en ung person är en viktig åtgärd, inte minst för turistnäringen.
              Det vittnar väldigt många turistföretagare om.
            </seg>
            <seg n="74462b58">
              Hela utbyggnaden av infrastrukturen är naturligtvis ett sätt
              att stödja turistnäringen i hela Sverige.
            </seg>
            <seg n="96ce7417">
              Vi satsar 30 miljoner kronor på projektet Matlandet Sverige därför
              att vi tror att just mat och turism är tydligt sammankopplade.
              Vi vet att mycket av våra mattraditioner kopplat till fina upplevelser
              är någonting som väldigt många efterfrågar.
            </seg>
            <seg n="16c10efd">
              Vi jobbar också väldigt mycket med hållbar turism. Precis som
              jag sagt finns det en bild av Sverige att hållbar turism är någonting
              bra.
            </seg>
            <seg n="84e1264f">
              Vi arbetar på en Master Plan för svensk turism fram till år 2025
              som handlar om hållbar utveckling, om efterfrågeperspektiv, om
              entreprenörskap och om hur vi i ett nationellt perspektiv ska
              marknadsföra och utveckla Sverige.
            </seg>
            <seg n="fe582b8f">
              Jag vill också säga att de strukturfonder som finns är ett bra
              verktyg för att just möta det som Börje Vestlund talar om, alltså
              för att stärka företagen i deras marknadsföring och i fråga om
              deras utbildningsbehov och annat. Strukturfonderna som program
              finns runt om i hela Sverige och har tidigare använts, och används
              även nu, för att stärka de företag som är i behov av det.
            </seg>
            <seg n="9df0d6ff">
              Läget ser alltså gott ut, men man kan alltid önska sig mer resurser.
              Den här regeringen har satsat rejält med resurser just för att
              stärka svensk turistnäring. Nutek har fått 11,4 miljoner för just
              turistfrämjande insatser. Det är en bra förstärkning när man ska
              jobba gentemot de småföretag som här är aktiva.
            </seg>
          </u>
          <note type="speaker" n="1f5ac71f">
            Anf. 30 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-f158c3e10818c1f5-3" n="bf875cbe">
            <seg n="1c7b6d3f">
              Herr talman! Det var ett intressant svar. Men det var inte så
              mycket ett svar på mina frågor. Det är jag som har framställt
              interpellationen om besöksnäringen; det kan kanske vara bra för
              ministern att ändå komma ihåg det.
            </seg>
            <seg n="517eb4be">
              Det är bra att Sverige stärker sin konkurrenskraft. Det kan vi
              vara överens om. Den siffra som ministern hänvisar till och som
              hon säger gäller för år 2008 hoppas jag stämmer liksom att man
              för år 2008 redan mätt färdigt. Året är ju ännu inte slut.
            </seg>
            <seg n="f056e795">
              De ekonomiska resurserna och de satsningar som regeringen gör
              är möjligtvis något steg på vägen för besöksnäringen. En summa
              pengar satsas från Socialdemokraternas sida. När det gäller det
              som hänger samman med vår motion där vi har förslag om hur man
              kan stärka besöksnäringen kan jag säga att vi har ett anslag på
              90 miljoner kronor, varav 50 miljoner kronor avser internationella
              evenemang.
            </seg>
            <seg n="0ea17de8">
              Jag lade särskilt märke till att ministern inte svarade på grundfrågan
              i min interpellation: Vad gör regeringen för att vi ska få fler
              internationella evenemang till Sverige? Vi vet ju att det betyder
              så oerhört mycket att få sådana möjligheter. Det handlar då om
              allt från att ha ett friidrotts-VM till att ha ett vinter-OS.
              Det kan även handla om olika saker inom kulturen och musiken.
              När världsstjärnor kommer till Sverige påverkas näringslivet positivt
              på många olika sätt, till exempel när det gäller mat och restauranger
              som då får betydligt fler besökare.
            </seg>
            <seg n="1f7b2fb8">
              Visst är det bra att vi satsar på matupplevelser. Detta med att
              äta betyder oerhört mycket för många människor. Vi äter mer med
              ögonen än vi äter med våra smaklökar, så visst är det fråga om
              en viktig satsning. Det tycker jag att inte minst hyttsillen i
              Glasriket visar på. Det där har genom åren betytt oerhört mycket
              för turismutvecklingen i Glasriket.
            </seg>
            <seg n="915a196a">
              Men apropå besökarna och det som min andra fråga handlar om:
              Oavsett om vi nu har stärkt konkurrensen, som Maud Olofsson redogjorde
              för, och om siffran för just år 2008 stämmer eller om det handlar
              om ett annat årtal som nämndes för några veckor sedan när detta
              påpekades är det ändå så att antalet utomeuropeiska turister i
              Sverige har minskat i och med avmattningen i världsekonomin och
              höjda oljepriser. Det är ett faktum; det vet vi.
            </seg>
            <seg n="85e284c9">
              En av mina frågor var just vad ministern och regeringen avser
              att göra för att vi ska få tillbaka i alla fall några av de här
              turisterna till Sverige detta för att stärka oss. Vi vet att närturismen
              ökar i en lågkonjunktur. Det är bra och positivt. Men vi reser
              då mer till platser som finns på två timmars avstånd. Det är förvisso
              en del av besöksnäringen. Men vi behöver också de turister som
              kommer från Kina, Japan och, inte minst, USA för att vi ska vara
              starka inom den här näringen.
            </seg>
            <seg n="acec75c4">
              Den sista frågan som ministern inte svarade på är om ministern
              och regeringen är beredda att göra besöksnäringen till en basnäring
              och att arbeta fram ett strategiskt handlingsprogram. Vi socialdemokrater
              är beredda att göra det.
            </seg>
          </u>
          <note type="speaker" n="f414f87b">
            Anf. 31 BÖRJE VESTLUND (s):
          </note>
          <u who="borje_vestlund_da672f" xml:id="i-ff13c55336aa42af-4" n="eec6c995">
            <seg n="9dbc4807">
              Herr talman! Jag är väldigt glad över att Sverige har gått från
              17:e till 8:e plats som bästa turistland. När jag först satte
              en fot inom turist- och restaurangnäringen var jag 17 år. Vi hade
              då en borgerlig regering, och Sverige var, vågar jag påstå, ett
              u-land när det gällde turism. Men det där har successivt förbättrats
              år från år. Det har varit olika regeringar och naturligtvis också
              funnits olika ambitioner, men att det gått framåt råder det väl
              ingen tvekan om. Det tycker jag att vi alla ska vara väldigt glada
              över.
            </seg>
            <seg n="fc0ab8ea">
              Problemet just nu är att turistnäringen liksom många andra näringar
              har väldigt många småföretag. Dessa småföretag glöms lätt bort
              i diskussionen när det kommer stora varsel från Volvo och alla
              andra industrier som hela tiden finns med i nyhetsmedierna. Oftast
              är det så att småföretagen helt enkelt inte nämns, men också de
              tappar hela tiden anställda. Det är i det avseendet som jag anklagar
              Maud Olofsson för att göra för lite, för att inte ta detta på
              fullt allvar och inte se detta.
            </seg>
            <seg n="90515525">
              Vi är alla jättestolta över att Sverige har gått från 17:e till
              8:e plats som bästa turistland. Men hur ska vi kunna behålla den
              positionen? Hur ska vi göra med det? Det tycker jag är det väsentliga
              i sammanhanget.
            </seg>
            <seg n="37dc9e41">
              Stora evenemang skulle hjälpa en del och att aktivt arbeta med
              detta. Det var dessutom ett vallöfte från flera allianspartier
              när vi gick till val. Men av det vallöftet blev det en liten utredning.
              Jag vet inte om den egentligen har redovisat sitt resultat och
              vad som kommer ut av utredningen.
            </seg>
            <seg n="ba97b092">
              Jag undrar alltså vad som konkret kommer ut i det här sammanhanget.
              Nu har jag tyvärr inte mer talartid så jag kan inte kommentera
              fler saker.
            </seg>
          </u>
          <note type="speaker" n="51a437e8">
            Anf. 32 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-af43ac4c1f97612b-6" n="4939088d">
            <seg n="d1c9eea9">
              Herr talman! Det är bra att både Carina Adolfsson Elgestam och
              Börje Vestlund engagerar sig i turistfrågorna och för den här
              viktiga debatten. Turismen är en väldigt viktig näring. Det är
              bra att turismen äntligen har blivit en näring. Den har ju så
              länge varit en kulturfråga.
            </seg>
            <seg n="30a8bbde">
              Vi har gett Visit Sweden ökade resurser just för att kunna öka
              bredden också i marknadsföringen av Sverige och för att locka
              hit konferensdeltagare och affärsresande och även olika aktiviteter
              så att fler kommer till Sverige.
            </seg>
            <seg n="74eb831b">
              Att vi tillfört ytterligare 10 miljoner utöver de 10 miljoner
              som vi tillförde precis när vi tillträdde har ökat Visit Swedens
              möjligheter att få en medfinansiering också från andra delar.
            </seg>
            <seg n="07215723">
              Matlandet Sverige tror jag är en viktig del. Vi har ju mycket
              bra råvaror. Vi har också under en lång tid utvecklat den småskaliga
              livsmedelsförädlingen. Det gör att turistnäringen nu kan dra nytta
              av det. Att koppla ihop matupplevelser med turistupplevelser,
              geografiska upplevelser eller kulturupplevelser är viktigt framöver.
            </seg>
            <seg n="7278cbe9">
              I det landsbygdsprogram som vi håller på att ta fram finns turismen
              som en viktig del. Det är alldeles givet att här finns både stora
              etablerade företag och många små företag. Vad Visit Sweden gör
              är att de försöker koppla ihop starka turistattraktioner med många
              små företag som kan leverera. Ishotellet är ett sådant exempel.
            </seg>
            <seg n="35e15899">
              Visit Sweden har bidragit till att vi har en ny flyglinje mellan
              London och Kiruna för att marknadsföra Swedish Lapland. Man har
              ett förstärkt samarbete med Exportrådet för att ytterligare kunna
              förstärka bilden av Sverige som turistland.
            </seg>
            <seg n="7eab3732">
              Låt mig också säga att infrastruktursatsningar är en avgörande
              faktor för att vi ska kunna få hit turister. Att vi har bra transporter
              till och från Sverige och också inom Sverige är helt avgörande
              för att människor ska kunna nyttja och besöka de turistanläggningar
              vi har. Där är den närtidssatsning som regeringen gör, alltifrån
              enskilda vägar till storstadssatsningar, något oerhört viktigt.
            </seg>
            <seg n="14abd9d3">
              Vi har också sett att mer behöver göras när det gäller företagsutveckling.
              Där är strukturfondsprogrammen ett bra verktyg. Utbildning krävs
              och marknadsföring lokalt och regionalt. De verktyg som behövs
              finns i stor utsträckning, men vi har också en diskussion om att
              kunna göra mer.
            </seg>
            <seg n="b4fb1661">
              Vi har fått på plats något som vi inte har haft tidigare, nämligen
              Visit Sweden. Det är ett samarbete mellan näringen och det offentliga.
              Vi har en mer professionaliserad försäljnings- och marknadsföringsprocess.
              Vi har också fått mer professionella företagare i Sverige och
              en ökad medvetenhet om att vi måste vara duktiga när vi ska sälja
              våra produkter.
            </seg>
            <seg n="2902af27">
              Nog har Sverige utvecklats som turistland, men självklart går
              det alltid att göra mer och det går alltid att göra det bättre
              men vi är på god väg.
            </seg>
          </u>
          <note type="speaker" n="a0785153">
            Anf. 33 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-f158c3e10818c1f5-4" n="bf875cbe">
            <seg n="68853907">
              Herr talman! Vi är på väg in i en lågkonjunktur med ökad arbetslöshet,
              och då kan man känna att besöksnäringen är en sådan bransch som
              behöver extra hjälp på traven. Vi vet att många kvinnor och invandrare
              arbetar i branschen. När stundande lågkonjunktur är på gång kommer
              även den tjänstebranschen att drabbas.
            </seg>
            <seg n="eaad6523">
              Mot bakgrund av att vi allaredan vet att antalet turister från
              utomeuropeiska länder till Sverige har minskat kan jag ändå inte
              låta bli att konstatera att det är synd att ministern inte vill
              ta till sig våra förslag vad gäller ett strategiskt handlingsprogram
              för besöksnäringen. På det sättet skulle man stärka besöksnäringen.
              Det kan delvis ske med mer pengar. Vi har mer pengar än regeringen
              i vårt budgetalternativ. Vi har 90 miljoner mer än regeringen.
              För att höja statusen inom branschen och stärka branschen, se
              till att det blir forskning, att tydliga mål sätts upp, vill vi
              se en utveckling. Olika modeller ska arbetas fram för hur man
              kan jobba med marknadsföring och prognoser naturligtvis tillsammans
              med Visit Sweden. Det är för att branschen ska bli starkare.
            </seg>
            <seg n="98ee652e">
              Eftersom Maud Olofsson inte kan lämna något svar på vad regeringen
              har gjort för att till Sverige få fler internationella evenemang,
              har man förmodligen ingenting gjort. Man vill inte göra besöksnäringen
              till en basnäring. Utvecklingen av turistnäringen känns oroväckande.
            </seg>
          </u>
          <note type="speaker" n="d5df775c">
            Anf. 34 Näringsminister MAUD OLOFSSON (c):
          </note>
          <u who="maud_olofsson_73732a" xml:id="i-af43ac4c1f97612b-7" n="4939088d">
            <seg n="d9d0c0c2">
              Herr talman! När Carina Adolfsson Elgestam säger att det är oroväckande
              kan hon trösta sig med att under vår tid har intresset för turistnäringen
              ökat i Sverige.
            </seg>
            <seg n="c3ce62a9">
              Det är otroligt underligt att när vi går in i en lågkonjunktur
              få ett förslag från Socialdemokraterna att höja arbetsgivaravgifterna
              för ungdomar under 26 år. Alla ungdomar bör veta att om de är
              under 26 år och anställda inom turistbranschen kommer kostnaderna
              för deras anställningar att höjas. Jag tror inte att det är en
              bra politik att föra just i en lågkonjunktur.
            </seg>
            <seg n="c2141487">
              Jag tror inte heller att det är bättre att höja skatter för företag
              eller inkomsttagare. Det minskar också konsumtionsutrymmet för
              många som skulle behöva satsa på en vistelse även om det bara
              är fråga om en helg.
            </seg>
            <seg n="bf1a844a">
              Det är bra att Socialdemokraterna har idéer. Självklart är vi
              beredda att lyssna på alla goda förslag. Det är lätt för Socialdemokraterna
              att lägga fram en massa ekonomiska förslag eftersom de inte behöver
              följa de budgetramar som vi andra tvingas följa. Men det är ingen
              bra politik heller i en lågkonjunktur och i den finansiella kris
              som råder att inte vara noga med de budgetrestriktioner som finns.
              Det skapar osäkerhet för många företag och för den offentliga
              ekonomin.
            </seg>
            <seg n="54d391fd">
              Jag delar uppfattningen att turistnäringen är en viktig näring.
              Vi kommer att fortsätta med både generella åtgärder och riktade
              åtgärder till turistnäringen. Vi kommer att fortsätta att satsa
              på Visit Sweden därför att vi tycker att det är ett bra verktyg.
              Vi kommer att jobba regionalt och lokalt för att stärka turistnäringen,
              och vi kommer att använda de resurser som finns för att åstadkomma
              det. Vi tror att det finns stora möjligheter.
            </seg>
            <seg n="cc7173c8">
              Vi kommer också att försöka koppla ihop mycket av det som finns
              på Eskil Erlandssons område med maten och det som finns på mitt
              område med näringslivsutveckling. Vi tror att det här är en viktig
              näring för Sverige. Här finns många jobb att få framöver, och
              det ska vi också gemensamt arbeta för.
            </seg>
          </u>
          <note n="c1d9da69">
            Överläggningen var härmed avslutad.
          </note>
          <note n="c45d888a">
            5 § Svar på interpellation 2008/09:110 om en samlad politik för
            de hemlösa
          </note>
          <note type="speaker" n="c9bfc69f">
            Anf. 35 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-ef71268234ad3fac-0" n="66117968" next="i-4a2ec3cc840168fa-0">
            <seg n="15bfc8ef">
              Herr talman! Ann Arleklo har frågat mig vilka åtgärder jag tänker
              vidta för att i samverkan med bostadsminister Mats Odell se till
              att hemlöshetens problem lika mycket blir en bostadspolitisk fråga
              som en socialpolitisk fråga.
            </seg>
            <seg n="d8559538">
              Jag vill inleda med att säga att jag håller med Ann Arleklo om
              att hemlösheten är en fråga som inte kan lösas av enbart socialtjänsten.
              Ett brett angreppssätt är nödvändigt för att kunna se till att
              så få personer som möjligt hamnar i en hemlöshetssituation och
              att när så händer det finns fungerande vägar tillbaka in på bostadsmarknaden
              och till samhället i övrigt.
            </seg>
            <seg n="e538a1ea">
              Med just den utgångspunkten att hemlöshet är en fråga som kräver
              en samlad politik med fler inblandade aktörer, presenterade regeringen
              i februari 2007 en omfattande treårig strategi mot hemlöshet och
              utestängning på bostadsmarknaden. För att tillse den nödvändiga
              bredden framgår tydligt av regeringsbeslutet att Socialstyrelsen
              har den samordnande rollen för genomförande av strategin men att
              Kronofogdemyndigheten, Boverket och Kriminalvårdsstyrelsen ska
              ingå i styrgruppen. Sveriges Kommuner och Landsting ingår också
              i denna styrgrupp.
            </seg>
            <seg n="385d0819">
              Detta var en kort inledning om hur regeringen organiserat arbetet
              för att möjliggöra den samordnande politik vi strävar mot. Jag
              vill också med anledning av Ann Arleklos fråga berätta om de aktiviteter
              som pågår inom ramen för bland annat hemlöshetsstrategin med syfte
              att säkra att så många personer som möjligt erhåller sin bostad
              på den reguljära bostadsmarknaden.
            </seg>
            <seg n="cb322d17">
              Regeringens strategi mot hemlöshet omfattar fyra mål, och två
              av målen vill jag nämna i detta sammanhang.
            </seg>
            <seg n="1dbcc82d">
              För det första: Inträdet på den ordinarie bostadsmarknaden ska
              underlättas för kvinnor respektive män som befinner sig i boendetrappor,
              träningslägenheter eller andra former av boenden som tillhandahålls
              av socialtjänsten eller andra aktörer.
            </seg>
            <seg n="e629d150">
              För det andra: Antalet vräkningar ska minska och inga barn ska
              vräkas.
            </seg>
            <seg n="36f3bc6c">
              Vad gäller målet om att minska antalet vräkningar publicerade
              Socialstyrelsen och Kronofogdemyndigheten i maj en vägledning
              till stöd för kommunerna i det vräkningsförebyggande arbetet.
              Vägledningen visar konkret hur ett framgångsrikt arbete kan byggas
              upp och ger praktiska exempel från ett antal kommuner i landet.
              Vägledningen har skickats ut brett till alla kommuner, till länsstyrelser
              och en mängd olika aktörer. Myndigheterna har också påbörjat planeringen
              av en informations- och utbildningssatsning kring vägledningen.
              Dessutom har Kronofogdemyndigheten fått i uppdrag att utveckla
              statistiken över antalet vräkningar. Ett huvudskäl till statistikuppdraget
              är att det är viktigt att kunna följa hur många barnfamiljer som
              vräks då regeringen har uttryckt att inga barn ska vräkas.
            </seg>
            <seg n="7321cc80">
              Vad gäller det andra målet, det om att underlätta inträdet på
              den ordinarie bostadsmarknaden, finns det ett behov av att öka
              kunskapen om hur kommunerna arbetar för att lösa situationen för
              personer som saknar bostad. Därför har Socialstyrelsen och Boverket
              fått i uppdrag att regelbundet kartlägga omfattningen av den så
              kallade sekundära bostadsmarknaden, alltså kontrakt som socialtjänsten
              upplåter i andra hand åt personer som av olika anledningar inte
              kan erhålla ett eget kontrakt. Resultatet från den första kartläggningen
              som redovisades i september visar att sju av tio kommuner under
              2007 upplät sammanlagt drygt 11 000 bostäder med andrahandskontrakt
              till hemlösa personer. Knappt var tionde hushåll fick under året
              ta över sitt kontrakt.
            </seg>
            <seg n="7328dcb6">
              Kartläggningen visar på omfattningen av kommunernas arbete med
              att skapa boendelösningar, men det behövs också en kunskap om
              vilka sätt att arbeta med bostadsfrågorna som ger resultat för
              de personer som berörs. Socialstyrelsen och Boverket kommer vid
              årsskiftet att publicera en kunskapsöversikt om effekten av olika
              metoder för att slussa in personer på den ordinarie bostadsmarknaden.
              Syftet är att belysa hur så kallade boendetrappor fungerar och
              hur den metod som vinner allt större gehör, så kallade housing
              first , fungerar. Housing first -lösningar innebär att personen
              först får en permanent bostad. Där sätts de stödinsatser in som
              personen behöver för att klara sitt boende.
            </seg>
            <seg n="ea477edc">
              Dessutom pågår för båda dessa mål som jag nu berättat om projekt
              i kommuner, i samverkan med andra aktörer, som delfinansieras
              genom strategin.
            </seg>
            <seg n="daca3680">
              Vad gäller arbetet inom ramen för hemlöshetsstrategin är vi nu
              i en fas av aktivt kunskapsinhämtande och stöder samtidigt konkreta
              verksamheter. Så bör det vara. Det går inte att vänta på att kunskapen
              ska vara färdig. Personer i hemlöshet eller risk därför behöver
              bästa möjliga stöd här och nu.
            </seg>
            <seg n="cf129737">
              Utöver dessa satsningar för särskilt utsatta grupper vill jag
              nämna några av de övriga initiativ som regeringen vidtagit för
              att så många personer som möjligt ska bo så bra och säkert som
              möjligt. Regeringen har infört såväl ett stöd till kommuner som
              lämnar hyresgarantier som förvärvsgarantier vid köp av privatbostäder
              båda reformerna med syfte att förbättra förutsättningarna för
              etablering och ökad valfrihet på bostadsmarknaden. Dessutom har
              regeringen lagt fram förslag på att genom utökade möjligheter
              till andrahandsuthyrning bättre utnyttja det befintliga bostadsbeståndet
              och därigenom öka utbudet av tillgängliga bostäder.
            </seg>
            <seg n="8ae2f317">
              När jag nu har redovisat dessa pågående satsningar vill jag avsluta
              med att poängtera att den satsning på förbättrad statistik, utvärdering
              av metoder och annan uppföljning som görs inom ramen för hemlöshetsstrategin
              innebär att regeringen 2010 kommer att ha en mer välgrundad kunskap
              om hemlöshetens omfattning och mekanismerna på bostadsmarknaden
              för utsatta grupper. Dessutom kommer en ny kartläggning av hemlöshetens
              omfattning år 2010 att ge oss indikationer på hur arbetet med
              strategin fallit ut.
            </seg>
            <seg n="79f33c32">
              Tillsammans med en analys av resultaten av satsningarna för en
              väl fungerande bostadsmarknad kan det med den samlade kunskapen
              i hand säkert bli aktuellt att igen väcka frågan om hur samhällets
              olika aktörer tillsammans bör arbeta för att motverka hemlöshet
              och utestängning på bostadsmarknaden det mål som regeringen strävar
              mot.
            </seg>
          </u>
          <note n="7606c1b9">
            Anf. 36 FÖRSTE VICE TALMANNEN:
          </note>
          <u who="maria_larsson_b5d03e" xml:id="i-4a2ec3cc840168fa-0" n="66117968" prev="i-ef71268234ad3fac-0">
            <seg n="3fda6583">
              Jag vill erinra om att statsrådens svar enligt riksdagsordningen
              inte får överstiga sex minuter, vilket det gjorde i detta fall.
            </seg>
          </u>
          <note type="speaker" n="2eecfaf8">
            Anf. 37 ANN ARLEKLO (s):
          </note>
          <u who="ann_arleklo_2b0741" xml:id="i-a7cef3d014673ad6-0" n="91556185">
            <seg n="ef7e150d">
              Herr talman! Jag vill börja med att tacka ministern för svaret
              på interpellationen.
            </seg>
            <seg n="05800641">
              Bakgrunden är att i september hade vi i socialutskottet en öppen
              utfrågning på temat hemlöshet. Där deltog bland annat föreningen
              Helsingforss hemlösa, Stadsmissionen, socialförvaltningar, Socialstyrelsen,
              forskare, Barnombudsmannen, Hyresgästföreningen, kronofogden,
              RSMH, SKL, Socialdepartementet och många, många andra. Med andra
              ord: Det var en församling med bred erfarenhet.
            </seg>
            <seg n="cb7b396b">
              Många citat från den dagen snurrar fortfarande i mitt huvud:
              Man föds inte till hemlös. Ha inga drömmar! Då blir livets sköra
              tråd ännu skörare. Människan är ett flockdjur som dör när hon
              hamnar utanför flocken. Man blir värderad efter vad man har och
              hur mycket man har. Däri sitter människovärdet. Det är jättejobbigt
              för er vanliga människor att se oss uteliggare. Man blir en belastning
              för vanliga människor, för det är så jobbigt att se oss. Ta bort
              oss från gatorna så slipper ni se oss! Det är ju en förnedring
              för oss alla. Och slutligen: Den som inte har någonting blir en
              börda för den som har allt.
            </seg>
            <seg n="50f4c463">
              Herr talman! Socialstyrelsen uppskattar antalet hemlösa till
              ca 17 000 och poängterar att då är det mycket, mycket lågt räknat.
            </seg>
            <seg n="4b7a2d0d">
              Det genomgående budskapet från i princip alla medverkande var:
              Bostad först, sedan stöd och behandling. Gör bostad för hemlösa
              även till en bostadspolitisk fråga och inte, som det är i dag,
              en socialpolitisk.
            </seg>
            <seg n="c200c230">
              Det är glädjande att kunna läsa i planen för genomförande av
              regeringens strategi för att motverka hemlöshet och utestängning
              från bostadsmarknaden att regeringen är tydlig i sina utgångspunkter.
              Jag citerar från planen:
            </seg>
            <seg n="a0383fc9">
              Många gånger kan olika former av socialt stöd vara nödvändigt
              för att klara av sitt boende. Detta blir därmed ett ansvar för
              socialtjänsten. Men hemlösheten är också i allra högsta grad en
              bostadspolitisk fråga. När kraven för att få ett förstahandskontrakt
              ställs allt högre växer gruppen som inte passar på den vanliga
              bostadsmarknaden. Man blir klient hos socialtjänsten, trots att
              man kanske inte har några andra problem än att man är bostadslös.
            </seg>
            <seg n="dffa4e56">
              Herr talman! Jag delar mycket av innehållet i planen men känner
              samtidigt en stor oro för att det bara ska bli vackra ord. Med
              det alltmer hårdnande klimatet på bostadsmarknaden och de allt
              hårdare kraven som hyresvärdarna ställer Socialstyrelsen pekar
              på en utvecklingstendens att hyresvärden inte accepterar försörjningsstöd
              som inkomstkälla för att få ett förstahandskontrakt är risken
              stor att i stället för en lägenhet kombinerat med stöd och behandling,
              det stöd som man kanske är i behov av, kommer allt fler bostadslösa
              att fastna i olika typer av boendetrappor. Lite vanvördigt kan
              sägas att man kasar upp och ned för boendetrappan, men man når
              aldrig målet ett eget boende.
            </seg>
            <seg n="98528523">
              Ett gott exempel från Kristinehamn lyftes fram på vår utfrågning.
              Där hade kommunen en enhet med boendesamordnare. Deras uppdrag
              från kommunen är att skaffa lägenheter och sedan ha ansvar för
              att man sköter sitt boende. Denna satsning har inneburit att kommunen
              i dag inte har några svårigheter att få lägenheter, vare sig hos
              de privata eller hos allmännyttan. Man litar på att kommunen sköter
              sina åtaganden.
            </seg>
            <seg n="d3be5f57">
              Herr talman! Min fråga till folkhälsoministern kvarstår: Vilka
              konkreta åtgärder tänker folkhälsoministern vidta för att i samverkan
              med bostadsministern se till att hemlöshetens problem blir lika
              mycket en bostadspolitisk fråga som en socialpolitisk?
            </seg>
          </u>
          <note type="speaker" n="ddf778d1">
            Anf. 38 CHRISTINA OSKARSSON (s):
          </note>
          <u who="christina_oskarsson_878bdc" xml:id="i-d61ad6c596f7fbd9-0" n="f40eaeb0">
            <seg n="f6303ec1">
              Herr talman! Jag vill först och främst tacka Ann Arleklo som
              har skrivit den här interpellationen om hemlöshet så att vi får
              chans att belysa hur det ser ut i samhället för alla som inte
              har någonstans att bo.
            </seg>
            <seg n="2de96196">
              Statsrådet Maria Larsson har i sitt svar redovisat den treåriga
              strategin mot hemlöshet och utestängning från bostadsmarknaden,
              som regeringen presenterade i februari 2007 och som innehåller
              fyra olika mål. Jag tycker att det är bra att regeringen har en
              strategi mot hemlöshet. Och som statsrådet säger i sitt svar är
              hemlösheten en fråga som inte enbart kan lösas av socialtjänsten.
            </seg>
            <seg n="8a663498">
              Hemlösheten beskriver ju inte en person utan den situation som
              en person befinner sig i för en kortare eller längre tid. Ta till
              exempel annonsen från Helsingforss stadsmission som beskriver
              Birgitta, 48 år. Hon har en önskelista. På önskelistan står det
              att hon skulle vilja ha en egen dörr. Hon önskar att hon inte
              ska få hiv. Hon önskar sig ett varmt bad. Hon önskar att hon ska
              våga ringa till sina barn.
            </seg>
            <seg n="1c223a8d">
              Det är ett exempel på hur hemlösheten kan se ut. Men det kan
              också vara en ungdom som inte har någonstans att bo eller en barnfamilj
              som nyss har blivit vräkt och inte vet vart den ska ta vägen.
            </seg>
            <seg n="365e0120">
              I dag har socialtjänsten det yttersta ansvaret för personer som
              saknar bostad och är hemlösa. Men socialtjänsten kan inte ensam
              lösa problemet med hemlösheten. Socialtjänsten har inte verktyg
              för att påverka bostadspolitiken och därmed också lösa problemet
              med hemlösheten.
            </seg>
            <seg n="55603d0e">
              Arbetet med bostadsfrågor tar dessutom resurser från det som
              är socialtjänstens egentliga uppdrag, nämligen behandlingsinsatser
              och annat stöd till de personer som är i behov av detta.
            </seg>
            <seg n="0ab6840d">
              Precis som Ann Arleklo citerade från Socialstyrelsens skrift
              kan många gånger olika former av socialt stöd vara nödvändigt
              för att en person ska klara av sitt boende och, som Ann Arleklo
              tar upp i interpellationen, en boendesamordnare. Men hemlösheten
              är också i allra högsta grad en bostadspolitisk fråga. Det handlar
              om bostadsbyggande och om bostadsmarknadens sätt att fungera.
            </seg>
            <seg n="5a2d8130">
              Ann sade också att kravet för att få ett första hand ställs allt
              högre, och då växer de grupper som inte passar in på vanliga bostadsmarknaden.
              I stället hamnar dessa människor hos socialtjänsten trots att
              de inte har några andra problem än just bostadslöshet.
            </seg>
            <seg n="31075db1">
              Att inte ha en bostad innebär en stor osäkerhet, oavsett vilka
              andra problem man har, och inverkar negativt på möjligheten till
              ett bra liv i övrigt. Det handlar till exempel om att kunna sköta
              ett arbete, studier och sin hälsa eller att kunna ta hand om sina
              barn.
            </seg>
            <seg n="179ebad8">
              Statsrådet nämner också i sitt svar att regeringen vidtagit åtgärder
              för att så många som möjligt ska bo så bra och säkert som möjligt
              och tar då upp stöd till kommuner som lämnar hyresgarantier som
              förvärvsgarantier vid köp av privatbostäder och att regeringen
              har utökat möjligheten till andrahandsuthyrning. Men det kan väl
              ändå inte vara ministerns och övriga regeringens mening att dessa
              förslag ska lösa alla problem som finns med hemlöshet? Det är
              ju bostäder som saknas.
            </seg>
            <seg n="be3a6d78">
              På flera orter i landet har byggandet av hyresbostäder helt upphört
              och aktuell statistik visar att antalet påbörjade byggen av hyreslägenheter
              i stort sett har halverats sedan 2006. Jag vill fråga Maria Larsson
              vilka åtgärder regeringen kommer att vidta utöver den strategi
              som regeringen presenterat för att hemlösheten ska minska.
            </seg>
          </u>
          <note type="speaker" n="2538cf9b">
            Anf. 39 FINN BENGTSSON (m):
          </note>
          <u who="unknown" xml:id="i-94830513037ea9a3-0" n="ca7a8142">
            <seg n="2c56f248">
              Herr talman! Det var ett långt och bra svar från ministern och
              långa och bra frågor från oppositionen. Jag vill tacka Ann Arleklo
              för interpellationen om en samlad politik för hemlösa.
            </seg>
            <seg n="9a6cab44">
              Hemlöshetsproblemen är ett pinsamt fenomen för ett välfärdssamhälle
              som det svenska. Människor förmenas rätten till en bostad, vilket
              borde vara uteslutet att acceptera för ett samhälle som vårt,
              inte minst med tanke på de stolta ambitioner om rättvisa och lika
              möjligheter som ofta hörs från den här talarstolen.
            </seg>
            <seg n="72444eca">
              Jag välkomnar verkligen den breda palett av åtgärder som äldre-
              och folkhälsoministern föreslår i det klargörande svar som vi
              har fått här i dag. Den här regeringen har, till skillnad från
              den tidigare regeringen, tagit ett mycket aktivt grepp. Redan
              i början på mandatperioden hade man lagt upp en strategi på tre
              års sikt på det sätt som beskrivs i ett långt och utförligt svar
              från ministern. Det handlar om att aktivt agera för att lösa hemlöshetens
              problem.
            </seg>
            <seg n="0dfbbc8a">
              Till skillnad från interpellanten upplyser ministern vidare i
              sitt svar om hur många och vilka av alla samhällets nödvändiga
              kompetenser som behöver samarbeta för att göra en sådan lösning
              möjlig och arbetet framgångsrikt.
            </seg>
            <seg n="8de4c969">
              Att förminska det här problemet till ett primärt bostadspolitiskt
              problem, som interpellanten och partikamraten gör här i talarstolen,
              är att förskjuta ett mycket svårt och allvarligt problem ifrån
              sin komplexitet och därmed sin lösning till ett försvar av en
              bostadspolitik där det finns en mycket intressant historik att
              titta tillbaka på.
            </seg>
            <seg n="142e66a1">
              Jag är tillräckligt gammal för att komma ihåg att den legendariske
              Tage Erlander förlorade regeringsmakten tack vare en misslyckad
              socialdemokratisk politik. Jag tvivlar fortfarande på att socialdemokratisk
              detaljstyrning av bostadssektorn kommer att leda till ett förbättrat
              läge på bostadspolitikens område.
            </seg>
            <seg n="b7de4485">
              Men det är inte det som är fokus för den här debatten, utan den
              handlar om de hemlösa. Låt mig ta upp ett annat gigantiskt och
              ännu mer tragiskt misslyckande från socialdemokratins tid vid
              makten under senare år. Jag tänker på den kanske mest utsatta
              hemlösa gruppen, nämligen de som har drabbats av psykisk sjukdom.
            </seg>
            <seg n="f6295110">
              Denna kammare beslutade 1995 om den så kallade psykiatrireformen
              som hade ett mycket vällovligt syfte med ett brett parlamentariskt
              stöd i den här församlingen. De skulle komma ut från sina sjukhus
              och vistas ute i samhället. De hade varit förvisade till inlåsning
              och en gammaldags psykiatrisk vård. Det var Socialdemokraterna
              som hade regeringsmakten då, och ni förvaltade den i ytterligare
              drygt ett decennium. Denna makt och detta ansvar behöll alltså
              Socialdemokraterna under väldigt lång tid. Riksdagen hade beslutat
              om en strategi som nu skulle förverkligas i praktiken. Hur gick
              det då?
            </seg>
            <seg n="14ee6f7b">
              En sällan skådad mängd människor med behov av fortsatt stöd och
              hjälp på grund av sina psykiska besvär förpassades utan uppföljning
              till misär i eget boende. Sjukvården och socialtjänsten ute i
              kommuner och regioner var oförmögna att ta sitt gemensamma ansvar.
              Fastighetsägare kan naturligtvis inte ta ansvar för att psykiskt
              funktionshindrades behov av stöd och hjälp kvarstår. Detta är
              en uppgift för sjukvården och socialtjänsten tillsammans, och
              ytterst åvilade det den socialdemokratiska regeringen och riksdagsmajoriteten
              att hantera denna fråga, vilket man alltså totalt brast i. Riksrevisionen
              kom med en svidande kritik som en beskrivning av försummelsen
              på detta område.
            </seg>
            <seg n="3554211d">
              Herr talman! Därför framstår det för mig närmast patetiskt att
              höra att detta primärt skulle handla om en bostadspolitisk fråga.
              Vi har ett mycket allvarligare problem att ta tag i. Genom sin
              breda palett av åtgärder låter alliansregeringen det ansvariga
              departementet, Socialdepartementet, ta ledningen i frågan för
              att de mest utsatta och drabbade, de som samtidigt är sjuka, inte
              ska komma i kläm i en sådan här diskussion som primärt inte bör
              vara bostadspolitisk utan socialpolitisk.
            </seg>
          </u>
          <note type="speaker" n="d859eb85">
            Anf. 40 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-02f7aee92b11ed11-0" n="66117968">
            <seg n="72900e1d">
              Herr talman! Jag tycker att det är fantastiskt roligt och glädjande
              att se det stora intresse som finns för hemlöshetsfrågor och hemlöshetsproblemen.
              Jag uppskattade mycket att riksdagen arrangerade en hearing på
              det här området.
            </seg>
            <seg n="4941790c">
              Jag menar att i ett välfärdssamhälle som vårt ska inte hemlösheten
              har den utbredning som den hade när vi tillträdde makten. Därför
              var en av de viktigaste sakerna för mig som ansvarigt statsråd
              att försöka få en strategi på plats för att angripa de här problemen
              och börja kartlägga hur situationen såg ut. Vi saknade statistik
              på området. Därför har vi påbörjat ett statistikinsamlande så
              att vi kan följa utvecklingen över tid. Det är en viktig del av
              kunskapsinhämtandet. Det är också viktigt att få fram metoder
              som vi vet är väl fungerande för att angripa problemen på den
              lokala nivån.
            </seg>
            <seg n="ba4c18ec">
              Hemlösheten har förändrats. Det kan vi tydligt se. I dag är 25
              procent av de hemlösa är kvinnor. 30 procent av de hemlösa i dag
              har barn under 18 år. Det är en förändring mot tidigare som jag
              ser väldigt allvarligt på. Det är oroande.
            </seg>
            <seg n="ccfe30d9">
              Som våldsutsatt kvinna kan man till exempel hamna i en tillfällig
              situation där man inte kan återvända till sin bostad. Man kanske
              inte kan upprätthålla sitt arbete och därmed inte heller kan komma
              in på bostadsmarknaden igen på ett enkelt sätt. Det finns en rad
              situationer som kan leda till hemlöshet. Det handlar inte om personer,
              utan det handlar om tillfälliga situationer där samhället måste
              hitta bra metoder för att kunna bistå och hjälpa människor tillbaka
              in på en reguljär bostadsmarknad.
            </seg>
            <seg n="5f1b3034">
              Den här strategin syftar till detta. Den är för mig ett väldigt
              viktigt redskap i arbetet med dem som har hamnat i en situation
              som innebär ett väldigt stort mått av utsatthet.
            </seg>
            <seg n="e57eee2e">
              Finn Bengtsson var inne på att det är viktigt att vi ser att
              detta är en socialpolitisk fråga. Men det är också viktigt att
              se att socialtjänsten aldrig själv kan lösa den här frågan. Det
              är därför vi har initierat ett samarbete på myndighetsnivå med
              uppdrag som ska generera ett samarbete på lokal nivå. Att Socialstyrelsen
              och Boverket får i uppdrag att jobba tillsammans är en central
              del av detta. De har fått i uppdrag att kartlägga den sekundära
              bostadsmarknaden. Jag fick den första rapporten om detta nu i
              oktober. Det var oerhört glädjande att se att mycket börjar hända
              ute i kommunerna på det här området.
            </seg>
            <seg n="f248dafb">
              Det är alltså en enkät som har gått ut till alla kommuner och
              som handlar om den sekundära bostadsmarknaden. När det gäller
              de lägenheter som man kan samla in för tillfälligt boende var
              frågan bland annat om de är tänkta att kunna övergå till en egen
              bostad så småningom och om de är utspridda i områdena eller samlar
              man ihop dem. Vidare frågade man om kommunen har ett regelbundet
              samarbete med hyresvärdarna och fastighetsägarna. Det är saker
              som är viktiga att veta för att kunna sia om hur utfallet blir
              och om möjligheten finns till inträde på den reguljära bostadsmarknaden.
            </seg>
            <seg n="f46bc3e2">
              Sex av tio kommuner uppger att avsikten var att den hemlösa,
              den boende, skulle bo kvar i den aktuella lägenheten. Sju av tio
              kommuner uppgav att lägenheterna var utspridda, vilket naturligtvis
              underlättar att de tillfälligt hemlösa kan bo kvar. Sju av tio
              kommuner uppgav också, vilket jag tycker kanske är det allra mest
              glädjande resultatet, att man nu hade utvecklat ett regelbundet
              samarbete med hyresvärdar, såväl offentliga som privata.
            </seg>
          </u>
          <note type="speaker" n="afe82793">
            Anf. 41 ANN ARLEKLO (s):
          </note>
          <u who="ann_arleklo_2b0741" xml:id="i-a7cef3d014673ad6-1" n="91556185">
            <seg n="697b8c63">
              Herr talman! Det gläder mig att statsrådet och jag, till skillnad
              från Finn Bengtsson är överens om att detta i högsta grad är en
              bostadspolitisk fråga.
            </seg>
            <seg n="4d92c2ed">
              Jag vill nu fokusera på barnens situation. Ingen ifrågasätter
              att barn behöver ett hem. De behöver någonstans att vara och ha
              sin säng och sina saker, de behöver kunna ta hem sina kompisar
              och de behöver kunna känna trygghet. Olika dokument betonar barnens
              rätt till en bostad och bostadens betydelse för barnen och deras
              familjer. Även barnkonventionen ger stöd för barnens rätt till
              en bostad.
            </seg>
            <seg n="dda03c65">
              Därför är det inte alls konstigt att det finns en allmän uppfattning
              i vårt land att barnfamiljer inte vräks. Men i slutbetänkandet
              av Utredningen om vräkning och hemlöshet bland barnfamiljer från
              2005 görs bedömningen att minst 1 000 barn vräktes under 2004
              och att mellan 1 500 och 2 000 barns liv påverkades av en vräkning
              under 2001.
            </seg>
            <seg n="bf3bad39">
              Barnombudsmannen pekar på att barnen ofta blir osynliggjorda
              i den här situationen. Hon pekar på tre typexempel då barnen drabbas
              extra hårt av hemlöshet.
            </seg>
            <seg n="c77ac784">
              Herr talman! För det första är det där barnet under 18 år faktiskt
              själv är hemlöst därför att situationen i familjen är så horribel
              och svår att man inte kan gå hem. Man väljer att bo hos kompisar
              eller övernattar på gator och torg.
            </seg>
            <seg n="ab9a3012">
              För det andra finns det barn som lever med frånskilda föräldrar
              men har den förälder som man inte lever med på gator och torg
              som hemlös. Barn har rätt till sina föräldrar, så även om de inte
              dagligdags lever tillsammans med dem vill de ha kontakt och slippa
              oroa sig ständigt för sin hemlösa förälder. Barnen inte bara oroar
              sig; de skäms också. De är rädda att möta sin hemlösa förälder
              på stan. De tycker det är skämmigt. Man är med andra ord rädd
              om sina föräldrar, man skäms över situationen och man får ett
              utanförskap.
            </seg>
            <seg n="d762a8b3">
              För det tredje handlar det om barn som lever med en förälder
              som blir vräkt. Föräldern får ge sig ut på gatan med barnen i
              släptåg. Man kanske inte kan gå kvar på den skola man har haft
              nära. Man får bo tillfälligt. Det finns ingen trygghet.
            </seg>
            <seg n="27fa80a8">
              Herr talman! Det är oerhört viktigt att man går in och hjälper
              de här familjerna tidigt. Tidiga insatser skulle spara mycket
              mänskligt lidande och samhälleliga kostnader.
            </seg>
            <seg n="835f5a8e">
              I slutbetänkandet från Utredningen om vräkning och hemlöshet
              bland barnfamiljer påpekar man att barnperspektivet i det bostadssociala
              arbetet lämnar en hel del övrigt att önska. Det förekommer knappast
              någonsin att socialarbetare samtalar med barn i ärenden om ekonomiskt
              bistånd i samband med att familjer hotas av vräkning. Det är heller
              inte ovanligt, påpekar man i utredningen, att barnfamiljer omdefinieras
              till att bli ensamstående utan barn i samband med en vräkning.
              Ett barn som bor tillsammans med den vårdnadshavare som blir vräkt
              flyttas över till den andra föräldern, och därigenom är det inte
              en barnfamilj som blir vräkt. Detta sker utan att man prövar om
              förändringen i boendet är till barnets bästa enligt föräldrabalkens
              regler.
            </seg>
            <seg n="3a3825ae">
              Herr talman! Jag vill därför ställa en fråga till ministern utifrån
              den allmänna uppfattningen att inga barnfamiljer vräks i vårt
              land. Hur ska ministern göra för att detta ska bli verklighet?
            </seg>
          </u>
          <note type="speaker" n="f7e0169d">
            Anf. 42 CHRISTINA OSKARSSON (s):
          </note>
          <u who="christina_oskarsson_878bdc" xml:id="i-d61ad6c596f7fbd9-1" n="f40eaeb0">
            <seg n="a3456d32">
              Herr talman! Jag vill börja med den kartläggning som statsrådet
              hänvisade till och som finns i mål 2 i regeringens strategi. Jag
              tror att statsrådet glömde någon del av den, för vad jag vill
              minnas är det också så att kommunerna har pekat på att det är
              just bostadsbristen som gör att det är svårare att slussa ut människor
              till egna bostäder där.
            </seg>
            <seg n="2b0ea25e">
              För oss socialdemokrater har kravet på att alla ska ha tillgång
              till en god bostad till rimligt pris under lång tid gällt som
              en självklar utgångspunkt för den sociala bostadspolitiken. Ministern
              håller ju med om att hemlöshet inte enbart kan lösas av socialtjänsten
              utan att det är en bostadspolitisk fråga också.
            </seg>
            <seg n="37b030d9">
              Men när den borgerliga regeringen fick makten övergav ni snabbt
              den sociala inriktningen i bostadspolitiken, och från förra hösten
              är regeringens mål helt inriktat på att uppnå en fungerande marknad
              och saknar uttryck för ett socialt ansvarstagande. I årets budget
              vill ni även ta bort begreppet bostadspolitik från målformuleringen
              och ersätta det med bostadsmarknad. Vi socialdemokrater säger
              nej till det här, för vi tycker att bostadsfrågorna och hemlösheten
              är en socialpolitisk fråga också som marknaden inte kan lösa.
            </seg>
            <seg n="50547625">
              Jag skulle önska att statsrådet Maria Larsson i julklapp till
              alla hemlösa personer i vårt land kunde ge ett löfte om att gå
              tillbaka till övriga i regeringen och tala om för dem att det
              behövs någon form av stimulans, till exempel ett investeringsstöd
              som vi har lagt fram förslag om i vår budget, för att byggnationer
              av hyresrätter ska komma i gång så att hemlöshetens fula tryne
              kan tryckas tillbaka.
            </seg>
          </u>
          <note type="speaker" n="4c2c341b">
            Anf. 43 FINN BENGTSSON (m):
          </note>
          <u who="unknown" xml:id="i-94830513037ea9a3-1" n="ca7a8142">
            <seg n="b5cb7c0c">
              Herr talman! Enligt mig vittnar detta om att bosamordnaren har
              lyckats med det som är ett stort problem för hemlösa, nämligen
              att vräkningshot kommer över en i sammanhang när man, kanske till
              exempel på grund av obehandlad psykisk sjukdom, drar på sig omgivningens
              obehag och misstankar, och detta kommer naturligtvis fram till
              värdarna.
            </seg>
            <seg n="9efecb17">
              Herr talman! Jag är därför övertygad om att det som regeringen
              anvisat av ingång i detta, med Socialdepartementet som leder så
              många olika experter inom samhällets omsorger, där vi förstås
              också räknar in Boverket, är den väg man måste gå. Det här stöds
              bland annat av RSMH:s representant under samma utfrågning, som
              poängterar att man när det gäller vräkningsförebyggande åtgärder
              försöker att få till något som heter sviktboende i ett projekt
              med Socialstyrelsens pengar.
            </seg>
            <seg n="5d938023">
              Alltså: Med en enögd syn på ett slags bostadspolitik som jag
              fortfarande menar inte är till socialdemokratins fördel, om vi
              ska ta den debatten, är det genom att gå in med socialpolitiken
              som man enklast kan attackera de värsta frågorna inom hemlösheten.
              Naturligtvis är det inte alla som lider av sådana problem, men
              de har det mindre besvärligt än de som är psykiskt sjuka.
            </seg>
          </u>
          <note type="speaker" n="de568e2c">
            Anf. 44 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-02f7aee92b11ed11-1" n="66117968">
            <seg n="27f4855e">
              Herr talman! Jag vill börja med att anknyta till det som sist
              togs upp här. Kristinehamn är ett lyckat exempel där man har klarat
              hemlöshetsproblematiken på ett alldeles utmärkt sätt, och jag
              är övertygad om att det är ett mycket väl valt exempel. Det handlar
              om att socialtjänsten har rätt samarbetspartner för att bygga
              förtroende och tillit med de parter som tillsammans kan skapa
              möjligheten att komma in på en reguljär bostadsmarknad igen. Då
              krävs det samarbete som vi har initierat på myndighetsnivå och
              som vi nu ger metodverktyg för att använda sig av ute på den lokala
              nivån.
            </seg>
            <seg n="01b04821">
              Jag vill återigen framhålla att det måste finnas en engagerad
              socialtjänst som hittar och bygger förtroendefulla former med
              fastighetsägare. Jag vill säga att det gäller både offentliga
              och privata, därför att jag också har sett exempel på privata
              som fungerar väldigt väl och som vill ta ett socialt ansvar. Det
              är det avgörande för att arbetet ska bli framgångsrikt. Jag tror
              att det är det metodverktyget och de goda exemplen som behövs
              i de kommuner där man ännu inte har lyckats komma till rätta med
              problematiken.
            </seg>
            <seg n="47ae6e72">
              Det är intressant att interpellanten tar upp barnperspektivet.
              Det har varit väldigt tydligt när vi har skrivit strategin. Det
              är därför vi har en särskild punkt om barnen.
            </seg>
            <seg n="5d9ea299">
              Det är helt orimligt att barn ställs på gatan. Det är därför
              vi också har bett om statistik. Den tidigare regeringen, som ni
              representerar, begärde aldrig fram den statistiken. Vi har fått
              den på bordet.
            </seg>
            <seg n="ca7f4ed6">
              Tyvärr skiljer den inte på barn vars båda föräldrar vräks samtidigt
              och barn vars ena förälder vräks men där barnet kanske inte bor
              tillsammans med den vräkta föräldern. Den bilden är alltså ännu
              inte klarlagd. Det beklagar jag, för det hade varit belysande
              att få en bild av bägge delarna.
            </seg>
            <seg n="6e3a3eaf">
              Barnperspektivet är genomgående när vi tänker på strategierna,
              både hemlöshetsstrategin och, skulle jag vilja säga, även strategin
              gällande barn som bevittnar våld, barn som lever i en riskfylld
              missbrukarmiljö hemma eller lever i missbruks- eller riskbruksmiljöer
              och de är många. Folkhälsoinstitutet har nyligen räknat fram åt
              oss att det rör sig om 385 000 barn. Vi vet att här finns en förhöjd
              risk; det gäller naturligtvis även risken för att vräkas.
            </seg>
            <seg n="e8b27719">
              Barnperspektivet är genomgående i alla dokument som vi tar fram.
              Vi stärkte till exempel lagstiftningen när det gäller barn som
              bevittnar våld så att de ska betraktas som brottsoffer och vara
              föremål för socialtjänstens övervägande om speciella insatser
              behövs. Vi har lagt stora pengar på att se till att barn som lever
              i en missbrukarmiljö kan få tillgång till stödverksamhet för att
              de ska inse att de inte bär skuld till det som sker och att det
              finns andra barn som befinner sig i samma situation. Vi vet att
              det kan öka deras möjlighet att inte hamna i samma situation.
            </seg>
            <seg n="86bf766c">
              Barnperspektivet är synnerligen viktigt för mig. Det är viktigt
              att barn får komma till tals, får delge sin mening, får betraktas
              som brottsoffer när de i realiteten är det. Det är centrala grundbegrepp
              där jag också gått in med förbättrad lagstiftning.
            </seg>
            <seg n="98ac72a3">
              Detta gäller även hemlöshetsstrategin. Vi har nu fått fram de
              första siffrorna tack vare att regeringen sett till att få fakta
              på bordet. Problemet är att så lite gjorts tidigare. Den tidigare
              regeringen, som ni representerar, brydde sig inte om att göra
              det. I så fall skulle vi ha kommit mycket längre i det vräkningsförebyggande
              arbetet. Jag beklagar att så inte är fallet.
            </seg>
          </u>
          <note type="speaker" n="7acc5720">
            Anf. 45 ANN ARLEKLO (s):
          </note>
          <u who="ann_arleklo_2b0741" xml:id="i-a7cef3d014673ad6-2" n="91556185">
            <seg n="dc8ee578">
              Herr talman! Jag vill återigen tacka för denna mycket viktiga
              debatt.
            </seg>
            <seg n="0d59064c">
              Hemlöshetsproblematiken är oerhört komplex. Schablonbilden av
              en hemlös som den alkoholiserade mannen på en parkbänk stämmer
              inte alltid. Det är en bild av hemlöshetens ansikte. Det finns
              också människor med psykiska problem som behöver hjälp. Det kan
              gälla ekonomiska problem eller handla om dålig hälsa. Arbetslösheten
              kan vara en faktor. Även personer med utomnordiskt ursprung är
              en grupp.
            </seg>
            <seg n="329e1c20">
              Det finns också en grupp hemlösa som inte har några andra problem
              än just att de saknar en bostad. Unga kvinnor och män är en grupp
              som framöver riskerar att få det svårt att komma in på bostadsmarknaden.
            </seg>
            <seg n="7e33a13e">
              Herr talman! Från Helsingforss socialtjänst har det kommit signaler
              om en helt ny riskgrupp, nämligen våra äldre. Minnet kanske börjar
              svikta, och man glömmer att betala sin hyra. Det finns faktiskt
              gamla människor som inte har någon kontakt med myndigheter för
              att få hjälp. De kanske inte ens har hemtjänst, som skulle kunna
              utgöra någon form av skyddsnät.
            </seg>
            <seg n="5a160275">
              Orsakerna bakom hemlösheten är många, och därför krävs många
              olika lösningar. Arbetslöshet, brist på utbildning, segregation
              och fattigdom är faktorer som har stor betydelse. Hemlösheten
              rör således många politikområden. Samarbete mellan myndigheter,
              kommuner och landsting, bostadsföretag och organisationer är en
              förutsättning för att hemlösheten ska kunna motverkas.
            </seg>
          </u>
          <note type="speaker" n="c2846a24">
            Anf. 46 Statsrådet MARIA LARSSON (kd):
          </note>
          <u who="maria_larsson_b5d03e" xml:id="i-ef71268234ad3fac-1" n="66117968" next="i-4a2ec3cc840168fa-1">
            <seg n="29ee0585">
              Herr talman! Hem är ett positivt laddat ord för oss alla, ett
              ställe där man kan slappna av, där man kan vara sig själv, där
              man har en känsla av trygghet. Den som inte har ett hem söker
              naturligtvis den trygghetskänslan. Eftersom vi vet att det är
              en grundläggande trygghetsfaktor i tillvaron är det centralt att
              vi kan komma till rätta med hemlöshetsproblematiken. Den som inte
              har ett hem kan aldrig bli riktigt trygg. Därför är det en prioriterad
              fråga för regeringen. Det är anledningen till att vi började arbeta
              med den, och så fort vi hade utarbetat en strategi lade vi fram
              den för riksdagen.
            </seg>
            <seg n="06d62af8">
              Det är en prioriterad fråga att öka kunskapen och få fram den
              statistik som tidigare har saknats. För att vi ska kunna förebygga
              hemlöshet är det även viktigt att se till att de parter som här
              måste samarbeta kommer till tals med varandra. Det har de gjort
              på ett alldeles fantastiskt sätt på myndighetsnivå, och nu börjar
              det också hända saker ute i kommunerna.
            </seg>
            <seg n="4d32529e">
              Jag är väldigt glad att vi kommit så här långt, och jag har fått
              positiv rapportering från våra myndigheter om allt som är på gång.
              Det är också glädjande att se de positiva exemplen i kommuner
              som tar tag i problematiken, som sätter en agenda, som har en
              tydlig strategi, som arbetar målmedvetet med metodverktyg och
              får till stånd en förändring. Det går att förebygga. Det går att
              ha ett bra samarbete med missbrukar- och beroendevården och kriminalvården
              så att personer som är färdigbehandlade har en bostad att återvända
              till och kan börja bygga ett liv.
            </seg>
            <seg n="3b859477">
              Som sagt, barnperspektivet i hemlöshetsproblematiken får vi aldrig
              glömma bort. Barn ska inte vräkas i vårt land, och allt ska göras
              för att se till att människor har en bostad. Ett hem är en grundläggande
              mänsklig rättighet.
            </seg>
          </u>
          <note n="c1d9da69">
            Överläggningen var härmed avslutad.
          </note>
          <note n="b4937b27">
            Ajournering
          </note>
          <note n="ab247b13">
            Kammaren beslutade kl. 16.05 på förslag av förste vice talmannen
            att ajournera förhandlingarna till kl. 18.00.
          </note>
          <u who="maria_larsson_b5d03e" xml:id="i-4a2ec3cc840168fa-1" n="66117968" prev="i-ef71268234ad3fac-1">
            <seg n="d781414a">
              Återupptagna förhandlingar
            </seg>
          </u>
          <note n="aa896a14">
            Förhandlingarna återupptogs kl. 18.00.
          </note>
          <note n="c29540fb">
            6 § Svar på interpellation 2008/09:138 om kycklingavel
          </note>
          <note type="speaker" n="c0645994">
            Anf. 47 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-94830513037ea9a3-2" n="04acc09d">
            <seg n="1a10c36d">
              Fru talman! Helena Leander har frågat mig om jag avser att vidta
              några åtgärder för att säkerställa att djurraser från avel med
              sådan inriktning att den kan medföra lidande för djuren inte används
              i Sverige och om jag avser att vidta några åtgärder för att underlätta
              import av kycklingraser med mindre hälsoproblem.
            </seg>
            <seg n="047fb99c">
              För mig är djurskydd en högt prioriterad fråga och jag menar
              att Sverige är ett av de länder som kommit längst när det gäller
              att ta hänsyn till djurens välbefinnande och deras behov. När
              det gäller slaktkyckling finns det till exempel ett särskilt kontrollprogram
              för djuromsorg och hälsa.
            </seg>
            <seg n="4b263562">
              Kraven på billiga livsmedel har under lång tid satt press på
              lantbruket att producera mer effektivt. Även lantbruksdjuren har
              ingått i denna strävan att öka produktionstakten, och genom aveln
              har djuren förändrats så att de till exempel mjölkar mer eller
              växer snabbare än tidigare. Tyvärr har effektivitetskraven i vissa
              fall också medfört oönskade konsekvenser som så kallade produktionssjukdomar,
              exempelvis benfel hos slaktkycklingar.
            </seg>
            <seg n="04ed7547">
              Det är min bestämda mening att vi måste arbeta för en sund och
              uthållig djurhållning i det moderna lantbruket. Det är också detta
              som tydliggörs i djurskyddsförordningens bestämmelse om att avel
              med sådan inriktning att den kan medföra lidande för djuren är
              förbjuden. Jag anser att aveln med djur i högre grad bör inriktas
              på att skapa förutsättningar för god hälsa för djuren såväl nationellt
              som internationellt. När det gäller slaktkyckling är det avelsföretagens
              ansvar att göra detta. I Sverige bedrivs ingen avel på slaktkyckling,
              utan far- och morföräldrar importeras från utländska avelsföretag.
              De importerade djuren korsas till föräldradjur som sedan producerar
              den kyckling som vi till slut köper i butik.
            </seg>
            <seg n="08ef5171">
              Det är få svenska producenter som är intresserade av att föda
              upp kycklingar av mer långsamväxande raser, vilket innebär att
              det i dag endast förs in far- och morföräldrar av snabbväxande
              kycklingraser i landet. Det finns således inga kycklingar av långsamväxande
              raser att tillgå i Sverige. Att som producent själv importera
              dagsgamla kycklingar för uppfödning anses inte lönsamt eftersom
              detta är förenat med kostnader för karantän och provtagning. Bakgrunden
              till dessa krav är bland annat att Sverige under nästan 50 år
              framgångsrikt lyckats bekämpa salmonella genom noggranna kontroller
              och bekämpning i alla led. En studie som publicerats av den europeiska
              livsmedelssäkerhetsmyndigheten, Efsa, visar att nästan en fjärdedel
              av alla kycklingflockar inom EU är smittade med salmonella. Däremot
              hittade man ingen salmonella i de svenska flockar som undersöktes.
              Eftersom kycklingar kan vara smittade med salmonella redan när
              de kläcks, finns det enligt Jordbruksverket inte något säkert
              sätt att föra in kycklingar utan karantän och provtagning.
            </seg>
            <seg n="496c9d9d">
              Jag vågar nog säga att Sverige sannolikt har världens strängaste
              regler när det gäller hållandet av slaktkycklingar. Sverige har
              haft nuvarande regelverk sedan början av 1990-talet, och några
              år senare följde Danmark efter. På grund av dessa regler har vi
              glädjande nog kunnat bidra till det nya EG-direktiv om skydd av
              slaktkycklingar som EU beslutade 2007. Genom påverkan av bland
              annat Sverige skrevs det in i direktivet att kommissionen senast
              den 31 december 2010 ska lämna en rapport till Europaparlamentet
              och rådet om hur genetiska faktorer påverkar sådana identifierade
              brister som medför ett sämre skydd för kycklingar. Denna rapport
              kan vid behov åtföljas av lämpliga lagförslag. Detta är ett sätt
              att påverka avelsföretagen att ta mer hänsyn till djurskyddet,
              och jag ser fram emot rapporten och kommissionens förslag.
            </seg>
          </u>
          <note type="speaker" n="0a2b6eec">
            Anf. 48 HELENA LEANDER (mp):
          </note>
          <u who="helena_leander_3aadf2" xml:id="i-de9d285a54c8a088-0" n="723e2a96">
            <seg n="63a91366">
              Fru talman! Jag får tacka jordbruksministern så mycket för svaret.
              Tyvärr verkar det inte som att det blir så jättemycket åtgärder,
              dels för att EU-kommissionen någon gång om två år kommer att komma
              med en rapport som kanske leder fram till något lagförslag, dels,
              hävdar jordbruksministern, för att vi har världens strängaste
              djurskyddsregler i Sverige när det gäller slaktkycklingar.
            </seg>
            <seg n="aee37ffc">
              Jag har inte full koll på slaktkycklingsreglerna i hela världen,
              ska jag erkänna, men är det så att vi har de strängaste reglerna
              i världen blir man lite mörkrädd. Fast å andra sidan har vi egentligen
              ganska bra regler. Det är förbjudet med avel med en sådan inriktning
              att den kan medföra lidande för djuren. Problemet är att om man
              inte utför själva aveln i Sverige utan bara importerar de kycklingraser
              som är så framavlade att det medför lidande för djuren kommer
              man runt det hela.
            </seg>
            <seg n="3988576f">
              Det blir väldigt problematiskt. Man kan inte säga att det inte
              förekommer lidande bland svenska slaktkycklingar när var femte
              till var tionde svensk slaktkyckling lider av benfel. En brittisk
              rapport visar att kycklingar som får välja mellan foder med tillsats
              av smärtstillande medel och vanligt foder väljer det med smärtstillande
              medel. Eftersom vi har i princip samma raser i Sverige finns det
              här lidandet också bland de svenska kycklingarna.
            </seg>
            <seg n="df1086f3">
              När kycklingarna är så framavlade, så fokuserade på att växa
              så snabbt som möjligt, är det inte så konstigt att kroppen inte
              hänger med. Benfel är bara ett exempel på det. Inte heller lungorna
              hänger med, vilket kan leda till problem med andningen, vilket
              i sin tur kan leda till högt blodtryck, ödem och sammanbrott för
              inre organ. Det är mycket lidande vi kan hitta i svenska slaktkycklingstallar,
              även om vi bara tittar på just dem som är förknippade med avel
              och lämnar de andra helt åt sidan. Att i det läget säga att vi
              inte behöver göra någonting tycker jag nog är lite lamt.
            </seg>
          </u>
          <note type="speaker" n="009dc791">
            Anf. 49 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-94830513037ea9a3-3" n="04acc09d">
            <seg n="71da45ba">
              Fru talman! Jag tycker att det är ett felaktigt påstående att
              det inte görs något på det här området. Generellt, när vi pratar
              om djurskydd, avel och liknande saker, är alla producenter intresserade
              av att ha friska djur i sina besättningar. Det är friska djur
              som producerar det som producenten vill ha. Producenten vill ha
              friska kor som producerar bra med frisk mjölk. Slaktkycklinguppfödaren
              vill självklart ha friska kycklingar som producerar det som slaktkycklingproducenten
              ska sälja på en öppen marknad.
            </seg>
            <seg n="501baeca">
              Har det då inte hänt någonting på det här området? Jo, jag tycker
              faktiskt att mycket har hänt på avelsområdet för att få fram bättre
              djurmaterial. Om vi talar kycklingar kan vi konstatera att man
              bland annat har börjat genomlysa och röntga lederna på avelsdjuren
              rutinmässigt för att minska förekomsten av i olika sammanhang
              redovisade benproblem och rörelsestörningar. Varför har man gjort
              detta? Jo, därför att man självklart vill ha fram föräldradjur
              som producerar friska djur som sedan ska användas i produktionen.
              Interpellantens påstående om att man mer eller mindre medvetet
              avstår från att ta fram friska djur för användning i olika typer
              av lantbruksverksamhet tycker jag är direkt felaktigt.
            </seg>
          </u>
          <note type="speaker" n="e75bc145">
            Anf. 50 HELENA LEANDER (mp):
          </note>
          <u who="helena_leander_3aadf2" xml:id="i-de9d285a54c8a088-1" n="723e2a96">
            <seg n="c567414a">
              Fru talman! Jag tror förstås inte att producenter har något intresse
              av att ha sjuka djur. Tvärtom tror jag att de flesta vill sina
              djur väl, om de kan välja. Men man lever fortfarande under en
              ekonomisk verklighet. Om man ser att det är lönsammare att använda
              raser som är framavlade för att växa så snabbt som möjligt kanske
              man accepterar att kycklingarna har lite benfel, lite lungproblem,
              lite rörelseproblem och lite vad det nu kan vara kanske inte av
              illvilja, utan helt enkelt för att man ser att det är så det funkar
              i branschen. Det är svårt för dem som vill ha en annan linje och
              ett sjystare alternativ.
            </seg>
            <seg n="e508368b">
              Det finns några uppfödare, ytterst få, i princip bara en, som
              har försökt koncentrera sig på mer ekologisk uppfödning där man
              låter djuren växa i lite långsammare tempo.
            </seg>
            <seg n="8746023c">
              Problemet för dem är att det inte finns några raser att tillgå
              som är anpassade för ett lite lugnare tempo, utan det är de stora
              industriraserna som är framställda för att producera så snabbt
              som möjligt, med de hälsoproblem som följer, som finns att tillgå.
            </seg>
            <seg n="263c60cd">
              Nu har jag full respekt för salmonellareglerna, så jag säger
              inte att jag har några färdiga förslag. Men jag undrar ändå: Har
              man uttömt alla möjligheter? Skulle man om Jordbruksverket satte
              sig med producenterna kunna se om det finns någon möjlighet att
              få in sjystare kycklingraser i Sverige som inte har samma hälsoproblem
              som de stora industriraserna?
            </seg>
            <seg n="3de8868d">
              De stora raserna ser vi ju har stora hälsoproblem hur är de egentligen
              förenliga med det som man skriver så fint om i djurskyddsförordningen,
              om att vi inte ska ha avel som kan orsaka lidande för djuret?
              Ska det faktum att själva aveln inte sker i Sverige innebära att
              det är fullt okej att använda djur som har dessa defekter, med
              det lidande som det innebär?
            </seg>
          </u>
          <note type="speaker" n="e148e0c7">
            Anf. 51 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-94830513037ea9a3-4" n="04acc09d">
            <seg n="fc868474">
              Fru talman! Jag vill ta upp två saker apropå ställd fråga.
            </seg>
            <seg n="52badb1e">
              Först och främst: Företagen i Sverige, det vill säga producenterna
              i Sverige, för en ständig dialog med de avelsföretag som finns
              i olika delar av världen. Detta beror på att man vill ha fram
              friska, sunda och starka djur. Varför vill man nu detta? Jo, därför
              att friska, starka och sunda djur producerar bättre än osunda
              och sjuka individer. Samtidigt vill jag återigen understryka att
              vi i vårt land har lagt stor vikt vid att upprätthålla den stränga
              salmonellakontroll som vi har. Jag vill inte orsaka något folkhälsoproblem
              i Sverige genom att vi får in salmonella i landet.
            </seg>
            <seg n="f87165aa">
              Gör vi då ingenting från samhällets sida? Jag kan meddela att
              i senaste budgetpropositionen, tillsammans med den forskningsproposition
              som presenterades för riksdagen för några veckor sedan, anvisar
              regeringen i de förslag som lades fram att hela 36 miljoner i
              Sverige ska läggas på forskning för att få fram bättre djurskydd
              och bättre djurskyddsbestämmelser, så att vi får de friska djur
              i våra djurbesättningar som vi vill ha.
            </seg>
          </u>
          <note type="speaker" n="bbfa3c1b">
            Anf. 52 HELENA LEANDER (mp):
          </note>
          <u who="helena_leander_3aadf2" xml:id="i-de9d285a54c8a088-2" n="723e2a96">
            <seg n="84f6cb2f">
              Fru talman! Jag vill inte heller ha salmonella, utan jag menar
              att man skulle kunna se om detta går att lösa med bibehållet salmonellaskydd.
              Har man uttömt alla möjligheter där är det inte mer man kan göra.
              Då handlar det kanske snarare om att ställa krav på de raser som
              vi får använda i Sverige.
            </seg>
            <seg n="297977e1">
              Det är så klart bra att det finns en dialog mellan producenter
              och avelsföretag om att försöka få fram bättre och friskare djur,
              men när den nu inte riktigt har lyckats tycker jag att det kan
              vara rimligt, om vi nu har bestämmelser om att vi inte ska ha
              avel som kan medföra lidande för djuren, att vi också från samhällets
              sida följer upp detta med olika former av krav.
            </seg>
            <seg n="2614c9db">
              Jag tror inte riktigt att det är så enkelt som att ett bra djurskydd
              och en hög produktion alltid är förenliga med varandra. I så fall
              skulle vi ju inte ha de djurskyddsproblem vi i dag ser bland slaktkycklingar.
              Någonstans har det uppenbarligen varit mer lönsamt att ha djur
              som producerar mycket men som kanske i gengäld har lite defekter
              här och var, som kanske gör att de har ont i skelett eller leder
              och kanske väljer smärtstillande medel om de får chansen, men
              fortfarande producerar lika mycket. Har vi kommit till en sådan
              situation tycker jag att vi ändå ska vara lite ödmjuka och se
              att det inte har funkat att bara hoppas på en bra dialog och på
              att man frivilligt ska ta fram sjysta, friska raser för att de
              ska producera mer. Vi måste från samhällets sida säga att vi inte
              accepterar avel som innebär lidande för djuren.
            </seg>
          </u>
          <note type="speaker" n="feb675a2">
            Anf. 53 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-94830513037ea9a3-5" n="04acc09d">
            <seg n="dd1995c4">
              Fru talman! Först vill jag tacka för den här debatten. Jag tycker
              att det är en angelägen fråga som diskuteras. Jag är övertygad
              om att vi alla vill att djur ska ha det bra. Vi vill inte att
              djurbesättningar eller våra sällskapsdjur ska bära på genetiska
              defekter som innebär att de bär på lidande.
            </seg>
            <seg n="1e487905">
              Vad är då att göra åt detta? Det finns ett antal saker att göra.
              En sak är att vi konsumenter har en makt. Vi har vår konsumentmakt.
              Vi kan välja eller välja bort. Men de flesta konsumenter tittar
              också förutom på en del andra saker på vad som kostar mer eller
              mindre än något annat. Detta gör ju att den här produktionen,
              liksom mycket annan produktion, är utsatt för en internationell
              priskonkurrens. Så vill vi ju faktiskt ha det i ett öppet samhälle,
              men trots detta ställer vi alltså höga krav på bland annat djuromsorg
              i vårt land. Det innebär att vi inte tar in vad som helst, för
              vi vill att djuren ska ha det bra. Det innebär till exempel att
              det är vissa problem att ta in kycklingar som kan bära på salmonellasmitta.
              Därför måste de vara i karantän, och detta leder i sin tur till
              att inflödet av kycklingar av andra raser och linjer än de som
              används frekvent är litet.
            </seg>
            <seg n="7227bb08">
              Vad kan vi då göra utöver detta? Ett sätt är att ha en forskning
              i landet. För detta har alltså regeringen för det kommande året
              anslagit vad jag tycker är rejält med pengar, så att vi får fram
              de friska och hållbara djur som vi vill ha i våra besättningar.
            </seg>
          </u>
          <note n="c1d9da69">
            Överläggningen var härmed avslutad.
          </note>
          <note n="cd0572b1">
            7 § Svar på interpellation 2008/09:140 om Eldrimner
          </note>
          <note type="speaker" n="7e25c7b3">
            Anf. 54 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-23c900691bf39a78-0" n="04acc09d" next="i-6b7386c78a402b3e-0">
            <seg n="64027fc5">
              Fru talman! Marie Nordén har frågat mig på vilket sätt jag avser
              att stödja den småskaliga livsmedelsförädlingen på landsbygden,
              om jag avser att verka för att åter ge Eldrimner ställning som
              nationellt resurscentrum för hantverksmässig livsmedelsförsörjning
              och om jag avser att verka för att stödja Eldrimners verksamhet
              ekonomiskt.
            </seg>
            <seg n="de1fdcf5">
              Den småskaliga livsmedelsförädlingen utgör en viktig del i Sveriges
              livsmedelsproduktion och bidrar med kvalitetsprodukter med unika
              egenskaper som inte alltid återfinns hos produkter från den storskaliga
              produktionen. Den småskaliga livsmedelsproduktionen är också en
              viktig del av landsbygdens näringsliv i Sverige har vi mer än
              3 000 småskaliga livsmedelsförädlare och antalet är växande. Regeringen
              anser det viktigt att stödja den småskaliga livsmedelsförädlingen
              och har bland annat därför utformat en livsmedelsstrategi i vilken
              den småskaliga produktionen spelar en stor roll. Satsningen är
              också ekonomiskt omfattande. För år 2009 finns 26 miljoner kronor
              att söka för bland annat utvecklings- och innovationsåtgärder
              inom livsmedelsområdet, inom ramen för den nämnda strategin. Därtill
              återfinns medel inom landsbygdsprogrammet, ett program som totalt
              omfattar 5 miljarder kronor per år.
            </seg>
            <seg n="bc4992bd">
              Vidare frågar Marie Nordén mig om Eldrimners roll som nationellt
              resurscentrum för hantverksmässig småskalig livsmedelförädling
              och om jag avser att stödja verksamheten ekonomiskt.
            </seg>
            <seg n="873f4e1f">
              Länsstyrelsen i Jämtlands län har sedan flera år tillbaka bedrivit
              en regional utvecklingsverksamhet genom Eldrimner, inriktad på
              att stärka den småskaliga hantverksmässiga livsmedelsförädlingen
              i regionen och att utgöra ett kunskaps- och resurscentrum för
              i första hand nystartade och blivande små företag. Genom kurser,
              seminarier, studieresor, nätverk med mera har centrumet stöttat
              jämtländska företag inom småskalig livsmedelsförädling. År 2005
              utsåg regeringen Eldrimner till ett nationellt resurscentrum för
              småskalig hantverksmässig livsmedelsförädling. Enligt regeringsbeslut
              var Eldrimners uppdrag främst att sprida kunskap och ge råd inom
              området småskalig hantverksmässig livsmedelsförädling samt att
              förmedla denna kunskap till andra centrum i landet och att stötta
              dessa. Verksamheten finansierades till och med år 2007 via medel
              från Statens jordbruksverk. Under 2008 har organisationen för
              sin uppgift att ge råd och vara nätverksbyggande uppburit medel
              från satsningen på livsmedelsstrategin, medan pengar för utbildningsverksamheten
              har erhållits efter ansökan från landsbygdsprogrammet.
            </seg>
            <seg n="b27d10db">
              Jag menar att Eldrimner har en fortsatt viktig funktion att fylla
              för att utveckla den småskaliga livsmedelsförädlingen och därmed
              landsbygdens näringsliv. Eldrimners verksamhet är också viktig
              för att uppfylla min och regeringens vision om att Sverige ska
              bli Europas nya matland.
            </seg>
            <seg n="1420669e">
              Vid utvärderingen av ett oberoende konsultföretag förra året
              fick Eldrimner också ett mycket gott betyg för bland annat sitt
              utbildnings- och utvecklingsarbete. Under mina resor i landet
              har flera ledande aktörer på matkonstens område påpekat för mig
              vilken viktig faktor Eldrimners entusiasm och kunnande har utgjort
              för dem och deras egen utveckling.
            </seg>
            <seg n="f9a3e292">
              Eldrimner kommer även i fortsättningen att vara ett nationellt
              resurscentrum för hantverksmässig småskalig livsmedelsförädling.
              Organisationen har möjlighet att ansöka om och erhålla de ekonomiska
              ramar som har gällt hittills. Genom en ändring av landsbygdsprogrammet
              sker en prioritering av kompetens- och utvecklingssatsningar på
              mat med mervärden, inte minst den småskaliga livsmedelsförädlingen.
              Dessutom tillförs hittills outnyttjade medel till landsbygdsprogrammets
              åtgärd för kompetensutveckling. Dessa avsätts för att stärka nationella
              kompetensutvecklingsinsatser som främjar mat med mervärden, till
              exempel småskalig livsmedelsförädling, i första hand på nationell
              nivå.
            </seg>
          </u>
          <note n="570340bb">
            Anf. 55 MARIE NORDÉN (s):
          </note>
          <u who="eskil_erlandsson_477821" xml:id="i-6b7386c78a402b3e-0" n="04acc09d" prev="i-23c900691bf39a78-0">
            <seg n="b18e4045">
              Fru talman! Jag vill börja med att tacka för ministerns svar.
              Den småskaliga livsmedelsproduktionen bidrar på många sätt till
              en hållbar utveckling av landsbygden. I många fall har det också
              lett till nya företag och nya sysselsättningsmöjligheter på orter
              och i regioner. Inte minst kan man se det i Jämtlands län, där
              arbetet genom länsstyrelsen och Eldrimner har betytt väldigt mycket
              för den småskaliga livsmedelstillverkningen. I och med Eldrimners
              arbete har vi också fått ett större mervärde i att producera maten
              i Jämtland.
            </seg>
            <seg n="1b65beed">
              Precis som ministern säger fick Eldrimner ett nationellt uppdrag
              2005 av den tidigare socialdemokratiska regeringen. Men det ministern
              utelämnar i sitt svar är att uppdraget då gällde till och med
              2008 och att det i uppdraget ingick att göra en utvärdering under
              2008 som sedan skulle ligga till grund för regeringens beslut
              om framtida stöd till verksamheten. Men innan utvärderingen var
              klar fråntogs Eldrimner det nationella uppdraget av regeringen
              från årsskiftet 2007/08.
            </seg>
            <seg n="ed6bc200">
              Efter gjord utvärdering och efter uppmaning av Jordbruksdepartementet
              lämnade Eldrimner in en ansökan om ekonomiskt stöd för 20082010
              till Statens jordbruksverk. Sedan gick nästan hela 2008 innan
              besked kom den 11 november i år. Under den tid som har gått är
              det Länsstyrelsen i Jämtlands län som har finansierat verksamheten
              och fått lita på ett muntligt besked från Jordbruksverket om att
              pengar ska komma under 2008. Men man fick i princip vänta ett
              helt år. Planeringen för 2009 görs nu helt utan vetskap om vad
              som händer med finansieringen under nästa år.
            </seg>
            <seg n="e94f38dd">
              Med tanke på ministerns engagemang i de här frågorna, på att
              han ser att det finns en stor potential inom den här näringen
              och att han vittnar om det värde som Eldrimners arbete har även
              utanför landet är det förvånande hur regeringen har agerat gentemot
              Eldrimner.
            </seg>
            <seg n="ff4222e1">
              Sweco har gjort en helt oberoende utvärdering. Jag citerar ur
              den: Sett till de tillgängliga resurserna blir ändå slutbetyget
              för Eldrimner väl godkänt. Detta inte minst sett till verksamhetens
              betydelse för sysselsättning och utveckling i bygder där sysselsättningsmöjligheterna
              generellt är svaga. I jämförelse med andra regional- och sysselsättningspolitiska
              insatser är sannolikt stödet till Eldrimner mycket effektivt.
            </seg>
            <seg n="0af6590c">
              Trots detta lever Eldrimner i en situation där man fortfarande
              inte vet hur finansieringen för de kommande åren ser ut. Det är
              inte acceptabelt, menar jag inte om ministern menar allvar då
              han säger att Eldrimner även i framtiden ska ha ett nationellt
              uppdrag och att man ska ges tillbaka statusen som nationellt resurscenter
              för hantverksmässig småskalig livsmedelsförädling. Eldrimner upplever
              inte att de har den statusen i dag. Men då måste man också se
              till att Eldrimner får en längre finansiering. Det är inte acceptabelt
              att någon som nationellt centrum ska behöva söka pengar varje
              år och lägga krafter på det i stället för på verksamheten.
            </seg>
            <seg n="a058d8a2">
              Jag är naturligtvis glad för det positiva beskedet från ministern
              att Eldrimner får tillbaka sin status som nationellt resurscentrum,
              men jag är besviken över beskedet att de ska få ansöka om medlen
              och att det ska fungera som det hittills har gjort. Vad som har
              gällt hittills med den nuvarande regeringen är en stor osäkerhet
              som jag har svårt att tro att ministern tycker är acceptabel.
            </seg>
            <seg n="ba8bdf5a">
              Jag vill ha ett besked. Kommer Eldrimner i framtiden att få besked
              om en längre finansiering än på ettårsbasis?
            </seg>
          </u>
          <note type="speaker" n="ed4a875c">
            Anf. 56 CHRISTIN HAGBERG (s):
          </note>
          <u who="christin_hagberg_cf139f" xml:id="i-c5fe2a44300c8532-0" n="4e3d2b1e">
            <seg n="df589435">
              Fru talman! Jag tackar för att Marie Nordén har ställt den här
              interpellationen, som är mycket angelägen i ett perspektiv där
              vi vet att just arbetstillfällen och sysselsättning inte minst
              i glesbygd är av mycket stor vikt.
            </seg>
            <seg n="b30de888">
              När jag besökte Eldrimner tidigare i höst blev jag mycket förvånad
              när jag fick höra hur regeringen har hanterat det här, inte minst
              med tanke på att vi har en centerpartistisk jordbruksminister.
              Åtminstone jag har i alla år haft uppfattningen att Centerpartiet
              har värnat om ett regionalt perspektiv, decentralisering, glesbygd
              och att hela Sverige ska leva.
            </seg>
            <seg n="6c35d88d">
              Under ett antal år har man byggt upp en organisation. Jag vet
              att de som har de mindre företagen ute i glesbygden har uppskattat
              detta oerhört mycket. Där har de kunnat få utbildning och rådgivning,
              man har kunnat stötta varandra och så vidare.
            </seg>
            <seg n="419c6994">
              Nu säger Eldrimner: Vi har fortfarande inte fått besked om ifall
              vi får några pengar under 2008. Den 11 november fick de beskedet
              att de skulle få pengar för 2008 alltså när en och en halv månad
              är kvar av det år som man har försökt hålla i gång verksamheten.
            </seg>
            <seg n="a7101e18">
              Marie Nordéns fråga är berättigad. Hur blir det 2009? Vi skriver
              i dag den 2 december. Vi vet att det snart är jul. Mellan jul
              och nyår lär det inte hända så mycket. Om det inte händer någonting
              på 10 ½ månad lär det inte hända något på en halv.
            </seg>
            <seg n="6e056198">
              Jag blir mycket förvånad när jordbruksministern i svaret skriver
              att Eldrimners verksamhet också är viktig för att uppfylla hans
              och regeringens vision om att Sverige ska bli Europas nya matland.
              Varför drog man då undan förutsättningarna för att bedriva ett
              fortsatt utvecklingsarbete för Eldrimner, framför allt när det
              fanns ett beslut om att det skulle göras en utvärdering av verksamheten
              i slutet av 2008? Då har man samtidigt den här ambitionen. Det
              går inte ihop.
            </seg>
            <seg n="1c1fb0ba">
              Det är fullständigt omöjligt att bedriva en verksamhet med de
              här förutsättningarna. Nu måste Eldrimner börja fundera på hur
              de ska lösa verksamheten under 2009. Ska det dröja till november
              2009 innan man får veta om man har några pengar till det också?
              Hur länge ställer Jämtlands länsstyrelse upp med pengar för att
              finansiera det här? Det vet vi inte.
            </seg>
            <seg n="5d5409da">
              Och om nu jordbruksministern är så intresserad varför har han
              då inte varit där? Detta är ändå en ganska omfattande verksamhet.
              Av svaret uppfattar i alla fall jag att ministern inte har besökt
              Eldrimner.
            </seg>
            <seg n="65776301">
              Jag vet att representanter för Eldrimner har varit på departementet
              i Helsingfors ett flertal gånger och diskuterat problemen, så
              man måste ha varit mycket medveten på departementet om att de
              ännu inte har fått några pengar.
            </seg>
            <seg n="534162d1">
              Jag hoppas att det här ska lösa sig. Jag vet att verksamheten
              är oerhört viktig för de småföretag och livsmedelstillverkare
              som finns, inte minst i glesbygden. Jag hoppas att jordbruksministern
              här kan ge ett positivt besked till dem som är verksamma inom
              detta område.
            </seg>
          </u>
          <note type="speaker" n="4bd34823">
            Anf. 57 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-23c900691bf39a78-1" n="04acc09d" next="i-6b7386c78a402b3e-1">
            <seg n="ca5ececc">
              Fru talman! Låt oss konstatera att Eldrimner de facto har rollen
              som ett nationellt resurscentrum för småskalig hantverksmässig
              livsmedelsproduktion. Under några år fanns det speciella pengar
              avsatta för detta därför att detta var ett projekt. Men, fru talman,
              projekt är per definition projekt. Det innebär att de ska utvärderas
              när projekttiden är slut.
            </seg>
            <seg n="daf37135">
              Utvärderingen är nu gjord och redovisas delvis i mitt interpellationssvar.
              Utfallet av utvärderingen var för Eldrimners del positivt, för
              att inte säga mycket positivt. Det innebär i sin tur att Eldrimner
              har erhållit pengar. Med tanke på den bakgrund och den utvärdering
              som finns skulle jag kunna tänka mig att man även kommer att erhålla
              pengar, dels från landsbygdsprogrammet, dels från de pengar som
              finns i anslutning till den livsmedelsstrategi som regeringen
              har tagit fram detta beroende på att verksamheten är och även
              fortsättningsvis ska vara av nationell karaktär.
            </seg>
            <seg n="d37927fc">
              Går det att göra på något annat sätt? Nej, enligt min bedömning
              går det inte att göra på något annat sätt. Ansökningarna måste
              vägas mot varandra. Det går inte att peka på något och säga att
              ni ska ha extrapengar från regeringen genom ett särskilt beslut.
              Så fungerar inte vårt samhälle. Att efterlysa en mer stabil finansiering
              än de pengar som finns i landsbygdsprogrammet och i livsmedelsstrategin
              går inte, enligt min uppfattning, eftersom alla verksamheter är
              föremål för en årlig budgetbehandling av kammaren.
            </seg>
            <seg n="91f4e7ae">
              Vartenda universitet och varenda högskola är föremål för en årlig
              budgetbehandling och har att ansöka om sina pengar. Men det gäller
              inte dessa verksamheter därför att här ligger EU bakom. EU har
              slagit fast att vi har ett sjuårigt landsbygdsprogram. Det finns
              alltså pengar till den här typen av verksamhet, vilket jag är
              mycket glad över.
            </seg>
            <seg n="c6676e8c">
              Har man fråntagits något uppdrag? Nej, man har inte fråntagits
              något uppdrag.
            </seg>
            <seg n="7d754334">
              Är det så att jag inte har besökt Eldrimner och tagit del av
              den dialog som man har velat föra från Eldrimners sida? Nej, det
              är inte så heller. Jag har, fru talman, besökt Eldrimner och tagit
              del av verksamheten. Jag har också sett till att mina medarbetare
              på departementet vid ett flertal tillfällen har tagit emot Eldrimners
              företrädare och medarbetare och ska göra det även i fortsättningen.
            </seg>
            <seg n="fd438241">
              Det är alltså, fru talman, upp till sökanden att söka pengar
              ur de tillgängliga potter som finns. Från de potterna kan man
              numera, beroende på ett aktivt agerande från regeringens sida,
              få fleråriga stöd, vilket inte är möjligt på något annat sätt.
            </seg>
          </u>
          <note n="e4b0810e">
            Anf. 58 MARIE NORDÉN (s):
          </note>
          <u who="eskil_erlandsson_477821" xml:id="i-6b7386c78a402b3e-1" n="04acc09d" prev="i-23c900691bf39a78-1">
            <seg n="d0de8310">
              Fru talman! Ministern blir väldigt engagerad. Vi tvivlar inte
              på hans engagemang. Men vi har ett nationellt resurscentrum som
              under nästan ett år varit utan resurser. Det har levt kvar för
              att vi har haft en länsstyrelse i Jämtland som har varit beredd
              att finansiera det i hopp om att regeringen och Jordbruksverket
              ska säga okej. Vi hade ett projekt som avslutades innan utvärderingen
              var gjord. Jag tycker därför att ministern inte ska ta så höga
              toner när han kritiserar vår argumentation. Pengarna som kom fick
              vi vänta nästan ett helt år på. Visst är pengarna inne på kontot
              nu, men det tog tid.
            </seg>
            <seg n="3b938b14">
              Det är klart att det går att göra på ett annat sätt. Att högskolor
              och universitet skulle sätta sig ned och göra en gedigen projektansökan
              varje år för att få resurser stämmer inte. Jämförelsen håller
              inte.
            </seg>
            <seg n="9b9db775">
              När man har bestämt sig för att man vill ha ett nationellt resurscentrum
              och har gjort en politisk prioritering där man säger att verksamheten
              är så bra och viktig att den har nationell status är det något
              annat än ett kortare projekt. Därför borde regeringen fundera
              på hur man ska finansiera detta mer långsiktigt än vad man är
              beredd till i dag.
            </seg>
            <seg n="73bbce75">
              Alla som har jobbat med projekt vet att det tar otroligt mycket
              energi att skriva projektansökningar år efter år. Om det är så
              verksamheten ska fungera för Eldrimner ska man kanske skruva ned
              tonläget och säga: Det är okej om det finns de som vill jobba
              på nationell basis. Det kan vi stötta.
            </seg>
            <seg n="56a9c2cb">
              Detta är dock inget sätt att behandla ett nationellt resurscentrum.
              Det har en annan status än ett projekt, tycker jag.
            </seg>
            <seg n="b281821a">
              Det var just det som var tanken när regeringen tillsatte detta
              i projektform. Det skulle drivas i projektform för att man skulle
              se hur det fungerade och om det var ett bra sätt att använda pengarna
              på. Sedan skulle projektet naturligtvis utvärderas. Därefter skulle
              regeringen ta ställning till detta.
            </seg>
            <seg n="a36f4390">
              Nu har man lagt beslutet hos Jordbruksverket. Regeringen tar
              inte ställning över huvud taget verkar det som, utan det är en
              myndighet som får sköta det. Vi har flera nationella centrum som
              kan finansieras på annat sätt än att man låter ett verk eller
              en myndighet ensamt ta ansvar för det.
            </seg>
            <seg n="dd05c7ed">
              Det handlar om en politisk prioritering om man tycker att verksamheten
              är viktig och strategisk i livsmedelsstrategiarbetet. Jag blev
              glad när jag läste hur livsmedelsstrategin lyfter upp småskalig
              livsmedelsproduktion. Det blev de på Eldrimner också. De kände
              att de låg precis i linje med det som regeringen ville göra. De
              visste att jordbruksministern var engagerad, och det kändes bra.
              Men tiden gick och pengarna kom ändå inte därför att regeringen
              låter Jordbruksverket ta besluten.
            </seg>
            <seg n="fb7006fe">
              Regeringen verkar inte vara beredd att själv ta beslut i frågan
              och säga att det är skillnad mellan projekt som söker på årsbasis
              och verksamheter som vi vill ge en strategisk uppgift och roll
              i att göra Sverige till ett matland i Europa.
            </seg>
            <seg n="d5fab512">
              (Applåder)
            </seg>
          </u>
          <note type="speaker" n="dd1668a7">
            Anf. 59 CHRISTIN HAGBERG (s):
          </note>
          <u who="christin_hagberg_cf139f" xml:id="i-c5fe2a44300c8532-1" n="4e3d2b1e">
            <seg n="06da0e2a">
              Fru talman! Det gläder mig att jordbruksministern har varit på
              Eldrimner. Den insikten fick man inte i svaret, utan där lät det
              snarare tvärtom som att du bara hade gått på hörsägen.
            </seg>
            <seg n="c6f35c45">
              Maries inlägg påvisar behovet av att man måste tänka om och tänka
              på ett annat sätt. En sådan här verksamhet som uppenbarligen jordbruksministern,
              och förhoppningsvis hela regeringen, tycker är viktig kan inte
              ges förutsättningarna att den måste vänta till november månad
              innan den vet om den har resurser att driva verksamheten vidare.
            </seg>
            <seg n="38f0d521">
              Jordbruksministern måste gå tillbaka till sin kammare och fundera
              över hur man löser detta på bästa sätt för att inte viktig kunskap
              och viktigt arbete ska gå förlorat. Har man inte pengar att bedriva
              verksamheten kan viktig kompetens försvinna från Eldrimner och
              flytta till ett annat område.
            </seg>
            <seg n="a24179c0">
              Jag har själv ganska mycket erfarenhet av detta eftersom jag
              har jobbat på ett företag där det mesta av verksamheten drivs
              med forskningspengar och så vidare i projekt. Men inte hade vi
              en sådan här situation. Det hade aldrig gått att driva ett företag
              om man hade fått veta först när året nästan var slut om man fick
              pengar. Då hade projektet varit nedlagt för länge sedan. Det kan
              jag lova.
            </seg>
            <seg n="9e7dce6e">
              Vi behöver bättre besked och större entusiasm för att få detta
              att fungera. Se till att pengarna kommer på plats innan året börjar
              så att man vet hur man ska kunna bedriva sin verksamhet! Vi kan
              inte ha en situation där man ska göra ansökningar och först veta
              när året är slut om man har fått pengarna eller inte.
            </seg>
          </u>
          <note type="speaker" n="bde7ac66">
            Anf. 60 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-23c900691bf39a78-2" n="04acc09d" next="i-6b7386c78a402b3e-2">
            <seg n="695e2c78">
              Fru talman! Regeringen har satsat stort på livsmedelssektorn.
              Vi har gjort det därför att vi är övertygade om att vi i denna
              sektor kan hitta många nya verksamheter som kan sysselsätta många
              människor i alla delar av vårt land. För att den visionen ska
              bli verklighet krävs det engagerade och kunniga människor i alla
              delar av landet.
            </seg>
            <seg n="8fc9a6c4">
              Vad gör då regeringen för detta? Vi har bland annat sett till
              att det finns ett väldigt stort landsbygdsprogram, nämligen 5
              miljarder kronor per år under en sjuårsperiod att användas bland
              annat för att utveckla kompetensen hos människor som ska få eller
              har sin utkomst från den här typen av verksamhet. För att det
              i sin tur ska bli verklighet fordras ju att någon plockar upp
              den kunskap som ibland bara finns hos individer ute i vårt samhälle.
              Eldrimner är ett sådant exempel.
            </seg>
            <seg n="b12ba89d">
              Vad är mer naturligt än att anvisa pengar från detta program
              till den här typen av verksamhet? Jag kan inte se att det finns
              något motsatsförhållande mellan att göra detta och att leva upp
              till den vision som regeringen har, det vill säga att få fram
              fler företag och fler verksamheter bland annat inom den småskaliga
              livsmedelsförädlingen.
            </seg>
            <seg n="2b192432">
              Hur går man då till väga? När man startar en verksamhet är det
              ganska naturligt att verksamheten bedrivs i projektform. Jag är
              rädd om skattebetalarnas pengar det hoppas jag att interpellanten
              och meddebattören också är. När ett projekt är slut är det ganska
              självklart att man gör en utvärdering för att se om det är värt
              att gå vidare eller inte.
            </seg>
            <seg n="e8963b99">
              I det här fallet har man vid utvärderingen kommit fram till att
              utfallet är mycket gott. Då är det naturligt att man lyfter in
              verksamheten i ordinarie verksamhet som kan ge den ekonomiska
              bas som bland annat Eldrimner behöver för att kunna utveckla sin
              verksamhet framöver.
            </seg>
            <seg n="e5a84f39">
              Är det möjligt att ge anslag för flera år? Ja, det är möjligt
              i det här fallet. Men det är inte regeringen som gör det. Jag
              är inte bara rädd om skattebetalarnas pengar, jag är också rädd
              för att inte följa lagar och förordningar. Vi har ju en konkurrensutsatt
              verksamhet och andra lagar och förordningar. Då måste man väga
              ansökningar mot varandra. Något annat sätt är inte möjligt när
              man ska tilldela den här typen av verksamhet medel och resurser.
            </seg>
          </u>
          <note n="72481e42">
            Anf. 61 MARIE NORDÉN (s):
          </note>
          <u who="eskil_erlandsson_477821" xml:id="i-6b7386c78a402b3e-2" n="04acc09d" prev="i-23c900691bf39a78-2">
            <seg n="fe0cc13e">
              Fru talman! Som jag inledningsvis sade är det väl ingen som ifrågasätter
              ministerns engagemang. Jag tycker att det är bra att man satsar
              stort på livsmedelssektorn och att man ser en utvecklingspotential
              där. Vi vet alla här i salen att det finns engagerade kunniga
              människor.
            </seg>
            <seg n="cc18d0df">
              Jag som kommer från Jämtland vet att vi har ett gediget kunnande
              i småskalig livsmedelsförädling. Eldrimner är inne på sitt 15:e
              år.
            </seg>
            <seg n="cfb01f13">
              Ministern säger att vi hade ett projekt, att det avslutades och
              utvärderades. Allt gjordes i helt fel ordning. Man avslutade projektet
              innan utvärderingen var klar. Vi vet att utvärderingen gav jättefina
              betyg.
            </seg>
            <seg n="b18f88c5">
              Nu säger ministern att det är möjligt att ge bidrag för flera
              år. Det är bara det vi begär. Om man ger ett centrum som Eldrimner
              nationell status, tycker jag att det borde finnas en vilja från
              regeringen och ministern att se att vi här har en seriös verksamhet
              som är utvärderad och borde finansieras på längre bas än bara
              ett år.
            </seg>
            <seg n="50c0e3c4">
              Vi vet att den resurs, kompetens och kraft som måste läggas ned
              på att skriva en ny projektansökan då är det ju i projektform
              om och om igen är något som vi inte vill se. Det var just därför
              vi satte nationell status. Vi ville se ett långsiktigt arbete.
              Det var det som var så viktigt. Därför var det så glädjande att
              utvärderingen visade att det var väl använda pengar.
            </seg>
            <seg n="6b981528">
              Jag hoppas verkligen att man vid mötet den 4 då man träffar Eldrimner
              på departementet kan ge ett positivt besked om att den nationella
              status de nu ska få tillbaka ger en mer långsiktig finansiering.
            </seg>
          </u>
          <note type="speaker" n="f3e7cd18">
            Anf. 62 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-94830513037ea9a3-6" n="04acc09d">
            <seg n="565afa90">
              Fru talman! Tack för den här interpellationen. Det har framgått
              av debatten och jag kan bekräfta att jag är engagerad när det
              gäller den här typen av frågor om mat. Jag tycker dessutom att
              mat är gott.
            </seg>
            <seg n="518569df">
              Regeringen har sett en möjlighet att utveckla olika delar av
              vårt land med hjälp av maten och med hjälp av den kultur, tradition
              och kunskap som finns i olika delar av landet. Den kunskap, tradition
              och kultur som handlar om mat är ofta regional.
            </seg>
            <seg n="e7a244ec">
              Vi är därför angelägna om att den typ av verksamheter som vi
              diskuterar i samband med interpellationen växer upp i alla delar
              av landet. Eldrimner kan vara ett föredöme.
            </seg>
            <seg n="4570cace">
              Regeringen kan inte tilldela alla typer av projekt som uppstår
              i olika delar av landet speciella pengar eller utnämna dem till
              något speciellt. Vi måste ha den ordinarie beslutsgången för detta,
              och det är att hantera alla ansökningar lika. Det gör man också
              i de statliga verken.
            </seg>
            <seg n="7471bdd9">
              Hur mycket pengar handlar det om? För nästa år lägger vi 9 miljoner
              kronor på att utveckla den småskaliga slakten. Vi lägger 30 miljoner
              extra på kompetensutveckling i landsbygdsprogrammet som redan
              innehåller 5 miljarder kronor. Vi har 26 miljoner kronor till
              vår livsmedelsstrategi. Jag tycker att det tyder på att vi har
              ett engagemang och intresse för seriösa verksamheter i olika delar
              av vårt land.
            </seg>
          </u>
          <note n="c1d9da69">
            Överläggningen var härmed avslutad.
          </note>
          <note n="5225bfcb">
            8 § Svar på interpellation 2008/09:148 om hantering av avsiktsförklaring
            och avtal om Citybanans finansiering
          </note>
          <note type="speaker" n="4201c2b3">
            Anf. 63 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-23c900691bf39a78-3" n="b08001f4" next="i-6b7386c78a402b3e-3">
            <seg n="9006d8e3">
              Fru talman! Pia Nilsson har frågat mig om hur jag och regeringen
              kommer att hantera denna avsiktsförklaring och avtalet om Citybanans
              finansiering så att staten fullföljer sina åtaganden inom avtalad
              tid.
            </seg>
            <seg n="44304fb9">
              Bakgrunden till interpellationen är det framförhandlade avtalet
              om medfinansiering av Citybanan med 2 miljarder kronor som Mälardals-
              och Östergötlandsregionerna är beredda att bidra med. En särskild
              uppföljningsgrupp för avtalet har bildats av Näringsdepartementet
              och dessa regioner.
            </seg>
            <seg n="11016f24">
              Jag vill först säga att det är glädjande att regionerna är beredda
              att bidra finansiellt till genomförandet av Citybanan. Jag instämmer
              i att Citybanan genom Helsingfors är en förutsättning för fungerande
              tågtrafik och därmed för tillväxt och utveckling, inte bara för
              Mälardalen och Östergötland, utan för hela landet. Citybanan är
              också en förutsättning för att framöver ytterligare utveckla tågtrafiken.
              Behovet av Citybanan framhålls av regeringen inte minst i proposition
              2008/09:35 Framtidens resor och transporter infrastruktur för
              hållbar tillväxt i vilken 417 miljarder kronor avsätts för infrastrukturåtgärder
              i hela landet under perioden 20102021.
            </seg>
            <seg n="1a964d96">
              I infrastrukturpropositionen framhåller regeringen att väl fungerande
              infrastruktur och kommunikationer är en angelägenhet för såväl
              stat som kommuner, landsting, företag och resenärer. Regeringen
              ser därför positivt på ett ökat gemensamt ansvarstagande för åtgärder
              inom transportinfrastrukturen bland annat i form av medfinansiering.
              Förbättrade möjligheter till medfinansiering förändrar inte den
              grundläggande ansvarsfördelningen mellan statliga och kommunala
              aktörer för samhällets infrastruktur. Jag vill därmed också framhålla
              att medfinansiering är en frivillig uppgift för företag, kommuner
              och landsting som de fattar beslut om själva.
            </seg>
            <seg n="a620e3f7">
              Regeringens avsikt är att statens åtaganden i avtalet om medfinansiering
              av Citybanan ska uppfyllas genom flera olika beslut. Ett av besluten
              för att fullfölja avtalet som fattats av regeringen är infrastrukturpropositionen,
              i vilken också inriktningen för kommande beslut anges.
            </seg>
          </u>
          <note n="1057ffaa">
            För att möjliggöra och underlätta medfinansiering, till exempel
            av Citybanan, föreslår regeringen i propositionen Kommunala kompetensfrågor
            m.m. (prop. 2008/09:21) utökade befogenheter från den 1 mars 2009
            för kommuner och landsting att lämna bidrag till byggande av vägar
            och järnvägar, även om projektet ligger utanför det egna området.
          </note>
          <u who="asa_torstensson_c67ae8" xml:id="i-6b7386c78a402b3e-3" n="b08001f4" prev="i-23c900691bf39a78-3">
            <seg n="7ac89481">
              Beträffande statens infrastrukturåtaganden i avtalet om medfinansiering
              av Citybanan, framhåller regeringen i infrastrukturpropositionen
              att dessa åtgärder, som bland annat gäller projekt på Mälarbanan,
              kommer att pekas ut för genomförande i uppdrag till Banverket
              inför den kommande åtgärdsplaneringen. Infrastrukturåtgärderna
              på kort sikt i avtalet är också en del av de pågående kraftsamlingsåtgärderna
              i järnvägssystemet i Mälardalen som bland annat Banverket genomför
              för att få bättre kapacitet, framkomlighet och punktlighet. Dessa
              kraftsamlingsåtgärder, tillsammans med övriga satsningar som kommer
              att ske genom regeringens infrastrukturproposition, är viktiga
              för att förbättra järnvägssystemet i HelsingforsMälardalsregionen.
            </seg>
          </u>
          <note type="speaker" n="a3e76694">
            Anf. 64 PIA NILSSON (s):
          </note>
          <u who="pia_nilsson_27d085" xml:id="i-7130d2fd152056f4-0" n="af4c843f">
            <seg n="12600b63">
              Fru talman! Jag börjar med att tacka ministern för svaret. Citybanans
              byggande har debatterats många gånger i denna kammare. Men beslut
              är nu fattat, och banan ska förhoppningsvis träda i kraft år 2017.
            </seg>
            <seg n="dc1f486a">
              Citybanan är, för den som inte känner till det, en tvåspårig
              järnväg med två nya stationer i en sex kilometer lång tunnel mellan
              pendeltågsstationen Helsingforss Södra och Tomteboda. Spårkapaciteten
              genom Helsingfors kommer att fördubblas när Citybanan tas i bruk,
              och punktligheten kommer också förhoppningsvis att förbättras.
              I dag samsas all tågtrafik genom Helsingfors på två spår. Det
              är pendeltåg, regionaltåg och godståg. När Citybanan öppnas kommer
              pendeltågen att köra på de nya spåren under jord, och övriga tåg
              kommer att köra på nuvarande spår via Helsingforss central.
            </seg>
            <seg n="fcd15ce5">
              Citybanan beräknas kosta totalt runt 17 miljarder. I januari
              i fjol utsåg regeringen en förhandlingsman, Carl Cederschiöld,
              som fick i uppdrag att hitta medfinansiärer till Citybanans byggande.
            </seg>
            <seg n="a0cc81db">
              En avsiktsförklaring togs fram där kommuner och landsting i Mälardalen
              och i Östergötland sade att de kunde tänka sig en medfinansiering
              på sammanlagt 2 miljarder kronor. Men de tänker inte betala med
              mindre än att staten åtar sig att förstärka övrig infrastruktur
              i de berörda regionerna.
            </seg>
            <seg n="fc345d4a">
              I avsiktsförklaringen står det att staten så snabbt som möjligt
              ska bygga två nya spår på sträckan BarkarbyKallhäll och att spåren
              ska finnas på plats senast år 2015.
            </seg>
            <seg n="c1eb7efc">
              Staten ska också bygga två spår på hela sträckan TomtebodaBarkarby.
              Kapaciteten på Ostkustbanan ska förbättras genom att dubbelspår
              byggs genom Gamla Uppsala för att man ska kunna utnyttja den utökade
              tågtrafiken då Citybanan öppnas. Det står också att kapaciteten
              på Svealandsbanan ska förbättras.
            </seg>
            <seg n="6797eb78">
              Kortsiktigt har staten enligt avsiktsförklaringen åtagit sig
              att förbättra punktligheten i HelsingforsMälarregionen, bland
              annat genom att bygga mötesstationer och förbigångsspår.
            </seg>
            <seg n="61d656f2">
              Nu undrar jag om statens åtaganden kommer att infrias.
            </seg>
            <seg n="1cfb3bd0">
              När det gäller punktligheten vet vi att det finns mycket kvar
              att göra. Vad gäller de övriga åtagandena finns det uppenbarligen
              inget svar att få i dag.
            </seg>
            <seg n="07a696ad">
              Ministern påstår att inriktningen går att hitta i infrastrukturpropositionen.
              Jag kan då inte hitta ett ord om det. Däremot går det att läsa
              desto mer om kommunal medfinansiering, som nu tycks ha blivit
              regeringens nya mantra.
            </seg>
            <seg n="ce0099b1">
              Ministern talar om frivillighet. Men någon sådan är det då rakt
              inte fråga om. Vill man som kommun ha en väg eller en järnväg
              anlagd får man vackert vara med och betala. Kommuner och landsting
              kommer i det moderatstyrda Sverige att tvingas välja mellan vård
              och väg eller skola och spår. Staten smiter från sitt ansvar.
            </seg>
            <seg n="bad3d527">
              Menar Åsa Torstensson att medfinansiering som princip är lika
              självklar nu som den var för ett par år sedan när landets ekonomi
              såg helt annorlunda ut? Vad händer om till exempel Västmanlands
              läns landsting nu gör bedömningen att man vill satsa de 278 miljonerna
              på sjukvård och högre sjuksköterskelöner i stället för på Citybanan?
              Vad gör staten då? Vad gör Åsa Torstensson då?
            </seg>
            <seg n="ce48b1cb">
              Avsiktsförklaringen togs fram när ekonomin gick på högvarv. Men
              regeringen har dröjt med att lämna besked om de åtaganden som
              staten har tagit på sig. Vi får vänta och se vad som kommer med
              i åtgärdsplanen nästa år, säger Åsa Torstensson. Då kanske ekonomin
              har förvärrats ytterligare för staten, kommunerna och landstingen.
              Vad händer då? Kan ministern helt enkelt låta bli att verkställa
              de statliga åtaganden som de facto är villkoret för att kommuner
              och landsting ska vara med och finansiera Citybanan?
            </seg>
          </u>
          <note type="speaker" n="6e9a69ac">
            Anf. 65 JÖRGEN JOHANSSON (c):
          </note>
          <u who="unknown" xml:id="i-8418f60912f6fe34-0" n="ca7a8142">
            <seg n="01899396">
              Fru talman! Den interpellation som vi debatterar nu och nästa
              interpellation går i varandra. Jag kommer förmodligen att svepa
              över båda interpellationerna.
            </seg>
            <seg n="4cf22bd1">
              Jag delar statsrådets uppfattning att det är glädjande att man
              kommuner, regioner och staten i Mälardalen kunnat göra en gemensam
              satsning på Citybanan.
            </seg>
            <seg n="26628f8c">
              Detta är inte, som Pia Nilsson säger, den nuvarande regeringens
              nya mantra i fråga om hur man ska finansiera infrastruktursatsningar.
              Detta sätt att arbeta har funnits redan tidigare.
            </seg>
            <seg n="2e8906a8">
              I Pia Nilssons hemlän Västmanland använde man detta på 1960-
              och 1970-talen när man fördjupade Mälarleden. Man använde det
              i början av 1990-talet när man investerade i Mälarbanan. Jag satt
              själv med i Mälarbanans intressenters styrelse i samband med att
              den här satsningen gjordes. Det är alltså ingenting nytt.
            </seg>
            <seg n="f050fd64">
              Det är bra att denna kraftsamling på Citybanan görs. Det är tveklöst
              så att detta är ett intresse såväl nationellt som regionalt för
              att klara trafiken.
            </seg>
            <seg n="338cbae7">
              Det är också bra att statsrådet säger att det är ett avtal. Det
              är ändå så att avtal ska hållas. Så var det inte på den gamla
              regeringens tid när Miab i det här fallet skrev avtal med staten.
              Tyvärr fullföljde staten inte avtalet fullt ut.
            </seg>
            <seg n="6574ed73">
              Jag delar Pia Nilssons uppfattning att det är problem när det
              blir förseningar i tågtrafiken. Situationen för dem som pendlar
              från Arboga, Köping och Västerås till Helsingfors och har en tid
              att passa är naturligtvis ohållbar om tågen inte kommer i tid
              och det är ständiga problem.
            </seg>
            <seg n="56e412e7">
              Nu är detta också en del av hela problematiken. Om vi i början
              av 1990-talet hade haft en aning om den enorma ökning av tågtrafiken
              som skedde hade man naturligtvis byggt dubbelspår redan från början.
              Vi vet hur tidskrävande det är att få fram ett nytt spår vad gäller
              detaljplaner och liknande. Vi vet också hur lång tid det tar att
              få fram nytt vagnmaterial som ska trafikera spåren.
            </seg>
            <seg n="5a1890ab">
              Pia Nilsson skriver i sin interpellation att det har varit problem
              med den regionala trafiken och att den inte har förbättrats under
              senare tid tvärtom. När man följer statistiken som förs av SJ
              och även TiM, Trafik i Mälardalen, kan man konstatera att det
              var en rätt bra träffsäkerhet i tågtiderna fram till september.
              Efter september har det varit problem. Det har varit problem med
              kraftöverföringar och en hel del andra saker. Sådant kan naturligtvis
              ske. Men detta måste man åtgärda. Det är där som kraftsamlingen
              mellan Banverket, SL och SJ kommer in. Man har sagt att man under
              en treårsperiod ska fullfölja 44 åtgärdspunkter. Detta pågår.
              Två år av denna treårsperiod har gått.
            </seg>
            <seg n="5171aee6">
              Vi vet att det i framtiden kommer att vara problem med kraftförsörjningen.
              Spårsystemet i Mälardalen är i dag överutnyttjat. Det måste man
              göra någonting åt. Samtidigt kan vi konstatera att det arbete
              som ligger framför oss med ombyggnader, utbyggnader, kraftförsörjning
              och så vidare kommer att innebära ytterligare störningar i tågtrafiken,
              vilket givetvis inte är bra. Trots allt är vår förhoppning att
              den här satsningen är en framtidssatsning och att Mälardalen därmed
              ännu mer förenas med den gemensamma arbetsmarknadsregion som vi
              tveklöst är.
            </seg>
          </u>
          <note type="speaker" n="19ce7fb7">
            Anf. 66 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-94830513037ea9a3-7" n="b08001f4">
            <seg n="e14732cd">
              Fru talman! Lite grann skulle jag vilja gå tillbaka till den
              översyn av Citybanan som regeringen valde att göra. I samband
              därmed blev det en stark reaktion från en storregion långt utanför
              själva Helsingforssregionen inklusive Östergötland och Mälardalen.
              Mycket tydligt markerades vikten av byggandet av Citybanan, till
              gagn för en stor Helsingforssregion. Det har varit uppvaktningar
              med syftet att regeringen skulle fatta det slutgiltiga beslutet
              om Citybanan. Då blev det en naturlig diskussion och även en relation
              till kommuner och regioner om en medfinansiering.
            </seg>
            <seg n="f6153152">
              Naturligtvis har jag med mig det som Pia Nilsson här indirekt
              lyfter fram, nämligen vikten av att staten håller sina avtal.
              Pia Nilsson känner också till det avtal som den socialdemokratiska
              regeringen genomförde vad gäller Miab. Det avtalet förskräcker.
              Det var naturligtvis precis det som diskuterades under de samtal
              som Cederschiöld hade med anledning av att det gällde att hitta
              en finansiering och en medfinansiering.
            </seg>
            <seg n="bba6196d">
              Jag är oerhört noga med att stärka statens roll som en trovärdig
              part. Det är avgörande för alla, för annars kommer vi aldrig att
              skapa ömsesidiga överenskommelser om prioriteringar beträffande
              vägjärnväg, prioriteringar för att skapa arbetsmarknadsregioner
              som fungerar och så vidare.
            </seg>
            <seg n="fb334113">
              Därför har vi en gemensam genomförandegrupp som just har att
              skapa förutsättningar för ett genomförande av avtalet i syfte
              att möta den kritik och den frustration som i dag finns på många
              ställen därför att man inte har en tilltro till staten som aktiv
              part.
            </seg>
            <seg n="3b5f4740">
              Som jag tidigare sagt kommer genomförandet av avtalet att ske
              i olika omgångar i svaret till Pia Nilsson sade jag det med början
              i det som fastställs i och med infrastrukturpropositionen och
              de ekonomiska ramarna där. Dessutom handlar det om tydliga direktiv
              och uppdrag till Banverket att inför den kommande åtgärdsplaneringen
              peka ut de projekt som ingår i avtalet.
            </seg>
          </u>
          <note type="speaker" n="7140e5e3">
            Anf. 67 PIA NILSSON (s):
          </note>
          <u who="pia_nilsson_27d085" xml:id="i-7130d2fd152056f4-1" n="af4c843f">
            <seg n="75735227">
              Fru talman! Jag måste säga att jag inte är speciellt mycket klokare
              nu efter att ha lyssnat på Åsa Torstenssons utläggningar eller,
              för den delen, på Jörgen Johanssons utläggningar.
            </seg>
            <seg n="e28a2973">
              Jag tycker att det svajar betänkligt i svaret. Åsa Torstensson
              försöker nämna lite grann om historiken och det som föranledde
              uppdraget till Carl Cederschiöld. Det är väl gott nog. Men sedan
              när det gäller att verkligen sätta ned foten och bestämt säga
              att staten kommer att infria givna löften tycker jag inte att
              du, Åsa Torstensson, har svarat. Du hänvisar till nästa års åtgärdsplanering.
              Men vet vi hur ekonomin då kommer att se ut?
            </seg>
            <seg n="c324d434">
              Vi vet att de ekonomiska förutsättningarna radikalt har försämrats
              under de senaste månaderna, för att inte tala om och jämföra med
              hur det var två år tillbaka i tiden när detta med medfinansiering
              började aktualiseras. Då hade kommuner och landsting helt andra
              förutsättningar för att gå in och bejaka 2 miljarder kronor till
              denna satsning, under förutsättning att staten infriade de löften
              om övrig infrastruktur som jag i mitt första inlägg nämnde. Bland
              annat gäller det då de två nya spår på sträckan BarkarbyKallhäll
              som skulle tas i drift år 2015. Jag har inte fått något svar från
              Åsa Torstensson om huruvida det löftet kommer att hinna infrias.
            </seg>
            <seg n="6762eab2">
              Staten skulle ju också bygga ytterligare två spår på hela sträckan
              TomtebodaBarkarby och dubbelspår genom Gamla Uppsala. Kommer det
              här att bli verklighet? Jag har inte fått något svar om det.
            </seg>
            <seg n="a1958203">
              Riktigt oroande är det som Åsa Torstensson i sitt svar mest uppehåller
              sig vid, nämligen den kommunala medfinansieringen som ju ministern
              höjer till skyarna som någonting helt fantastiskt. Jag undrar
              om man nu är lika entusiastisk i kommuner och landsting runt om
              i Mälardalen och i Östergötland inför den medfinansiering som
              man för ett par år sedan bejakade.
            </seg>
            <seg n="b67f8228">
              I dag har kommuner och landsting fullt upp med skolan, vården
              och omsorgen. Dessutom ska de finansiera statliga infrastrukturåtaganden.
              Det är inte lätt när skatteintäkterna månad efter månad minskar.
            </seg>
            <seg n="e4f224b8">
              Vad händer, Åsa Torstensson, om det beträffande de 2 miljarderna
              i medfinansiering går i stå? Hur juridiskt bindande är egentligen
              den här avsiktsförklaringen? Har ministern möjligtvis något ess
              att trolla fram ur rockärmen? Vad händer om det nu skulle bli
              så att kommuner och landsting gör bedömningen att de på frivillighetens
              basis inte vill betala vare sig för Citybanan eller för annan
              infrastruktur?
            </seg>
          </u>
          <note type="speaker" n="a739ea95">
            Anf. 68 JÖRGEN JOHANSSON (c):
          </note>
          <u who="unknown" xml:id="i-8418f60912f6fe34-1" n="ca7a8142">
            <seg n="3a58762a">
              Fru talman! Jag får uppenbarligen upprepa vad jag sade i mitt
              inledande inlägg. Vad gäller medfinansieringen, Pia Nilsson, är
              det faktiskt så att det här skedde i Västmanland i slutet av 1960-talet
              och i början av 1990-talet, då under en socialdemokratisk regering
              och med socialdemokratisk regim i Västmanland och socialdemokratisk
              regim också i de kommuner som spåren gick genom. Samtliga de kommunerna
              och samtliga de politikerna var alltså s-märkta. Därför förstår
              jag inte varför man i det här skedet ska kritisera någonting som
              man redan tidigare satt i sjön. I stället ser jag det som en direkt
              nedvärdering av de kommunala företrädarna. De har ju själva ställt
              upp och accepterat avtalet.
            </seg>
            <seg n="661c7f82">
              Inför den diskussion som vi haft med departementet har det i
              Mälardalen varit en enorm kraftsamling mellan kommunala företrädare
              och regionföreträdare. Det är inte så att man i hemkommunen har
              hävdat att man vill ha en vägsnutt byggd i Skinnskatteberg eller
              i Sala, utan kommuner och landsting i Mälardalen har med en röst
              talat med departementet och sagt: Vi vill göra satsningen på Citybanan.
              Vi ställer upp på en medfinansiering.
            </seg>
            <seg n="c2de61a4">
              Ställtiden för tågsatsningar när det gäller spår och vagnmateriel
              är enormt lång. Ofta handlar det om ett tioårsperspektiv. Nu ser
              vi regeringens insatser under drygt två år i regeringsställning.
              Man har genomfört ett kraftsamlingsprogram med 44 punkter på schemat
              som ska genomföras på tre år. Vi har tagit ett enormt stort steg,
              så tala om handlingskraft och jämför med hur det var på 1990-talet,
              Pia Nilsson! Det är enorm skillnad.
            </seg>
          </u>
          <note type="speaker" n="f6007f69">
            Anf. 69 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-94830513037ea9a3-8" n="b08001f4">
            <seg n="ca2bf749">
              Fru talman! Ibland är det lite svårt att följa Pia Nilssons argumentering.
              Först handlade det om att slå mot att jag inte svarat på den fråga
              som ställts. Fastän jag tydligt har svarat på Pia Nilssons fråga
              frångår hon detta med statens roll och går över till att argumentera
              om att de andra avtalsparterna inte har möjlighet att fullfölja
              sina avtal på grund av den ekonomiska situationen. Inte desto
              mindre tänker jag återkomma till det som var frågan eftersom jag
              kanske inte riktigt tror att Pia Nilsson har i uppgift att här
              i dag tala om att kommuner, regioner och landsting som valt att
              gå in i avtalet inte har förmåga att fullfölja det.
            </seg>
            <seg n="2e4a5904">
              Jag har svarat på Pia Nilssons fråga. Huvuddelen av statens infrastrukturåtaganden
              i avtalet om medfinansiering av Citybanan till och med 2021 ingår
              i planeringsramen på 417 miljarder kronor. Det är den ram som
              regeringen föreslår i infrastrukturpropositionen.
            </seg>
            <seg n="fe1df8d5">
              Jag sade också i mitt första svar till Pia Nilsson att vi i direktiven
              till Banverket om åtgärdsplaneringen kommer att precisera hur
              de konkreta åtgärderna i avtalet ska genomföras.
            </seg>
            <seg n="f2551a41">
              Den tredje delen i det ansvar som direkt rör infrastrukturinvesteringar
              handlar om Kraftsamling Helsingfors Mälardalen. Medel finns redan
              anslagna fram till 2010.
            </seg>
            <seg n="35b17edd">
              För att detta ska fungera i ett avtalsförhållande har vi en genomförandegrupp
              som har tillsatts på Näringsdepartementets initiativ just för
              att vi tillsammans ska genomföra det avtal som Cederschiöld förhandlade
              fram i dialogen i Helsingforssregionen.
            </seg>
            <seg n="536b9591">
              Det är oerhört viktigt att vi arbetar tillsammans nära varandra
              så att vi känner tilltro till och förstår hur de olika måtten
              och stegen i avtalet ska genomföras.
            </seg>
          </u>
          <note type="speaker" n="9bca07e8">
            Anf. 70 PIA NILSSON (s):
          </note>
          <u who="pia_nilsson_27d085" xml:id="i-7130d2fd152056f4-2" n="af4c843f">
            <seg n="e90a3b38">
              Fru talman! Jag vill säga till Åsa Torstensson, Sveriges infrastrukturminister,
              att vi alla har ett ansvar för kommuners och landstings ekonomier.
              Det gäller i synnerhet nu och särskilt när kommuner och landsting
              ska behöva betala för statens infrastrukturåtaganden. Åsa Torstensson
              må ursäkta, men jag känner ett stort ansvar för att föra kommuners
              och landstings talan. Jag talar om vad som händer om kommuner
              och landsting gör en helt annan ekonomisk bedömning än den som
              gjordes innan man gick in i avsiktsförklaringen. Ekonomin för
              landsting, kommuner och staten såg annorlunda ut då. Det kan vi
              inte bortse från, och det tror jag inte heller Åsa Torstensson
              kan blunda inför.
            </seg>
            <seg n="5ae2582f">
              Jag ställer mig fortfarande frågan om kommunerna kommer att vara
              lika entusiastiska till att medfinansiera Citybanan. Vi kan hoppas
              att Genomförandegruppen är något slags garanti. Vi får verkligen
              hoppas att det går vägen, men jag är inte så säker på det. Jag
              måste faktiskt få uttrycka det.
            </seg>
            <seg n="4da2899b">
              Infrastrukturministern talar om att åtagandena ska inrymmas i
              417 miljarder. Det är den ram som regeringen lägger fram och som
              riksdagen snart ska besluta om. Men jag vet att Näringsdepartementet
              krasst räknar med att få in ytterligare drygt 30 miljarder genom
              just medfinansieringen. Det här är, fru infrastrukturminister,
              en sanning med viss modifikation. Det tycker jag att vi ska klargöra
              även här. Ni räknar med att få in 417 miljarder och ytterligare
              30 miljarder i intäkter.
            </seg>
            <seg n="38c80267">
              Jag är orolig å kommuners, landstings och resenärers vägnar.
              Vi får vänta till nästa år och se vad åtgärdsplanen ger vid handen.
              Det ska bli mycket spännande. Vad jag förstår sitter inte Åsa
              Torstensson med något ess i rockärmen.
            </seg>
          </u>
          <note type="speaker" n="762e7eeb">
            Anf. 71 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-94830513037ea9a3-9" n="b08001f4">
            <seg n="0bce2662">
              Fru talman! Det är mycket riktigt, Pia Nilsson, att den ekonomiska
              situationen har förändrats drastiskt under kort tid. Naturligtvis
              ska var och en utifrån den nivå man sitter på ta ansvar för sin
              budget. Så är det också för regeringen i fråga om vilka åtaganden
              som man ska ta sig an med offentliga medel. Senast i dag har vi
              förstått att Pia Nilssons parti och partiledare har ambitionen
              att statens offentliga medel och skattepengar ska användas till
              mycket annat än infrastruktur.
            </seg>
            <seg n="53f86d8e">
              Det är mycket riktigt att det finns ytterligare 30 miljarder
              för medfinansiering utöver de 417 miljarderna i infrastrukturpropositionen.
              Det är viktigt att se att stora delar av dessa 30 miljarder är
              brukaravgifter som var och en av oss får betala när vi passerar
              en bro eller en tunnel. Det är en del av en logisk kostnadsfördelning
              utifrån hur man vill använda väginfrastrukturen.
            </seg>
            <seg n="e0487b15">
              Jag vill inte sjabbla bort eller slarva bort en viktig interpellation,
              som faktiskt handlar om en långsiktig, tuff och svår investering.
              Vi får kanske se effekten om tio år. Då får vi bättre infrastruktur
              i Mälardalen, i Helsingfors och i alla delar av landet. Det är
              svårt i de största städerna, och det får inte vara så att Helsingfors
              blir en stoppkloss. Därför är avsiktsförklaringen och avtalet
              oerhört viktiga. De måste få ha sina mått och steg. Allt fastställs
              inte i infrastrukturpropositionen utan vi återkommer i åtgärdsplanen.
              Direktiven kommer att ange inriktningen.
            </seg>
          </u>
          <note n="c1d9da69">
            Överläggningen var härmed avslutad.
          </note>
          <note n="3aee0e57">
            9 § Svar på interpellation 2008/09:149 om förseningar i tågtrafiken
          </note>
          <note type="speaker" n="05337bff">
            Anf. 72 Statsrådet ÅSA TORSTENSSON (c):
          </note>
          <note n="394e7ca0">
            Fru talman! Pia Nilsson har ställt följande frågor till mig:
          </note>
          <u who="asa_torstensson_c67ae8" xml:id="i-6b7386c78a402b3e-4" n="b08001f4" prev="i-23c900691bf39a78-4">
            <seg n="7aff38d6">
              Jag vill börja med att understryka att det råder ett hårt tryck
              på vårt lands infrastruktur just nu. Fler personer och företag
              väljer tåget som transportalternativ ur klimatsynpunkt. Den av
              den tidigare regeringen fastställda väg- och järnvägsplanen för
              innevarande period 20042015 präglas av bland annat orealistiska
              kostnadsbedömningar, ofinansierade projekt och kraftigt eftersatt
              underhåll av befintliga vägar och järnvägar.
            </seg>
            <seg n="12b6be67">
              Jag ser allvarligt på bristerna i järnvägssystemet och har därför
              tagit initiativ till särskilda kraftsamlingsåtgärder i Mälardalen,
              Västsverige och i Skåneregionen. I vårpropositionen 2007 och i
              budgetpropositionen för 2008 tillförde regeringen särskilda medel
              till Banverket i syfte att tillsammans med Storstockholms lokaltrafik
              och SJ AB kunna göra en kraftsamling i Mälardalen, bland annat
              för att öka kvaliteten för pendlare. Det gläder mig att kunna
              konstatera att denna satsning redan har fått effekt för resenärerna,
              vilket kan utläsas av SL:s kundnöjdhetsundersökningar och i Banverkets
              punktlighetsstatistik sedan igångsättandet. Resultatet för oktober
              2008 var dock något sämre, och Banverket utreder just nu anledningen
              till detta.
            </seg>
            <seg n="037cce3d">
              Det bör dock poängteras att även de andra aktörerna i samarbetet
              har ett ansvar för att minska förseningarna och öka punktligheten.
            </seg>
            <seg n="cc899991">
              Regeringen har i den nyligen presenterade närtidssatsningen tillfört
              särskilda medel under 2009 och 2010 till Banverket för att genomföra
              liknande kraftsamlingsåtgärder i västra Sverige och Skåneregionen.
              Totalt satsas närmare 8 miljarder kronor under 2009 och 2010 för
              att säkerställa att angelägna infrastrukturprojekt kan genomföras
              i ett snabbare, mer rationellt tempo och att prioriterade projekt
              kan tidigareläggas i hela landet.
            </seg>
            <seg n="2c841e0d">
              I slutet av september presenterade också regeringen infrastrukturpropositionen
              Framtidens resor och transporter där 417 miljarder kronor avsätts
              för infrastrukturåtgärder för perioden 20102021. Nu är det upp
              till de regionala företrädarna och trafikverken att inom ramen
              för åtgärdsplaneringen presentera förslag på åtgärder och prioritering
              inom den presenterade ekonomiska ramen. Regeringen beslutar sedan
              vilka konkreta åtgärder som ska ingå i respektive planer.
            </seg>
            <seg n="d40044b6">
              Jag följer utvecklingen av tågtrafiken i hela landet nära och
              har en kontinuerlig dialog med Banverket och de andra aktörerna.
            </seg>
          </u>
          <note type="speaker" n="1e06da84">
            Anf. 73 PIA NILSSON (s):
          </note>
          <u who="pia_nilsson_27d085" xml:id="i-7130d2fd152056f4-3" n="af4c843f">
            <seg n="b62d3c5d">
              Fru talman! Jag vill börja med att tacka ministern för svaret.
              Men svaret jag har fått lugnar varken mig eller många andra tågresenärer
              här i Mälardalen, vi som dagligen möter de förseningar som nu
              börjar bli mer regel än undantag. Det här är helt oacceptabelt.
            </seg>
            <seg n="8fbcf19a">
              Tågförseningarna har blivit så många och långa att resenärer
              i Mälardalen nu börjar ställa sig tveksamma till tågtrafikens
              pålitlighet. Vågar vi ta tåget med risk för att bli försenade
              och inte hinna i tid till jobbet, till studierna eller till avtalade
              möten? Det kanske är säkrare att ta bilen eller flyget.
            </seg>
            <seg n="00c30b9f">
              Tågtrafikens trovärdighet står på spel, men det tycks inte bekymra
              infrastrukturministern nämnvärt, åtminstone av svaret att döma.
              Trots att flera har valt tåget som transportmedel de senaste åren
              kommer många sannolikt att välja andra trafikslag om inte tågtrafikens
              punktlighet förbättras radikalt. Men ministern tycks vara nöjd
              och hänvisar till redan gjorda satsningar som hon hävdar har fått
              effekt. Det vore intressant om ministern mer specifikt ville redogöra
              för vilka de åtgärderna är och vilken effekt de faktiskt har haft.
            </seg>
            <seg n="4f341efc">
              Åsa Torstensson nämner något om kundnöjdhetsundersökningar och
              punktlighetsstatistik som gjordes under första hälften av det
              här året och som skulle påvisa klara förbättringar. Men det här
              är en bild som vi som tågresenärer absolut inte känner igen oss
              i. Fortfarande betalar SJ ut 40 miljoner kronor om året till missnöjda
              resenärer. Den summan har legat konstant den senaste tiden knappast
              ett tecken på förbättring.
            </seg>
            <seg n="8f0a1737">
              En god vän till mig har fört loggbok sedan maj månad över sina
              arbetsresor mellan Sala och Eskilstuna. Inte nog med att hon fick
              vänta över tre månader innan någon som helst resegaranti betalades
              ut. Hon fick dessutom, för att slippa löneavdrag, använda sin
              flextid för att täcka upp de tidsförluster som förseningarna orsakade.
              Bara under de senaste två och en halv månaderna har hon kommit
              upp i tre timmar och 45 minuter. Men ministern tycks vara nöjd,
              och det förvånar mig mycket.
            </seg>
            <seg n="26af24f5">
              Det förvånar mig om Sveriges infrastrukturminister är nöjd med
              att förseningarna i SJ:s regionaltrafik i Mälardalen under augusti
              i år uppgick till 180 timmar. Det förvånar mig mäkta om Åsa Torstensson
              är nöjd med att SJ tvingas att betala 40 miljoner kronor till
              missnöjda resenärer i Mälardalen varje år och att elen i Banverkets
              ledningar inte räcker till alla tåg. Ministern borde vara allt
              annat än nöjd när facit ser ut som det gör.
            </seg>
            <seg n="5e82fff8">
              De här tågförseningarna kostar samhället ohyggliga summor pengar.
              Det finns faktiskt nya beräkningar som visar att förseningarna
              vida överskrider de tidigare uppgifterna om en förlorad arbetsvecka
              per pendlare. Det kan handla om det mångdubbla. Detta är helt
              oacceptabelt!
            </seg>
            <seg n="783f8515">
              Det krävs kraftfulla handlingar från Åsa Torstensson som ansvarig
              minister, hävdar jag. Vi vill veta vilka åtgärder som kommer att
              vidtas för att få bukt med problematiken i Mälardalen och i övriga
              landet, så att vi som resenärer kan lita på tågtrafiken fortsättningsvis.
            </seg>
            <seg n="2a82d0c1">
              Att slitage på tåg och på spår blir större ju mer tågresandet
              ökar är väl knappast någon nyhet för någon, men att beredskapen
              för det är så dålig och bristfällig är oroväckande. Varför inte,
              ministern, se till att råda bot på de bristerna med hjälp av arbetsmarknadspolitiska
              åtgärder nu när lågkonjunkturen har slagit rot och arbetslösheten
              ökar? Varför inte tidigarelägga planerade underhållsåtgärder för
              att så snabbt som möjligt få en förbättrad infrastruktur som gör
              att tågen kommer i tid?
            </seg>
            <seg n="4527568c">
              Visa på handlingskraft, och gör det nu!
            </seg>
          </u>
          <note type="speaker" n="1a6adaf1">
            Anf. 74 DÉSIRÉE LILJEVALL (s):
          </note>
          <u who="desiree_liljevall_8be4ad" xml:id="i-a222c7ce44293694-0" n="3ae56e4f">
            <seg n="163e8025">
              Fru talman! Svenska folket blir alltmer klimatmedvetet. Det visar
              en undersökning som presenterades i Svenska Dagbladet förra veckan.
              Över hälften av de tillfrågade uppgav att de får dåligt samvete
              när de gör saker som har negativ påverkan på klimatet. Nästan
              två av tre har ändrat sitt val av dagligt transportmedel till
              arbetet och vill helst välja ett klimatvänligt alternativ, till
              exempel tåget. Men hur ska svenska resenärer kunna motiveras att
              ta tåget när det råder stor osäkerhet om tåget följer tidtabellen
              eller inte?
            </seg>
            <seg n="c67a863f">
              Det är inte svårt att förstå den irritation och frustration som
              uppstår bland resenärerna när tåget stannar eller kryper fram
              på rälsen. Då kryper det även i kroppen på folk.
            </seg>
            <seg n="3476877e">
              Jag var själv med om en sådan incident häromveckan när jag var
              på väg från Kalmar in till Helsingfors med tåg. När tåget stått
              stilla i 20 minuter började gemene man plocka upp sina mobiltelefoner
              för att ringa och meddela att de blev försenade till sina möten.
              När det hade gått trekvart var stämningen tryckt i tågvagnarna.
              Folk var stressade och satt som på nålar det är inte roligt att
              komma för sent och almanackorna togs fram. Det var dags att boka
              om sammanträdena eller helt sonika ställa in.
            </seg>
            <seg n="6adc7ef0">
              En gång är ingen gång, men när tågresenärer ideligen kommer för
              sent till möten, tåganslutningar eller den väntande familjen,
              på grund av försenade tåg, blir det inte bra. Och vi pratar inte
              minuter, fru talman, utan timmar.
            </seg>
            <seg n="bcd4c48a">
              Precis som Pia Nilsson sade har antalet tågförseningar successivt
              ökat sedan april, för att nå den absoluta kulmen i oktober. Fyra
              av tio X 2000-tåg var försenade. Snabbtåget X 2000 har blivit
              SJ:s stora sorgebarn.
            </seg>
            <seg n="5b985360">
              Förra veckan hade trafikutskottet besök av bland annat representanter
              från Banverket och SJ. Båda vara överens om att trasiga tåg tillsammans
              med trängsel på spåren och eftersatt infrastruktur gör att punktligheten
              för tågen har nått en oacceptabel nivå, precis som Pia Nilsson
              sade.
            </seg>
            <seg n="96d3b576">
              Förutom att laga tåg som har gått sönder och hålla koll på spårträngseln
              måste man reparera det svenska spårsystemet. Spåren är slitna
              och håller inte den klass som behövs för att matcha trafikökningen.
            </seg>
            <seg n="b58c5708">
              I två års tid har minister Åsa Torstenssons främsta retorik här
              i kammaren varit att skylla på den förra regeringen. Hon gör så
              också i dag. Det är mycket besynnerligt. Den moderatstyrda regeringen
              och Åsa Torstensson har haft 26 långa månader på sig att göra
              något för klimatet och för järnvägen. Men regeringen verkar helt
              ha gett upp tanken på att kunna nå klimatmålen. I regeringens
              närtidssatsning går två tredjedelar av satsningarna till vägar,
              bara en tredjedel till järnväg.
            </seg>
            <seg n="5b55d54b">
              Nu är det kris i järnvägsnätet. Förseningarna och störningarna
              är ett akut problem, och många människor sitter fast på tåg som
              inte kommer i tid. Trots det lyser regeringens konkreta åtgärder
              med sin frånvaro.
            </seg>
            <seg n="612c5083">
              Vi socialdemokrater vill satsa minst 150 miljoner extra på tidigarelagt
              underhåll av järnvägsnätet. Det är en satsning utöver de extra
              resurser som vi redan presenterat som svar på regeringens infrastrukturproposition
              och som ska debatteras här i riksdagens kammare om två veckor.
            </seg>
            <seg n="ac2c6224">
              Frågan är, fru talman, vilka åtgärder infrastrukturministern
              har tänkt sätta in förutom sin dialog med Banverket.
            </seg>
          </u>
          <note type="speaker" n="b5d253d9">
            Anf. 75 AMEER SACHET (s):
          </note>
          <u who="ameer_sachet_4830e0" xml:id="i-4d423e5be33c5400-0" n="b723eaa5">
            <seg n="d3dfad9f">
              Fru talman! Förseningar i tågtrafiken angår många och är tyvärr
              inget nytt.
            </seg>
            <seg n="0a7180ce">
              Örebro län är en del av Mälardalen. En stor andel av Sveriges
              befolkning bor i Mälardalslänen, och Mälardalen är Sveriges starkaste
              tillväxtregion. Pendlingsmöjligheten genom goda kommunikationer
              är en avgörande framgångsfaktor för regionen. Förbättringar i
              infrastrukturen måste ske om vi ska ha fungerande tågtrafik i
              regionen.
            </seg>
            <seg n="deb37daf">
              Den senaste tiden har frågan om dåligt fungerande pendling diskuterats
              mycket i medierna. Stora förseningar och inställda tåg har varit
              rutin för många som pendlar i Mälardalen. Säkert tusen örebroare
              har sitt arbete i Helsingfors, och många fler örebroare är beroende
              av goda kommunikationer med andra orter i Mälardalen.
            </seg>
            <seg n="5bab264a">
              En modern och flexibel arbetsmarknad bygger på att svenska folket
              ska kunna ta jobb på pendlingsavstånd. Detta kräver en väl utbyggd
              spårtrafik och fungerande järnvägsföretag som garanterar att man
              kommer fram till sina arbetsplatser i tid. Vägar och busslinjer
              är förvisso också viktiga, men en klimatsmart framtid är kopplad
              till den spårbundna trafiken.
            </seg>
            <seg n="3d9f2093">
              Det krävs inte bara att man kommer till jobbet i tid utan också
              att man kommer tillbaka hem i tid. Många pendlare har familjer
              och andra åtaganden.
            </seg>
            <seg n="062561a7">
              De ständigt återkommande felen är allt mellan himmel och jord
              och medför missnöjda kunder, stress och omfattande svårigheter
              för tusentals pendlare att klara jobbet och vardagslivet. De som
              pendlar tillbringar lång tid på tåget. Många går upp tidigt, kommer
              hem sent och reser långa sträckor. Det är inte för mycket begärt
              att de ska kunna planera sina liv och hinna till månadsmöten eller
              hämta barn på dagis. Den moderna och klimatsmarta framtiden är
              också en jämställd framtid.
            </seg>
            <seg n="7e3eefa6">
              Fru talman! Många gånger har vi fått besked om att förseningarna
              kommer att hålla i sig hela dagen eller att tågtrafiken i hela
              Mälardalsområdet står stilla. Det kan handla om omfattande signalfel,
              fel på en transformatorstation, ställverksfel, växelfel etcetera.
              Höstens löv, vinterns kyla och snö samt sommarens värme tycks
              ständigt överraska transportföretagen. Både pendeltågstrafiken
              och SJ:s fjärrtåg påverkas av dessa ständiga störningar.
            </seg>
            <seg n="bceab668">
              Vad gör statsrådet för att få ordning på detta? Vilka krav ska
              ställas? Vilka ekonomiska sanktioner kan sätta fart på trafikbolagen?
              I samband med bankkrisen har det diskuterats att ta bort direktörsbonusar.
              Kanske borde en motsvarande avlövning av olika direktörsförmåner
              ske hos ständigt felande transportföretag.
            </seg>
          </u>
          <note type="speaker" n="74f0a669">
            Anf. 76 KARIN GRANBOM ELLISON (fp):
          </note>
          <u who="karin_granbom_fa1673" xml:id="i-49efb105e2810e14-0" n="a33a46a1">
            <seg n="a3f1ff87">
              Fru talman! Jag tycker att det här är en angelägen interpellationsdebatt.
              Därför skulle jag också vilja säga några ord. Vi riksdagsledamöter
              är ju vana tågresenärer. Själv har jag pendlat mellan Östergötland
              och Helsingfors i sex års tid. Personligen upplever jag att tågförseningarna
              har ökat i frekvens och längd. Det säger också statistiken. Ändå
              ökar efterfrågan på tågresor, och det är verkligen glädjande.
            </seg>
            <seg n="c00b75f1">
              Att resa med tåg är klimatsmart. Många uppfattar det också som
              ett meningsfullt resande eftersom man kan göra annat under tiden
              som man reser. Man kan utnyttja sin tid. Det finns många och stora
              fördelar med att åka tåg, men man ska självfallet kunna ställa
              vissa krav. Ett grundläggande krav är just detta med punktlighet
              och att man kommer fram.
            </seg>
            <seg n="930cd7b6">
              Jag konstaterar också att det finns tydliga underhållsbehov.
              Jag kan hålla med tidigare debattörer om att det behövs åtgärder
              när det gäller underhållet och också vissa nyinvesteringar.
            </seg>
            <seg n="7929f089">
              Med det sagt skulle jag vilja vända mig till interpellanten och
              de övriga debattörerna och säga att det vore på sin plats om Socialdemokraterna
              rannsakade sin drivna politik. Hur kommer det sig egentligen att
              Sverige blev ett av de länder i Europa med lägst investeringar
              i underhåll? De problem som vi ser nu är faktiskt ett resultat
              av och uppkom under ert regeringsinnehav. Därför tycker jag nog
              att det var lite stora ord från vissa av er om hur det egentligen
              ser ut och vems fel det är.
            </seg>
            <seg n="2e654733">
              Jag tycker att det är bra att alliansregeringen nu försöker lyfta
              Sverige från de bottennoteringar som vi har gällande underhåll.
              Det är också min uppfattning att det är viktigt att vi startar
              och gör någonting snabbt när det gäller satsningarna på underhåll.
              Nu när vi går in i en ekonomiskt svårare tid tycker jag också
              att man kan ha med underhållet i diskussionerna om stimulansåtgärder.
              Vi vet att det finns väldigt stora behov, och det är faktiskt
              bara att sätta i gång och göra någonting så att man kan starta
              omedelbart.
            </seg>
            <seg n="3fb7bd99">
              Sedan tycker jag också att man ska vara lite mer visionär nu
              när man har möjlighet att prata långsiktigt också. Vi i Folkpartiet
              vill ha höghastighetståg. Det är många länder i Europa som redan
              är väldigt långt framme och har färdiga linjer och trafikerar
              med snabbtåg. Det är ett viktigt sätt att minska påverkan på klimatet
              att kunna flytta över flygresor till tåg.
            </seg>
            <seg n="3e495889">
              För mig som bor i Östergötland är Ostlänken en självklar del
              i detta. Det är en väldigt bra start. Den skulle betyda mycket
              för oss inte bara när det gäller klimatpåverkan utan också när
              det gäller arbetsmarknadsmöjligheter. Höghastighetståg skulle
              ge ökad rörlighet.
            </seg>
            <seg n="270f9ca0">
              Jag skulle vilja säga till statsrådet att jag vet att det ska
              tillsättas en utredning som det ska skrivas direktiv till. Jag
              tycker att det är viktigt att det finns med en positiv ansats
              i direktiven att om vissa krav som ställs i utredningen om höghastighetståg
              kan uppfyllas ska vi också snarast börja bygga banor för höghastighetståg.
            </seg>
          </u>
          <note type="speaker" n="49dd2830">
            Anf. 77 JÖRGEN JOHANSSON (c):
          </note>
          <u who="unknown" xml:id="i-8418f60912f6fe34-2" n="ca7a8142">
            <seg n="6bcc3b79">
              Fru talman! Man blir något förvånad av debatten. Jag tycker att
              nivån och populismen ligger på topp just nu. Jag skulle vilja
              börja med att vända mig till Pia Nilsson som västmanlänning som
              har varit med under den resa som vi har gjort under de senaste
              15 åren. Jag tycker att man ur Västmanlandsperspektiv kan sammanfatta
              hela debatten så här: Vi är stolta men inte nöjda.
            </seg>
            <seg n="94894bfc">
              Vi minns ju att den tågtrafik vi hade i Mälardalen före Mälarbanan
              inte var den allra bästa. Det var därför som kommunerna och landstingen
              tillsammans med staten gjorde kraftsamlingen och satsade på Mälarbanan.
              Men redan efter några år konstaterar man att det inte håller.
              Då säger Pia Nilsson från talarstolen här: Infrastrukturministern,
              visa handlingskraft nu!
            </seg>
            <seg n="ad95a88c">
              Men problemet har ju funnits i tio år. Varför gjorde inte den
              sittande socialdemokratiska regeringen någonting 1999, 2000, 2001,
              2002 och så vidare? Ingenting har ju hänt. Désirée Liljevall säger:
              Man är förvånad. Infrastrukturministern har faktiskt suttit i
              26 månader och inte gjort någonting.
            </seg>
            <seg n="fc13e7cb">
              Samtidigt kan vi konstatera att det finns en överenskommelse
              mellan SJ, SL och Banverket med åtgärder i ett 44-punktsprogram
              här i Mälardalen för att förbättra kommunikationerna för de pendlande
              i Mälardalen. Detta har pågått i två år. Två månader efter att
              regeringen tillträdde satte man detta i sjön. Tala om handlingskraft!
              Tala om den handlingsförlamning som var under den socialdemokratiska
              tiden! Jag tycker att vi ska vara nöjda med den inriktning som
              finns och de åtgärdsprogram som ligger på vårt bord.
            </seg>
            <seg n="ea7bf3af">
              Men jag ser också problemen. Det är inte bra när människor som
              bor i Arboga, Köping, Västerås och så vidare inte kan komma i
              tid till arbetet på grund av ständiga förseningar. Problemet är
              inte att man går över till andra kommunikationssätt. Det är lika
              stora problem när man kommer till Helsingfors om man åker bil.
              Det löser inte problemet. Den stora faran är att människor flyttar
              ifrån bygderna till Helsingfors, och som jag ser det vore det
              inte någon bra utveckling.
            </seg>
            <seg n="1e47de92">
              Om man tittar på den nöjdhetsfaktor som ständigt mäts när det
              gäller tågtrafiken kan vi konstatera att i Mälardalen var det
              en mycket hög nöjdhetsfaktor till och med september. Vi har inte
              fått de senare mätningarna presenterade, men vi vet att det har
              varit problem med X 2000 och även regionalt i Mälardalen. Jag
              kan se framför mig att nöjdhetsindexet har sjunkit.
            </seg>
          </u>
          <note type="speaker" n="06d0b624">
            Anf. 78 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-94830513037ea9a3-10" n="b08001f4">
            <seg n="7e71a084">
              Fru talman! Den som lyssnar på detta kan undra över vilket parti
              som Pia Nilsson, Désirée Liljevall och Ameer Sachet är medlemmar
              i. Jag förstår att ni försöker dölja vad ni fullständigt har undvikit
              att göra under så många år.
            </seg>
            <seg n="7516a105">
              Den som vet vad underhåll är vet också att det måste göras varje
              år. Varje gång man har gjort en investering eller nyinvestering
              måste den skötas varje år för att man inte ska drabbas av en fullständig
              nedgång eller ett behov av en helt ny investering. Det är ju det
              som har varit oprioriterat hos Pia Nilsson, Désirée Liljevall
              och Ameer Sachet under tidigare år. Men välkomna att ha ett engagemang
              för resenärer som har ett oerhört stort behov av att det fungerar
              på våra spår! Det är naturligtvis så att våra pendlare och ambitionen
              att skapa större arbetsmarknadsregioner är oerhört beroende av
              att den spårbundna trafiken fungerar.
            </seg>
            <seg n="0e55c8a7">
              Désirée Liljevall! Nej, det tog inte 26 månader. Redan under
              hösten 2006 valde jag att omprioritera resurser till Banverket.
              Jag fortsatte våren 2007 i vårpropositionen att tillföra nya resurser,
              jag har fortsatt i budgetpropositionen 2008 där jag tillfört 330
              miljoner, och vi har fortsatt i budgetpropositionen för 2009.
              Det kommer också att fyllas på 2010. Det är ett beslut som riksdagen
              ännu inte har fattat. Detta är tydliga satsningar på järnvägsinfrastrukturen.
            </seg>
            <seg n="d0cd9c77">
              Närtidssatsningarna och de insatser som vi har prioriterat i
              tidigare budget för Banverket har till syfte just detta, nämligen
              åtgärder som här och nu kan göra nytta. Inte desto mindre måste
              naturligtvis Banverket sköta sitt underhållsåtagande så att det
              också fungerar i den dagliga trafiken som trots allt ska ha ett
              flöde. Därför är de här åtgärderna och resurserna planerade under
              en period fram till 2010.
            </seg>
            <seg n="1cb17ac0">
              Jag är mycket medveten om att det finns stor frustration, och
              framför allt de senare månaderna har det inträffat stora problem
              på våra spår. Banverket har också till uppgift att just följa
              detta. Är det infrastrukturdelen, eller beror det på SJ:s tåg
              med lok? Det handlar inte om att peka ut någon syndare, utan det
              handlar om att genom den kraftsamling som nu görs som en kopia
              av den lyckade kraftsamlingen i Helsingfors vidta liknande åtgärder
              i Malmö och i Göteborg med motsvarande 900 nya miljoner.
            </seg>
            <seg n="dfe6eb01">
              Jag säger det igen av den anledningen att det har varit positivt
              så här långt i Helsingfors, med oktober som undantag. Det är naturligtvis
              oerhört viktigt att se vad som har hänt under oktober för att
              vi ska kunna vidta rätt åtgärder beroende på de olika aktörernas
              ansvar.
            </seg>
          </u>
          <note type="speaker" n="b360b7e7">
            Anf. 79 PIA NILSSON (s):
          </note>
          <u who="pia_nilsson_27d085" xml:id="i-7130d2fd152056f4-4" n="af4c843f">
            <seg n="887a291b">
              Fru talman! Det är intressant att den här debatten engagerar
              framför allt så många centerpartister, kanske mer riksdagsledamöter
              än statsråd.
            </seg>
            <seg n="45882f66">
              Jag måste säga så här långt till infrastrukturminister Åsa Torstensson
              att det inte räcker. Det räcker inte med de åtgärder som du eventuellt
              har föreslagit och som så här långt har gjorts. Tågförseningarna
              har alldeles för stor omfattning för att vi som resenärer ska
              kunna vara nöjda. Det är trovärdighet som står på spel, och det
              måste vi verkligen ta på fullaste allvar.
            </seg>
            <seg n="adf6df24">
              I augusti uppgick förseningstimmarna i Mälardalens regionaltrafik
              till 180 timmar. Det är helt oacceptabelt. Det kan väl inte ens
              ministern vara nöjd med? Det är inte bara oktober månad då det
              har dippat. Det har varit så under längre tid än så. Men ministern
              anser uppenbarligen att hon har gjort allt som nu går att göra.
              Nu är det upp till alla andra att presentera förslag, säger hon.
            </seg>
            <seg n="f1d7a3df">
              Men tycker verkligen inte Åsa Torstensson att det finns anledning
              att som ansvarig minister vidta ytterligare åtgärder för att återskapa
              trovärdigheten för tågtrafiken? Risken är ju uppenbar att många
              resenärer i stället väljer bil och flyg som transportmedel. Den
              utvecklingen vill då inte jag se, och jag tror inte ens att Åsa
              Torstensson önskar det.
            </seg>
            <seg n="7d3a36b9">
              Det kunde också vara intressant om ministern ville redovisa vad
              de satsade underhållspengarna från vårpropositionen 2007 och höstbudgeten
              2008 har använts till. Någon form av utvärdering måste väl ändå
              föreligga? Om jag inte helt missminner mig tror jag bestämt att
              delar av det här underhållsanslaget, som skulle ha gått till järnvägar,
              drogs tillbaka för att i stället satsas på vägunderhåll.
            </seg>
            <seg n="3272594e">
              Nu pratar ministern sig varm för det kraftsamlingspaket kring
              infrastrukturen som skapats i Mälardalen och som hon nu vill genomföra
              även i andra delar av landet. Men uppenbarligen finns det inte
              tillräckligt med kraft i det här paketet, för om det vore så skulle
              inte tågförseningarna vara något större bekymmer.
            </seg>
            <seg n="f524b850">
              Jag ställer mig frågan hur stark den politiska viljan egentligen
              är hos den moderatstyrda regeringen att satsa på tågtrafiken i
              framtiden. I den närtidssatsning som regeringen lagt fram och
              som Désirée Liljevall också refererade till ser vi att satsningarna
              på väg är betydligt större än satsningarna på spår.
            </seg>
            <seg n="e9678e3e">
              Det finns, hör och häpna, fortfarande ställverk som Banverket
              förfogar över, från 1940- och 1950-talen. Vissa dagar fungerar
              de, men inte alla dagar. Det är helt otroligt. Jag blev väldigt
              förvånad när den här uppgiften kom fram. Det är inte underligt
              att det händer saker!
            </seg>
            <seg n="124333d6">
              Vi socialdemokrater vill åtminstone att fler och fler ska välja
              tåg som transportmedel, och jag hoppas verkligen att ministern
              delar den uppfattningen. Därför undrar jag om Åsa Torstensson
              i dag anser att vi har den underhållsberedskap som behövs för
              att klara av en ökning av tågresenärer eller om vi helt enkelt
              har nått kapacitetstaket. Jag anser att det går att göra mer nu
              med underhållet på järnvägarna när bristerna är så uppenbara.
              Jag förstår bara inte varför inte ministern vill tidigarelägga
              delar av de planerade underhållsåtgärderna för att så snabbt som
              möjligt få till en förbättrad infrastruktur som kan leda till
              mindre tågförseningar att tågen helt enkelt kan komma i tid.
            </seg>
            <seg n="d0e806b7">
              Det är oacceptabelt med de tågförseningar vi ser i dag. Gör något
              nu, ministern!
            </seg>
          </u>
          <note type="speaker" n="1cb68d03">
            Anf. 80 DÉSIRÉE LILJEVALL (s):
          </note>
          <u who="desiree_liljevall_8be4ad" xml:id="i-a222c7ce44293694-1" n="3ae56e4f">
            <seg n="d52ecec5">
              Fru talman! Varje dag fördjupas jobbkrisen. Sedan den 1 september
              har drygt 40 000 personer varslats om uppsägning, och varje dag
              tillkommer nya varsel. I Kalmar län har 1 036 personer varslats
              under september och oktober. November månads varsel är inte med
              i statistiken än. 600 av de 1 036 bor i Nybro kommun, som har
              runt 20 000 invånare. Omsätter man dessa 600 varslade personer
              i Helsingforsssiffror, det vill säga räknar ut hur stor andelen
              är av kommunbefolkningen, motsvarar det 35 000 personer.
            </seg>
            <seg n="d37606a5">
              Regeringar världen över har satt omfattande stimulanspaket i
              sjön. På samma gång står den svenska regeringen passiv. Sverige
              är i behov av en räddningsplan för jobben och löntagarna. En investering
              i spårtrafik är särskilt passande när vi nu står mitt i en oroande
              jobbkris och en fungerande pendling till och från jobbet blir
              ännu viktigare. Om vi använder de sämre tiderna för att rusta
              oss för framtiden, kan vi se framtiden an med tillförsikt.
            </seg>
            <seg n="cb98747d">
              I går inleddes FN:s klimatförhandlingar i Polen. Den viktigaste
              frågan är förstås hur utsläppen av växthusgaser världen över ska
              minskas. Det brinner i knutarna. Om inte den globala uppvärmningen
              ska gå över styr krävs att radikala åtgärder tar form så snart
              som möjligt.
            </seg>
            <seg n="a0dcb7b2">
              Transportsystemet står i dag för 30 procent av de svenska växthusgasutsläppen.
              Vi behöver stimulera människor att lägga om sina resvanor och
              investera i järnväg och kollektivtrafik. Om vi socialdemokrater
              hade varit i regeringsställning skulle vi ha satsat 150 miljoner
              extra på tidigarelagt underhåll, utöver de extraresurser som vi
              lagt i vår infrastrukturmotion. Kan ministern tänka sig att stå
              bakom det förslaget eller har ministern ett ännu bättre förslag
              på lut?
            </seg>
          </u>
          <note type="speaker" n="23535a8f">
            Anf. 81 AMEER SACHET (s):
          </note>
          <u who="ameer_sachet_4830e0" xml:id="i-4d423e5be33c5400-1" n="b723eaa5">
            <seg n="668f50f7">
              Fru talman! Många av oss vet att tåget är en av lösningarna på
              dagens och morgondagens transportbehov. Spåren är i dag maximalt
              utnyttjade. Banverket har släppt fram fler tåg i ett försök att
              möta den ökade efterfrågan på tåg i regionen. Det stora problemet
              är att de befintliga spåren inte klarar av den höga belastningen.
              På enkelspåriga sträckor tvingas en del tåg dela spår med de långsammare
              pendeltågen. Sådana begränsningar gör det svårare att köra fler
              tåg, trots efterfrågan.
            </seg>
            <seg n="49eeb5e3">
              Situationen är kritisk. Bristen på infrastrukturkapacitet med
              de befintliga spåren visar att tågtrafiken inte klarar behovet
              av och efterfrågan på ett miljövänligt och punktligt transportsystem
              som skulle gynna både landet och klimatet.
            </seg>
            <seg n="f7286ceb">
              Nu när vi gått in i en lågkonjunktur och arbetslösheten ökar
              krävs verkligen stora investeringar och resurser för att möta
              den ökade efterfrågan. Det akuta behovet innebär att investeringarna
              i järnväg måste sättas i gång omedelbart. I vårt stimulanspaket
              mot jobbkrisen föreslår vi socialdemokrater 200 miljoner kronor
              i riktat infrastrukturunderhåll till Banverket och 75 miljoner
              kronor till Vägverket.
            </seg>
            <seg n="63c0664b">
              När finansminister Anders Borg vaknar efter nyårsnatten och kanske
              vill ha fram ett eget paket får han och statsrådet gärna bjuda
              över oss vad gäller järnvägssatsningar. Tänker statsrådet försöka
              påverka finansministern att redan innan vårpropositionen läggs
              fram göra satsningar på infrastruktur? Vad är statsrådets svar
              till pendlare som på grund av tågförseningar är rasande?
            </seg>
          </u>
          <note type="speaker" n="84d316a1">
            Anf. 82 KARIN GRANBOM ELLISON (fp):
          </note>
          <u who="karin_granbom_fa1673" xml:id="i-49efb105e2810e14-1" n="a33a46a1">
            <seg n="17eccf03">
              Fru talman! Jag kan konstatera att statsrådet i debatten säger
              att hon ser allvarligt på bristerna i järnvägssystemet. Jag tycker
              att det är mycket bra att statsrådet lagt om politiken när det
              gäller underhåll så att vi täpper till de hål som den tidigare
              regeringen skapade genom att inte kontinuerligt tillföra de medel
              som det nu visar sig borde ha tillförts.
            </seg>
            <seg n="b1e5e390">
              Det gäller att se framåt och göra nyinvesteringar. Många människors
              vardag påverkas av hur tågtrafiken fungerar. Det är viktigt att
              vi också bygger nya banor för att få plats med fler tåg så att
              vi kan föra över mer gods från lastbilar till tåg.
            </seg>
            <seg n="506bcba2">
              Jag skulle ännu en gång vilja slå ett slag för höghastighetstågen
              och avslutningsvis säga att om vi satsar på dem för vi Sverige
              närmare Europa, vilket jag tycker skulle vara mycket värdefullt.
            </seg>
          </u>
          <note type="speaker" n="4faa3093">
            Anf. 83 JÖRGEN JOHANSSON (c):
          </note>
          <u who="unknown" xml:id="i-8418f60912f6fe34-3" n="ca7a8142">
            <seg n="60216382">
              Fru talman! Jag har några korta kommentarer.
            </seg>
            <seg n="92d542dd">
              Det räcker inte, säger Pia Nilsson. Det är åtskilliga år sedan
              så mycket pengar satsades på infrastrukturen som nu. Samtidigt
              kan vi konstatera att satsningarna från den socialdemokratiska
              regeringens sida var tämligen små. Désirée Liljevall säger att
              regeringen är passiv. Då bör man minnas att det är ett antal decennier
              sedan som vi hade en så stark statsbudget som i dag. Som jag ser
              det beror det på en mycket aktiv och målinriktad regering.
            </seg>
            <seg n="bcd0dd1e">
              Vidare säger Pia Nilsson att man kan ifrågasätta om pengarna
              verkligen går till infrastruktur eller om de går någon annanstans.
              Jag tycker att det uttalandet är något magstarkt när man samtidigt
              minns den diskussion vi hade för fyra fem år sedan om det oerhört
              eftersatta underhållet på SJ:s vagnar. Då förpassade den dåvarande
              regeringen pengar från ett verk till ett annat, helt emot budgetlagar
              och allt. Att då säga att vi sysslar med sådant när allt gått
              helt enligt budgetlagens normer är något magstarkt. Trots allt
              bör man veta lite grann om hur historien har sett ut.
            </seg>
            <seg n="4f3b5ca8">
              Det jag saknar i debatten från interpellanternas sida är frågan
              om antalet operatörer på spåren. Vore inte den frågan värd att
              ta med i debatten? Borde man inte ifrågasätta om vi enbart ska
              ha SJ, ha monopol, eller om vi ska öppna upp för andra? Kanske
              skulle konkurrensen på spåren förbättra såväl tider som annat.
              Naturligtvis skulle det inte förbättra spårkvaliteten, men tiderna
              kunde det kanske förbättra.
            </seg>
          </u>
          <note type="speaker" n="64930dcd">
            Anf. 84 SVEN BERGSTRÖM (c):
          </note>
          <u who="sven_bergstrom_b4b613" xml:id="i-e7c7113c9eef110e-0" n="9359f74a">
            <seg n="c59f7b17">
              Fru talman! Jag hör till dem som delar Åsa Torstenssons och övriga
              debattörers oro och ilska över att tågtrafiken fungerar så illa.
              Vi är rätt många som högt och rent gillar tåg och tågtrafiken
              när den fungerar väl. Jag pendlar från Hudiksvall till Helsingfors
              varje vecka och uppskattar väldigt komforten och bekvämligheten
              och alla de fördelar som finns när tåget kommer och går i tid.
            </seg>
            <seg n="b8e3b740">
              Under den senaste tiden har det varit riktigt, riktigt eländigt.
              Det tror jag att vi alla som deltar i debatten är överens om.
              Utöver den irritation det skapar och det besvär det förorsakar
              resenärerna att komma för sent till möten, missa arbetet och så
              vidare irriteras många över SJ:s, för det handlar i huvudsak om
              SJ, oerhört dåliga hantering av information och oerhörda svaghet
              när det gäller krishantering. Jag tror att det är SJ:s allra sämsta
              gren. Man har svårigheter att berätta sanningen för passagerarna.
              I stället kuperar man svansen i omgångar, och det gör lika ont
              varje gång man får reda på att det inte bara rör sig om en kvart
              och en halvtimme utan ibland är tåget både en och två timmar försenat.
              Om man då missar en flygavgång på Arlanda, som många som kommer
              norrifrån och söderifrån gör, blir det dubbelt besvärligt.
            </seg>
            <seg n="9b1c1d08">
              Det var mot den bakgrunden jag i trafikutskottet för en månad
              sedan tog initiativ till att kalla in Banverket, tågoperatörerna
              med SJ i spetsen och Seco, facket, för att få en bild av hur de
              ser på läget. Med Minoo Akhtarzand i spetsen var de till oss i
              förra veckan och redogjorde för läget. Jag tror att även Socialdemokraterna
              var med på det. De motsatte sig inte förslaget utan tyckte nog
              att det var bra att vi fick en direktrapport och möjlighet att
              prata direkt med alla inblandade parter.
            </seg>
            <seg n="c5214e33">
              Jag håller med Jörgen, Åsa och Karin om att det är lite lustigt
              att höra en rad socialdemokratiska debattörer nu ha sådana förhoppningar
              på alliansregeringen. När Désirée Liljevall säger att Åsa Torstensson
              haft 26 långa månader på sig vänder hon sig visserligen till Åsa
              Torstensson men i praktiken är det en fruktansvärt hård kritik
              av det som den socialdemokratiska regeringen lämnade efter sig
              när de förlorade valet 2006. Det var verkligen eländigt, men Désirée
              Liljevall och Pia Nilsson framställer det som om vi skulle börja
              bygga upp något från ett nolläge.
            </seg>
            <seg n="3d15b8f3">
              Läget har varit mycket dåligt. Det har vi Europeiska järnvägsunionens
              vitsord på. De har sagt att Sverige är sämst i klassen i Europa.
              Under 1990-talet och 2000-talets inledning har vi i Sverige varit
              sämst i klassen på att sköta vår järnväg och underhållet av den.
              Vi har varit allra sämst i klassen. Så illa är det. Vi har lagt
              minst pengar på drift och underhåll.
            </seg>
            <seg n="f8456000">
              Det är klart att det går att leva på rost och röta, som man brukar
              säga. Det går en tid, men sedan kommer raset. Och nu har raset
              kommit med massor av besvärligheter när det gäller växlar, signalsystem
              och en mängd andra saker. Då vänder man sig till Åsa Torstensson.
              Ta fram trollspöet, Åsa, ta fram trollspöet! Fixa det här, helst
              redan i morgon!
            </seg>
            <seg n="5a262399">
              Men det går inte riktigt så fort. Det handlar om en långsiktig
              process. Man måste bygga upp det och se till att det blir ett
              nät som är tillförlitligt. Det ska vara lika tryggt att sätta
              sig i ett tåg som att sätta sig i ett flygplan. Jag är inte orolig
              för att jag ska ramla ned på vägen, men sätter man sig i ett tåg
              vet man att det är stor risk att det ramlar ned på vägen.
            </seg>
            <seg n="a8d1742c">
              Fru talman! Nu har jag bränt min tid. Jag ber att få återkomma
              till fortsättningen i nästa inlägg.
            </seg>
          </u>
          <note type="speaker" n="1de8d631">
            Anf. 85 MONICA GREEN (s):
          </note>
          <u who="monica_green_0b84cd" xml:id="i-1058a49023d306eb-3" n="2fcc1d6b">
            <seg n="62a3d275">
              Fru talman! Jag tackar för en viktig debatt. Det är bra att den
              här interpellationen ställts, eftersom det är så viktigt att vi
              alla åker mer och mer tåg. Vi åker mer tåg. Hela svenska folket
              gillar tåg. Vi vill vara miljömedvetna. Vi gillar tåget, utom
              när det kommer för sent. Då tappar vi tid, tillväxt i landet och
              arbetstid. Folk blir frustrerade och mycket stressade över att
              tågen inte kommer i tid.
            </seg>
            <seg n="60f9058c">
              Vi har hört exempel från olika delar av landet. Jag tänkte bidra
              med Västsverige, eftersom jag flera gånger i veckan reser på Västra
              stambanan. Jag brukar roa mig med att blogga när tågförseningarna
              är som värst. Jag kan inte blogga varje gång det är tågförsening;
              då skulle jag nämligen inte skriva om något annat än tågförseningar.
              De som läser min blogg tycker redan nu att jag skriver för mycket
              om tågförseningar. Det är tågförseningar jämt, och det har blivit
              mycket sämre den sista tiden.
            </seg>
            <seg n="720191af">
              Det som befaras är, precis som har sagts i de tidigare inläggen,
              att svenska folket inte orkar vänta längre. Man tar bilen i stället.
              Jag känner många pendlare som bor i Skövde eller Falköping och
              jobbar i Göteborg eller bor i Göteborg och jobbar i Falköping
              eller Skövde. De vågar inte längre lita på att de kommer i tid
              till sitt arbete, utan tar bilen i stället. Det finns många från
              Göteborg som väljer flyget för att de litar mer på det nu. Det
              är jättetrist att det ska behöva vara så, när folk faktiskt vill
              åka tåg.
            </seg>
            <seg n="e5af7a15">
              Vi har jobbat för att korta tågtiderna. Mälardalsbanan är ett
              lysande exempel. Under 90-talet byggdes bra spår som går runt
              hela Mälaren. Det gjorde de inte tidigare, men nu finns den möjligheten.
              Likadana kraftsamlingar behöver göras i Västsverige och på andra
              håll. Men det går inte om folk ledsnar, om vi inte får upp mer
              gods på järnvägen och om godset blir försenat. Då har vi inga
              bra klimatlösningar.
            </seg>
            <seg n="7813dbfe">
              Åsa Torstensson säger: Vi har satsat mest, vi är jätteduktiga.
              Jag undrar om Åsa Torstensson är nöjd med den satsningen. Är det
              tillräckligt? Eller äts det upp av den inflation som vi har nu?
              Vi har den högsta inflationen på 15 år, sedan det var borgerlig
              regering förra gången.
            </seg>
            <seg n="e93ecdc9">
              Jag undrar bara, för jag hörde tidigare i dag en näringsminister
              som var väldigt nöjd. Allt som behövde göras var redan gjort i
              den budget som lades fram i september, hävdade näringsministern.
              Näringsministern visste allt som skulle hända, alla varsel och
              finanskrisen och lågkonjunkturen. Allt detta kände näringsministern
              till redan innan det hände. Därför hade man varit förutseende.
            </seg>
            <seg n="cb85406f">
              (ANDRE VICE TALMANNEN: Jag vill påminna om att debatten handlar
              om förseningar i tågtrafiken.)
            </seg>
            <seg n="c5f97a07">
              Jag är medveten om det. Det är därför jag frågar om Åsa Torstensson
              är lika nöjd som näringsministern. I budgeten läggs det fram förslag
              om satsningar på infrastruktur. Budgeten hänger som sagt ihop
              med Åsa Torstenssons gebit.
            </seg>
            <seg n="d29c9b07">
              Att tidigarelägga underhåll av tåg och banor och inköp av nya
              tåg är helt nödvändigt. Ibland får vi höra att träd har ramlat
              ned på spåret, fast träd inte ska stå så nära spåren. Ibland får
              vi höra att en elförsörjningsarm har ramlat ned. Vi får höra olika
              anledningar. Jag undrar om Åsa Torstensson är nöjd. Är det som
              regeringen har gjort tillräckligt, eller vad krävs ytterligare?
            </seg>
          </u>
          <note type="speaker" n="f8540e15">
            Anf. 86 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-94830513037ea9a3-11" n="b08001f4">
            <seg n="ccae8f2b">
              Fru talman! Jag håller med Monica Green. Detta är en oerhört
              viktig debatt. Den visar den situation vi befinner oss i. Under
              många år har det inte funnits något engagemang för svensk järnvägsinfrastruktur.
              Därför, Monica Green, finns det oerhört mycket att göra för svensk
              järnvägsinfrastruktur.
            </seg>
            <seg n="7a62ead2">
              Det är naturligtvis så att vi kan peka ut stora projekt: Botniabanan,
              Hallandsåsen, Citytunneln och Citybanan. Det är stora projekt
              som vi kan blicka fram emot och fundera på. Det där kommer naturligtvis
              att skapa mycket bättre möjligheter för en modern järnvägsinfrastruktur.
              Men delar av detta är klart först om tio år. Så lång tid tar det
              med järnvägsinfrastrukturbyggnad och all infrastrukturbyggnad.
              Det är därför jag alltifrån första dagen har pläderat för vikten
              av att sköta det man en gång har investerat i och inte skjuta
              ansvaret till nästa generation. När vi nu tar oss an infrastrukturen
              på både vägar och järnvägar måste vi också till viss del bygga
              nytt, för det är så nedgånget.
            </seg>
            <seg n="3505c2d3">
              Det räcker inte med de investeringar som ligger i kommande planer,
              säger de socialdemokratiska debattörerna i kör. Till er som lyssnar
              på detta vill jag säga att Sveriges regering har lagt 2 miljard
              på kommande infrastruktursatsningar för Banverkets del. Det är
              pengar som ingår i den budget för 2009/10 som riksdagen ännu inte
              har beslutat om. Det är alltså pengar som Banverket aktivt kommer
              att börja vidta åtgärder med enligt den plan som riksdagen har
              tillgång till. Denna innebär precis det som de socialdemokratiska
              debattörerna efterlyser. Det är arbeten som kan sättas i gång
              här och nu. Det skapar naturligtvis jobb här och nu i den situation
              som vi befinner oss i med tanke på lågkonjunkturen.
            </seg>
            <seg n="eb2fccbc">
              Det är också ganska små projekt, som till exempel Banverket säger.
              De upphandlingar som görs kommer att beröra ett närområde, vilket
              gör att det inte är långa upphandlingar som vid många av de stora
              projekt som nu är verksamma. Det är arbete här och nu med leverantörer
              och entreprenörer. Det kommer att bli verksamhet över hela landet.
            </seg>
            <seg n="804d0e06">
              Det handlar om viktiga insatser för att ta bort flaskhalsar för
              att stärka möjligheterna för moderna signalsystem. Ni har säkert
              lyssnat på utropet att det beror på signalfel. Signalfelen i sig
              är naturligtvis en del av de system som Banverket måste ta ansvar
              för att ersätta med modernare system eller helt nya system. Det
              är naturligtvis oerhört avgörande att Banverket i princip har
              fått resurser till de projekt som de har pekat ut.
            </seg>
            <seg n="30de7c89">
              Vi drar lärdom av Kraftsamling Helsingfors Mälardalen. Det har
              varit positivt av den anledningen att det inte alltid beror på
              infrastrukturens fel eller brister. Det är en stor del, men jag
              vet med det underlag som Banverket naturligtvis försöker följa
              upp att det inte alltid beror på infrastrukturdelen, utan att
              det är oerhört viktigt att SL och SJ är med och att de olika kommunerna
              är engagerade som trafikhuvudmän i detta just för att vi ska få
              en sammanhållen kraftsamling. Detta kopieras till Västsverige
              och Öresundsregionen av den anledningen att det finns oerhört
              mycket att göra här med gemensamma åtgärder.
            </seg>
          </u>
          <note type="speaker" n="8ae4c23a">
            Anf. 87 PIA NILSSON (s):
          </note>
          <u who="pia_nilsson_27d085" xml:id="i-7130d2fd152056f4-5" n="af4c843f">
            <seg n="43be0853">
              Fru talman! Vågar vi lita på tåget, infrastrukturminister Åsa
              Torstensson? Vågar vi lita på tåget när tågförseningarna nu slår
              alla rekord? Jag är inte så säker på att svaret är ja. Som tågresenär
              är jag jätteirriterad varje gång det inträffar, för det inträffar
              i princip varje gång jag reser med tåg.
            </seg>
            <seg n="993c8857">
              Min goda vän som förde loggbok över sina arbetsresor från maj
              fram till nu är förstås oerhört missnöjd, dels för att det tog
              tre månader för henne att få ersättningen från resegarantin utbetald,
              dels för att hon fick använda sin flextid för att täcka de tidsförluster
              som förseningarna orsakade. På två och en halv månad var det 3
              timmar och 45 minuter. Det här är helt orimligt. Det är helt oacceptabelt!
            </seg>
            <seg n="66b22ca0">
              Jag måste ställa frågan: Har ministern ett ansvar i tågförseningsproblematiken?
              Har Åsa Torstensson ett ansvar, eller hänvisar hon bara till Banverket,
              SJ och SL, och att de liksom bara ska lösa det hela? Vilken roll
              har Åsa Torstensson i arbetet med att få bukt med tågförseningsproblematiken?
            </seg>
            <seg n="df1eb4c1">
              Vad är det de facto för åtgärder som har vidtagits i kraftsamlingspaketet,
              som i mitt tycke verkar sakna de krafter och muskler som faktiskt
              behövs för att det här problemet ska kunna elimineras? Vad gör
              Åsa Torstensson? Jag har inte fått något svar. Det hänvisas bara
              till att Banverket, SJ och SL kan göra mer. Men jag vill veta
              hur ministern då tänker se till att detta samarbete verkligen
              blir av.
            </seg>
            <seg n="70e7a3bf">
              Visa nu, Åsa Torstensson, att regeringen är på rätt spår. Gör
              det nu!
            </seg>
          </u>
          <note type="speaker" n="63799826">
            Anf. 88 SVEN BERGSTRÖM (c):
          </note>
          <u who="sven_bergstrom_b4b613" xml:id="i-e7c7113c9eef110e-1" n="9359f74a">
            <seg n="6535e14d">
              Fru talman! Jag tycker att det är jättekul att socialdemokratiska
              ledamöter nu har sådan tillit till att regeringen ska åstadkomma
              något. Det kan jag förstå med tanke på de tillkortakommanden vi
              såg hos den tidigare regeringen. Tidigare ministrar har inte yttranderätt
              här i kammaren, så vi får väl gemensamt ordna en debatt utanför
              huset, dit vi kallar in inte bara den nuvarande ministern utan
              också herr Rosengren och fru Messing och ställer dem till svars
              för att det gick så eländigt snett att vi fick sämst betyg i hela
              klassen av Europeiska järnvägsunionen observera att det inte var
              av oss i alliansen utan av Europeiska järnvägsunionen. Det var
              de som gav sämsta betyg åt Sverige och åt de socialdemokratiska
              ministrarna.
            </seg>
            <seg n="f57cb1ea">
              Jag har också förhoppningar på alliansregeringen och Åsa Torstensson.
              Jag är övertygad om att vi kommer att klara det här. Åsa har ju
              redovisat hur man redan hösten 2006 satte i gång åtgärder och
              pytsade in mer pengar. Vi har 10 miljarder mer i närtidssatsning
              för att ta itu med drifts- och underhållsåtgärderna, som är nyckeln
              i det hela. Klarar vi inte det så klarar vi inget annat. Det måste
              till ett löpande underhåll och ett förebyggande underhåll.
            </seg>
            <seg n="7a77bc04">
              Vi måste bygga bort flaskhalsar, se till att vi får fler smidiga
              mötesplatser och mer av dubbelspår i det svenska järnvägssystemet.
              Vi måste också satsa på nyanläggningar och rustning av järnväg.
              Då handlar det inte bara om den vision som den här regeringen
              har fört in i tågdebatten, nämligen höghastighetståg. Det hörde
              vi aldrig talas om under den tidigare regeringen. Nu talar vi
              om höghastighetståg också som en viktig pusselbit för att kunna
              skapa ett långsiktigt hållbart transportsystem som är pålitligt
              och som folk vill använda.
            </seg>
            <seg n="e8ec9b37">
              Jag ser verkligen fram emot den debatt vi ska ha i trafikutskottet
              och här i kammaren om budgeten för nästa år och om hela infrastrukturpaketet
              till 2020. Där får vi vara lite visionära och se vad vi vill göra
              på lång sikt. Den här regeringen satsar 417 miljarder kronor under
              tioårsperioden fram till 2020. Jag ser fram emot den debatten.
            </seg>
          </u>
          <note type="speaker" n="13aa1b67">
            Anf. 89 MONICA GREEN (s):
          </note>
          <u who="monica_green_0b84cd" xml:id="i-1058a49023d306eb-4" n="2fcc1d6b">
            <seg n="130bb30c">
              Fru talman! Vi har hört det många gånger: Allt som är bra är
              borgarnas förtjänst, och allt som är dåligt är sossarnas fel.
              Vi ska gömma oss bakom sossarna så länge vi bara kan, är det som
              borgerliga ledamöter framför här. Allt som är dåligt är sossarnas
              fel.
            </seg>
            <seg n="23bc37bc">
              Anders Borg sade när han tillträdde att det skulle ta ungefär
              två år innan den borgerliga politiken börjar märkas i samhället.
              Det har vi märkt på det som inträffar nu. Vi anklagar inte regeringen
              för lågkonjunkturen. Däremot anklagar vi er för att ha slarvat
              bort högkonjunkturen och inte kunna ta vara på människor i den
              lågkonjunktur som vi nu har.
            </seg>
            <seg n="dd237b6d">
              Det är ju bekvämt att kunna skylla på sossarna. Visst, jag förstår
              varför ni gör det hela tiden och inte vill ta eget ansvar.
            </seg>
            <seg n="16783ad5">
              Jag skulle vilja att ni nu sätter i gång. Det är klart att vi
              kräver detta av regeringen det är ju ni som är ansvariga nu. Det
              är klart att man kan säga att det inte heller skulle bli bättre
              om sossarna styrde, men nu är det faktiskt ni som styr. Då får
              ni ta tag i detta. Då kan man inte hur länge som helst skylla
              på att det säkert skulle bli sämre om sossarna hade styrt.
            </seg>
            <seg n="64894bcb">
              Vad kommer att hända med Västra stambanan, Åsa Torstensson, och
              med den propp som Lerum utgör? Där har Moderaterna sagt nej till
              utbyggnad av Västra stambanan. Kan man använda möjligheten till
              extrasatsningar, och kan man se till att man nu, i dessa svåra
              tider, bygger fler spår på Västra stambanan? Det ger jobb både
              nu och i framtiden eftersom tillväxten kan öka om människor kommer
              i tid till sitt arbete, om de kan lita på Västra stambanan och
              tågen i Västsverige.
            </seg>
          </u>
          <note type="speaker" n="fbab5c30">
            Anf. 90 Statsrådet ÅSA TORSTENSSON (c):
          </note>
          <u who="asa_torstensson_c67ae8" xml:id="i-94830513037ea9a3-12" n="b08001f4">
            <seg n="2ff3b13e">
              Fru talman! Jag har inte alls skyllt allt som är ont på sossarna,
              men jag kan ställa en direkt fråga: Är Pia Nilsson, Désirée Liljevall,
              Ameer Sachet och Monica Green stolta över hur ni har skött underhållet
              på järnvägsinfrastrukturen i landet? I så fall har vi helt olika
              ambitioner för hur svensk järnvägsinfrastruktur ska skötas.
            </seg>
            <seg n="151af623">
              Jag är mycket mån om att sköta det som vi en gång har investerat
              i. Det var därför som jag mycket tidigt gjorde investeringar 2007,
              2008 och nu 2009 och 2010. Det är åtgärder som kan verkställas
              här och nu.
            </seg>
            <seg n="dac4b7d7">
              Pia Nilsson ställde frågan vad som har gjorts med anledning av
              att jag hänvisade till Kraftsamling Helsingfors Mälardalen. Det
              som man i kraftsamlingen så här långt har gjort är att man har
              satsat på stationerna i och omkring Knivsta och Katrineholm, förbigångsspår
              i Gnesta, ytterligare mötesstationer på Svealandsbanan samt på
              att ytterligare identifiera hur man kan höja kapaciteten i och
              omkring Uppsala. Kopplade till detta är de 44 åtgärder som man
              har ålagt sig själv för att möta den frustrerade resenären.
            </seg>
            <seg n="eb7534b5">
              Det som är järnvägsinfrastruktur ligger på mitt ansvar. Kan man
              lita på tåget? Jag vet att det är många som ställer sig den frågan.
              Kommer tåget i tid? Ibland beror det på brister i infrastrukturen.
              Det kan bero på dåliga signalsystem. Därför har jag sett till
              att Banverket får nya resurser.
            </seg>
            <seg n="b56ffb78">
              Jag tänker inte svara Pia Nilsson med att jag ska gå ut och gräva
              själv. Där hänvisar man nog bäst till att professionen gör detta.
              Jag litar på att professionen nu, med de nya resurserna, just
              har mycket starkt fokus på att förbättra för de resenärer som
              väljer att ta tåget, för det är avgörande för klimatutmaningen.
            </seg>
          </u>
          <note n="c1d9da69">
            Överläggningen var härmed avslutad.
          </note>
          <note n="8ca2a60c">
            10 § Svar på interpellation 2008/09:108 om felaktig läkemedelsanvändning
          </note>
          <note type="speaker" n="498a3139">
            Anf. 91 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-582ca7c39390a4c5-0" n="c0b1b23c" next="i-bf0e92b5f5230895-0">
            <seg n="a586092d">
              Fru talman! Thomas Nihlén har frågat mig om jag avser att vidta
              några åtgärder, och i så fall vilka, för att utreda omfattningen,
              kostnaderna och orsakerna till den felaktiga läkemedelsanvändningen
              i Sverige.
            </seg>
            <seg n="ecb7c1c4">
              Felmedicinering är ett angeläget samhällsproblem som regeringen
              på flera sätt arbetar med att förebygga. Förutom att kostnaderna
              för felmedicineringen är stora påverkar det också människors livskvalitet
              i negativ riktning.
            </seg>
            <seg n="4da9760b">
              En god informationsförsörjning utgör grunden inom hälso- och
              sjukvården. I dag sker i stort sett all journalföring och meddelandehantering
              inom svensk hälso- och sjukvård elektroniskt. Exempelvis är 100
              procent av alla journaler inom primärvården elektroniska, inom
              sjukhusen ligger andelen på drygt 88 procent. Av alla läkemedelsrecept
              som skrivs ut sänds över 80 procent elektroniskt från läkaren
              och finns direkt tillgängliga på alla apotek. Trots att svensk
              hälso- och sjukvård är föregångare genom att tidigt införa och
              använda nya IT-verktyg har man inte uppnått alla de nyttoeffekter
              som skulle kunna vara möjliga. Regeringen har därför initierat
              ett nära samarbete med Sveriges Kommuner och Landsting, Vårdföretagarna
              och Socialstyrelsen för att förbättra vårdens informationsförsörjning.
              Arbetet sker inom ramen för den nationella IT-strategin för vård
              och omsorg. Skapandet av bland annat säkra IT-lösningar för läkemedelshantering
              är högst angeläget både ur kostnads- och kvalitetssynpunkt och
              prioriteras på olika sätt av regeringen.
            </seg>
            <seg n="5931fb38">
              Den 1 juli 2008 trädde patientdatalagen i kraft. Syftet med den
              nya lagen är att göra det möjligt att med patientens samtycke
              dela patientinformation mellan olika vårdgivare. Den nya lagen
              ger behandlande vårdpersonal möjlighet att få en samlad bild av
              patientens vårdhistorik från olika vårdgivare. Redan våren 2004
              tog Landstingsförbundets styrelse ett första steg mot att göra
              hela journalerna tillgängliga för olika vårdgivare genom att besluta
              om en nationell patientöversikt. Ambitionen är att den av Landstingsförbundet
              initierade patientöversikten ska innehålla ett utdrag ur journalen
              där den mest vitala informationen finns tillgänglig. Det gäller
              bland annat uppgifter om vilka läkemedel patienten har fått förskrivet
              på recept och ordinerats inom den slutna hälso- och sjukvården.
              Genom patientöversikten får ansvarig läkare en total bild av alla
              läkemedel som patienten har fått ordinerade och kan därigenom
              göra ett välgrundat ställningstagande till fortsatt läkemedelsbehandling.
              Landstingen arbetar nu med införandet av patientöversikten.
            </seg>
            <seg n="5ab07ac8">
              Regeringen har vidare tagit initiativ till att fler personalgrupper
              i akutsjukvården ska få tillgång till patientens läkemedelsförteckning.
              Arbetet syftar till att stärka patientsäkerheten och åstadkomma
              en säkrare läkemedelsförskrivning. En promemoria med förslag till
              förändringar i lagen (2005:258) om läkemedelsförteckning har remissbehandlats
              och bereds för närvarande inom Regeringskansliet.
            </seg>
            <seg n="746902dc">
              Regeringen gör också satsningar på att höja kvaliteten i omsorgen
              och vården om äldre personer. För år 2007 och 2008 utgår 1,35
              miljarder kronor per år i stimulansbidrag till kommuner och landsting.
              Regeringen har prioriterat sju områden, varav läkemedelsgenomgångar
              genomförda av multiprofessionella team är ett område. Just multiprofessionella
              läkemedelsgenomgångar har visat sig leda till att läkemedel i
              stor utsträckning omvärderas, att läkemedel sätts in eller sätts
              ut och att doserna justeras.
            </seg>
            <seg n="7ee1be4d">
              Sammanfattningsvis kan jag konstatera att det pågår både kort-
              och långsiktiga aktiviteter för att förbättra läkemedelsanvändningen
              i Sverige. I dagsläget har jag inte för avsikt att föreslå ytterligare
              åtgärder på området.
            </seg>
          </u>
          <note n="b30df326">
            Anf. 92 THOMAS NIHLÉN (mp):
          </note>
          <u who="goran_hagglund_5ba377" xml:id="i-bf0e92b5f5230895-0" n="c0b1b23c" prev="i-582ca7c39390a4c5-0">
            <seg n="250fe65e">
              Fru talman! Först vill jag tacka socialministern för svaret.
              Det är ett svar som redovisar vad regeringen gör och planerar
              att genomföra för att minska den felaktiga läkemedelsanvändningen.
              Det finns många bra förslag där.
            </seg>
            <seg n="bca141e6">
              Men nu har jag inte ställt några frågor till socialministern
              om vad regeringen avser att vidta för åtgärder för att minska
              den felaktiga läkemedelsanvändningen. Min fråga i interpellationen
              är: Avser socialministern att vidta några åtgärder och i så fall
              vilka för att utreda omfattningen, kostnaderna och orsakerna till
              den felaktiga läkemedelsanvändningen i Sverige?
            </seg>
            <seg n="59f8aa42">
              Socialministern försöker inte med ett enda ord besvara min fråga.
              Jag tycker att det är högst anmärkningsvärt. Jag hoppas jag att
              vi snart får ett klarläggande svar på om det beror på ett olycksfall
              i arbetet, på att socialministern inte riktigt har förstått frågan
              eller om det är ett medvetet val från socialministern att inte
              svara på min fråga. Jag förutsätter också att socialministern
              i sitt nästa inlägg redovisar ett tydligt svar på min fråga.
            </seg>
            <seg n="0a5097a4">
              Hur många människor i Sverige drabbas av läkemedelsrelaterade
              problem, sjuklighet eller död orsakade av felaktig läkemedelsanvändning
              och varför? Ingen vet. Hur stora är kostnaderna för felaktig läkemedelsanvändning
              i ett samhällsekonomiskt perspektiv? Ingen vet. Det största problemet
              med att vi saknar svaren på de här frågorna är att vi inte kan
              utvärdera eller följa upp om de åtgärder som faktiskt vidtas verkligen
              minskar den felaktiga läkemedelsanvändningen eller inte.
            </seg>
            <seg n="b384b088">
              Det finns ett antal svenska mindre studier som visar att det
              kanske är så mycket som 1020 procent av alla inläggningar på sjukhus
              som beror på felaktig läkemedelsanvändning. Det innebär mellan
              120 000 och upp till 240 000 personer som varje år drabbas av
              läkemedelsrelaterad sjuklighet. Ca 20 procent av alla äldre som
              läggs in akut på sjukhus har drabbats av någon form av biverkningar
              av olika läkemedel. 30 procent av alla patienter har någon form
              av läkemedelsrelaterade problem.
            </seg>
            <seg n="6bd67aa5">
              Socialstyrelsen har beräknat att över 100 000 patienter drabbas
              av misstag inom vården. Kanske är det så många som 3 000 patienter
              som dör i onödan av dessa misstag. Till största delen härrör dessa
              skador och dödsfall från en felaktig läkemedelsanvändning.
            </seg>
            <seg n="17a5b65d">
              Miljöpartiet tar problemet med läkemedelsrelaterad sjuklighet
              och död på största allvar och har också redovisat ett stort antal
              konkreta förslag för att åtgärda den felaktiga läkemedelsanvändningen.
              Ett av våra förslag är att inrätta en haverikommission för läkemedelssäkerhet
              som ska få till uppgift att utreda kostnader och förekomst av
              problem och sjuklighet som beror på felaktig läkemedelsanvändning.
            </seg>
            <seg n="c6f7ba1a">
              Miljöpartiet tolkar det uteblivna svaret från socialministern
              som att regeringen uppenbarligen inte är intresserad av att ta
              reda på hur stort problemet med felaktig läkemedelsanvändning
              är.
            </seg>
          </u>
          <note n="5bf4afb9">
            Begreppet felaktig läkemedelsanvändning omfattar bland annat
            över- och underanvändning av läkemedel, förskrivning av felaktiga
            läkemedel, oönskade interaktioner mellan olika läkemedel samt
            biverkningar och läkemedelsberoende.
          </note>
          <note type="speaker" n="f00da871">
            Anf. 93 FINN BENGTSSON (m):
          </note>
          <u who="unknown" xml:id="i-94830513037ea9a3-13" n="ca7a8142">
            <seg n="df28f35f">
              Fru talman! Det är en mycket väsentlig interpellation som Thomas
              Nihlén har ställt. Det är också ett mycket trevligt svar från
              socialministern. Jag delar inte fullt interpellantens negativa
              syn på att det inte är ett fullödigt svar. Det är den förmånen
              man har när man samarbetar med en alliansregering; jag vet att
              det händer mycket på det viktiga kvalitetsområdet för läkemedel
              som säkert kommer att komma innan mandatperioden är slut.
            </seg>
            <seg n="906562e6">
              Socialministerns svar ger en tydlig fingervisning om hur man
              redan har genomfört en lag som på många sätt kommer att stärka
              säkerheten. Jag är säker på att socialministern kan släppa en
              och annan kvalitetsförstärkning till. Men jag ska hjälpa till
              att förklara lite grann hur viktig interpellationen är sett med
              utgångspunkt i de frågor som Thomas Nihlén ställer.
            </seg>
            <seg n="0bdce616">
              Det handlar om risken för att man fokuserar enbart på en kortsiktig
              kostnadsfundering för läkemedel. Det är nog så lätt att göra eftersom
              detta är en stor budgetpost. Men den stora budgetposten måste
              ställas i relation till den totala utgiften för både sjukvård
              och sjukdom. Då kommer vi tillbaka till siffror som visar att
              sjukvårdens direkta kostnader är ungefär 20 procent av utgifterna
              för sjukdomsbekämpning.
            </seg>
            <seg n="7262bbfc">
              Bland de 20 procenten, fru talman, har vi öppenvård, slutenvård
              och olika behandlingskostnader där läkemedel utgör ungefär 15
              procent, det vill säga en handfull procent av den totala utgiften
              för sjukvård. Man kan säga att vad den förra regeringen förmådde,
              vilket tyvärr även Miljöpartiet stödde, var att enbart införa
              en kostnadsfråga i form av generikautbyte där man visserligen
              sparar några ören per tablett men å andra sidan inte adresserar
              kvalitetsfrågan på ett mer djupgående sätt. Omklätt i andra ord:
              Om vi bara har ett antal procent, även om det är en dyr utgift,
              som är kostnaden för läkemedel blir det inte särskilt effektivt
              att bara ta fram den billigaste tabletten om den inte behövs,
              om den ges på fel sätt, om den ges i fel dos och om den ges till
              fel patient. Där har interpellanten alldeles rätt.
            </seg>
            <seg n="d04eff3e">
              Jag är helt säker på att det pågår andra aktiviteter. Bland annat
              nämns i svaret från socialministern att Sveriges Kommuner och
              Landsting är inblandat. En kvalitetsaspekt som jag vill lyfta
              fram är den man tog med i det förra avtalet med Sveriges Kommuner
              och Landsting om statens ersättning av läkemedel. Där villkorade
              man nämligen detta med ett kvalitetsarbete som skulle ske i samråd
              mellan Sveriges Kommuner och Landsting och bland andra regeringen
              och Socialdepartementet. Detta pågår, och man lämnar en slutrapport
              i februari.
            </seg>
            <seg n="23cbf2d4">
              Hela alliansregeringen har också tagit ett kvalitetsgrepp, nämligen
              att prioritera just den fråga som interpellationen handlar om
              vid det kommande EU-ordförandeskapsåret. Då ska man lyfta upp
              kvalitetsaspekter på läkemedel i en generell diskussion ur ett
              europeiskt perspektiv. Det är nog så välkommet, för vi har ingen
              möjlighet att lösa alla dessa viktiga frågor enbart nationellt.
              Detta blir nu föremål för en europeisk samordning, och man prioriterar
              det just när man har ordförandeskapsåret. Det visar på en ambition
              till på kvalitetsområdet.
            </seg>
            <seg n="a037f44a">
              Fru talman! Om man ska sammanfatta detta och vikten av Thomas
              Nihléns interpellation vill jag påstå att detta inte bara handlar
              om kortsiktiga besparingar som kan göra att läkemedelskostnaderna
              tillfälligtvis planar ut. Det handlar om ett långsiktigt strävande
              efter en mer rationell användning av läkemedel som bygger på att
              man analyserar möjligheterna för en mer medicinskt effektiv läkemedelshantering.
            </seg>
            <seg n="76aac97c">
              Man måste adressera frågan om patientsäkerhet, för den är intimt
              förknippad med säkerheten.
            </seg>
            <seg n="6c6d2d91">
              Det handlar också om kostnadseffektiviteten på ett lite annorlunda
              sätt, nämligen inte bara samhällets omedelbara utgifter, utan
              de utgifter som minskar för både patient och sjukvård genom att
              man inte vare sig över-, under- eller felförskriver läkemedel.
            </seg>
          </u>
          <note type="speaker" n="5b653b81">
            Anf. 94 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-582ca7c39390a4c5-1" n="c0b1b23c" next="i-bf0e92b5f5230895-1">
            <seg n="0f056287">
              Fru talman! Jag vill tacka Thomas Nihlén för att han tar upp
              denna viktiga fråga. Det är en fråga som förstås har en prislapp,
              alltså en kostnadsaspekt för det offentliga. Ännu viktigare är
              förstås att det är en fråga om livskvalitet och ytterst en fråga
              om liv och död för den enskilde patienten. Vi talar om potentiellt
              mycket farliga ämnen som vid felaktig användning eller i felaktig
              kombination kan ge förfärliga effekter för den enskilda personen.
              Därför är det av enormt stor betydelse att vi diskuterar problemet.
              Ännu viktigare är förstås att vi vidtar rätt åtgärder.
            </seg>
            <seg n="cde2383d">
              Thomas Nihlén har ställt frågan om jag avser att vidta några
              åtgärder och i så fall vilka för att utreda omfattningen, kostnaderna
              och orsakerna till den felaktiga läkemedelsanvändningen. Mitt
              sätt att resonera är att det finns tillräckligt bra underlag för
              att konstatera att detta orsakar stora kostnader. Det finns tyvärr
              ett tillräckligt bra underlag för att konstatera att väldigt många
              människor drabbas. Det finns tyvärr inte ett tillräckligt bra
              underlag när det gäller att veta exakt vilka åtgärder som ska
              vidtas fullt ut, även om mycket är på gång.
            </seg>
            <seg n="5516c92a">
              Att använda de begränsade resurserna på departementet för att
              göra dessa beräkningar om det skulle vara si eller så många tiotals
              miljarder är en underordnad fråga. Det mest betydelsefulla handlar
              om att varje enskild person som blir föremål för läkemedelsbehandling
              ska kunna lita på att de läkemedel som sätts in får till effekt
              att det innebär förbättringar för denna person.
            </seg>
            <seg n="b8efa34f">
              Jag redogjorde i mitt svar för en del av de åtgärder som vi vidtar.
              Det handlar, utöver detta, om den nationella IT-strategin. Ett
              viktigt anslag ytterligare handlar tekniskt uttryckt om ett elektroniskt
              expeditionsstöd. Det innebär kort att Apoteket AB genom verksamhetsavtalet
              med staten har fått möjlighet att utveckla ett nytt elektroniskt
              expeditionsstöd. Det kan enkelt beskrivas som ett verktyg som
              kontrollerar alla elektroniska recept så att man ser om läkemedel
              är dubbelförskrivna, feldoserade eller interagerar med andra läkemedel
              som patienten går på. Då larmar systemet. Man får in ytterligare
              ett moment av säkerhetskontroll som gör att det oftare blir rätt
              och färre gånger blir fel. Jag tror att det kan bli oerhört betydelsefullt.
            </seg>
            <seg n="608c87dd">
              Vi har också gett Socialstyrelsen i uppdrag mot bakgrund av vårdskademätningen
              där man bland annat har tittat på denna fråga att utreda förutsättningarna
              för att införa ett nationellt system med fastställda rutiner för
              egenkontroll inom hälso- och sjukvården. Det tror jag också kan
              bli betydelsefullt.
            </seg>
            <seg n="acff96ab">
              Inom kort, innan året är slut, kommer också Patientsäkerhetsutredningen
              att lämna sitt betänkande där man har fått till uppgift att se
              över frågor som rör just det faktum som Thomas Nihlén tar upp,
              nämligen att många människor varje år drabbas av vårdskador eller
              till och med avlider i den svenska hälso- och sjukvården. Vad
              kan vi göra för att möta den problematiken? Där tror jag att Patientsäkerhetsutredningen
              kan ha en hel del att komma med.
            </seg>
            <seg n="d8e824b7">
              Läkemedelsgenomgångar har vi nämnt helt kort också. De är av
              central betydelse. Här gör man en professionell genomgång på individuell
              basis med den enskilde patienten. Det är en nyckelfråga i sammanhanget.
            </seg>
          </u>
          <note n="feaea067">
            Anf. 95 THOMAS NIHLÉN (mp):
          </note>
          <u who="goran_hagglund_5ba377" xml:id="i-bf0e92b5f5230895-1" n="c0b1b23c" prev="i-582ca7c39390a4c5-1">
            <seg n="031c98e5">
              Fru talman! Miljöpartiet tog initiativ till en aktuell debatt
              här i kammaren den 24 oktober som handlade om felaktig läkemedelsanvändning
              för våra äldre. Bakgrunden var den intensiva debatt i medierna
              som speglat den läkemedelsskandal, som en del kallade den, som
              visat att våra äldre riskerar liv och hälsa genom en omfattande
              felaktig läkemedelsanvändning.
            </seg>
            <seg n="24c35592">
              Den som framför allt fått personifiera alla dessa tusentals äldre
              som utsatts för allvarliga biverkningar till följd av felaktig
              läkemedelsanvändning är Gulli Johansson. SVT-programmet Uppdrag
              granskning den 24 september i år berättade en skrämmande historia
              om Gulli som förlorade elva år av sitt liv på grund av biverkningar
              av läkemedel.
            </seg>
            <seg n="123a6e02">
              Hur många fler Gulli finns det? Hur många äldre har drabbats
              och kommer att drabbas av denna form av läkemedelsvanvård? Även
              här är svaret enkelt: Ingen vet.
            </seg>
            <seg n="b8a6a321">
              Miljöpartiet vill ta reda på detta genom att tillsätta en haverikommission
              för läkemedelssäkerhet en haverikommission eftersom vi ser det
              som en katastrof att våra äldre riskerar att drabbas av läkemedelsvanvård.
            </seg>
            <seg n="a0526e9b">
              Regeringen tycker tydligen inte att det är viktigt att söka svaren
              på dessa frågor. Det har nu socialministern också konfirmerat.
            </seg>
            <seg n="e03885c8">
              I en artikel i Aftonbladet som undertecknats av socialministern
              och äldre- och folkhälsoministern och som publicerades den 24
              oktober samma dag som den aktuella debatten kunde man läsa följande:
              Trots högljudda rop efter haverikommission har felmedicinering
              förstås också skett under alla de tolv år som oppositionen varit
              ansvariga för vård och äldreomsorgen. Om det finns ett haveri
              att tala om så är det vänsterkartellens eget haveri.
            </seg>
            <seg n="01248805">
              Att ansvariga ministrar inte tar sitt ansvar utan skyller på
              tidigare regeringar har vi fått vänja oss vid att höra här i kammaren.
              Men att man i en artikel uttrycker sig så ointresserat och raljant
              över ett seriöst förslag som handlar om felaktig läkemedelsanvändning
              bekräftar bara bilden av regeringens oförmåga att ta ansvar för
              frågan om felaktig läkemedelsanvändning.
            </seg>
            <seg n="c8f4cb09">
              Den felaktiga läkemedelsanvändningen i samhället kostar i storleksordningen
              1030 miljarder. Kanske är det ännu mer, men vi vet inte hur mycket.
              Vi vet att många människor skadas och dör av felaktig läkemedelsanvändning
              om det är hundratusentals eller tusentals vet vi inte heller.
            </seg>
            <seg n="bf2bbd6f">
              Miljöpartiet vill veta hur stort detta problem är och vad det
              består av framför allt för att få en möjlighet att kunna utvärdera
              och följa upp om den felaktiga läkemedelsanvändningen ökar eller
              minskar och om regeringens insatta åtgärder har någon effekt eller
              inte. Det vet vi inte om vi inte har något att utgå från. Men
              regeringen och socialministern tycker tydligen inte att detta
              är viktigt att ta reda på.
            </seg>
            <seg n="f0c6a5e8">
              Något som jag tror att vi alla är överens om är att vi ska ha
              en rationell, säker och effektiv läkemedelshantering och att rätt
              läkemedel ska ges vid rätt tillfälle i rätt dos och till rätt
              patient med adekvat uppföljning.
            </seg>
            <seg n="5b7e55cc">
              För att nå dit måste man så långt det är möjligt identifiera
              och vetenskapligt belägga hur stora problemen med felaktig läkemedelsanvändning
              i verkligheten är, vilket skulle vara den föreslagna haverikommissionens
              uppgift.
            </seg>
          </u>
          <note type="speaker" n="d1c68d77">
            Anf. 96 FINN BENGTSSON (m):
          </note>
          <u who="unknown" xml:id="i-94830513037ea9a3-14" n="ca7a8142">
            <seg n="e87044b6">
              Fru talman! I det förra inlägget nämnde jag att kostnaden för
              sjukvård är ungefär 20 procent av utgiften för sjukdom. De 80
              procent som finansierar dåligt behandlad sjukdom, alltså indirekta
              kostnader, är kort- och långtidssjukskrivningar, förtidspensioneringar
              och intressant nog, fru talman, även förtida död. Precis som Thomas
              Nihlén har nämnt och som socialministern har kommenterat är felaktig
              irrationell läkemedelsbehandling inte sällan tyvärr förknippad
              med förtida död. Det innebär att de indirekta kostnaderna ökar
              om man inte satsar på kvalitetsaspekter på läkemedelsutveckling
              för samhället.
            </seg>
            <seg n="825bfe51">
              Även de direkta kostnaderna ökar, precis som det har antytts
              här. Det innebär att man har onödiga inläggningar och onödiga
              kostnader för att betala dessa läkemedel som man bara kortsiktigt
              har gjort billigare. Det krävs alltså ett rejält omtag för att
              satsa på kvalitet.
            </seg>
            <seg n="0e640b83">
              Ett sätt, fru talman, att satsa på kvaliteten är att höja kompetensen
              hos förskrivarna. Då ber jag interpellanten och oppositionen notera
              att i just det fall som nämndes, patienten Gulli som kom upp i
              debatten, handlar det bland annat om att socialministern har tagit
              initiativet till att göra en riktad satsning på psykiatrin inom
              ramen för vilken satsningar på utbildningen av just förskrivare
              av psykofarmaka finns, nämligen psykiaterna.
            </seg>
            <seg n="f6a2c6f7">
              Det är ett sätt att stärka kvaliteten på lång sikt som man är
              säker på ger en väldig utbetalning på en ganska låg insats av
              resurser, även om den i det här fallet är större än vad den har
              varit på vidareutbildningen tidigare.
            </seg>
            <seg n="fb001e67">
              Ett annat sätt att se på detta är alliansens förmåga att arbeta
              över departementsgränser. Vi har nyligen haft en forskningsproposition
              från Utbildningsdepartementet där forskningsministern har aviserat
              stora satsningar inte minst på klinisk forskning och forskning
              på bland annat relevant behandling med läkemedel.
            </seg>
            <seg n="e1b401e8">
              Detta innebär att man inte har ett stuprörshängande utan i stället
              ett hängrännetänk över blockkretsarna, det vill säga mellan departementen.
            </seg>
            <seg n="fbefd9e0">
              Det viktiga är att man inte enbart litar på myndighetsansvaret
              utan tar ett politiskt ansvar.
            </seg>
          </u>
          <note type="speaker" n="e48dc28a">
            Anf. 97 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-582ca7c39390a4c5-2" n="c0b1b23c" next="i-bf0e92b5f5230895-2">
            <seg n="7043d89a">
              Fru talman! Jag tror att det betydelsefulla är att vi åtgärdar
              det. Om vi har ett problem som är väl känt och som vi måste ta
              itu med är då lösningen att räkna? Om en båt har kantrat och folk
              ligger i sjön ska man då fiska upp människorna eller ska man räkna
              hur många de är?
            </seg>
            <seg n="105fca07">
              Miljöpartiet vill veta storleken på problemet. Regeringen vill
              åtgärda problemet. Miljöpartiet vill räkna ut kostnaden. Vi vill
              eliminera bekymren. Miljöpartiet vill kartlägga. Vi vill åtgärda.
            </seg>
            <seg n="6587970e">
              Jag har redovisat en lång rad åtgärder som vi har satt i gång
              tillsammans med Sveriges Kommuner och Landsting, tillsammans med
              de myndigheter som har den kortaste startsträckan.
            </seg>
            <seg n="78e89c28">
              För min del spelar det mindre roll om det handlar om 20 eller
              30 miljarder om vi tar Thomas Nihléns siffror. Det är fullständigt
              ointressant. Så länge enskilda människor far illa för att vi förskriver
              läkemedel på ett felaktigt sätt finns det ett problem som ska
              mötas. Det problemet möter vi genom en lång rad insatser. Det
              handlar om enskilda personer. Det kan många gånger vara äldre
              människor som har stor respekt för läkarauktoriteten och kanske
              själva befinner sig i ett tillstånd där de inte riktigt kan överblicka
              sin medicinering eller har anhöriga som kan göra det. Det handlar
              ju om att se till att vi har mekanismer som gör att vi har kontroller
              så att det inte går fel utan att vi levererar läkemedel till rätt
              person, i rätt sammanhang och i rätt dosering. Det är det centrala.
            </seg>
            <seg n="d56a3b8e">
              Det har gjorts uppskattningar, men de spretar väldigt mycket.
              Vi skulle ju kunna tillsätta ännu en kommission som räknar, men
              frågan är om det är någon mening med det. Är det vad som avgör
              om vi ska göra någonting? Nej, det tycker inte jag. Jag tycker
              att vi ska göra något. Problemet finns där. Det finns alla skäl
              att ta itu med det. Jag har presenterat en lång rad åtgärder som
              vi har satt i gång och som vi kommer att kunna genomföra när vi
              får ett bättre underlag.
            </seg>
            <seg n="46cc7bb9">
              Har Thomas Nihlén fler goda idéer är jag beredd att lyssna på
              dem. Det här är ett problem som måste tas på största allvar. Vi
              har från första dagen försökt att göra det som vi ser som möjligt
              att göra. Vi tror att vi åstadkommer något väldigt betydelsefullt
              med de åtgärder som jag har presenterat i dag.
            </seg>
          </u>
          <note n="08b6dabb">
            Anf. 98 THOMAS NIHLÉN (mp):
          </note>
          <u who="goran_hagglund_5ba377" xml:id="i-bf0e92b5f5230895-2" n="c0b1b23c" prev="i-582ca7c39390a4c5-2">
            <seg n="1fffdc40">
              Fru talman! Först vill jag tacka socialministern för en bra debatt.
            </seg>
            <seg n="20b84b15">
              För mig och Miljöpartiet har den här debatten varit klargörande.
              Den har tydligt visat att socialministern och regeringen inte
              har för avsikt att vidta några som helst åtgärder för att utreda
              omfattningen, kostnaderna och orsakerna till den omfattande läkemedelsrelaterade
              sjuklighet och död som den felaktiga läkemedelsanvändningen skapar.
            </seg>
            <seg n="156b51db">
              Det innebär också att socialministern inte har några möjligheter
              att bedöma om regeringens egna föreslagna och genomförda åtgärder
              har någon som helst effekt i form av en minskning av den felaktiga
              läkemedelsanvändningen. Det är det som är vår stora poäng.
            </seg>
            <seg n="86430488">
              Åtgärderna är naturligtvis det viktiga. Vi har lagt fram ett
              stort antal konkreta politiska förslag på hur man ska minska den
              felaktiga läkemedelsanvändningen. Ett av de förslagen är just
              att vi ska ta reda på hur stort problemet är så att vi kan se
              om de åtgärder vi vidtar har någon effekt eller inte.
            </seg>
            <seg n="5e659b85">
              För att avslutningsvis vara lite optimistisk hoppas jag att den
              här debatten har gjort att socialministern har fått sig en tankeställare,
              och att regeringen kanske tänker om och tar den här frågan på
              större allvar. Kanske får vi här i kammaren uppleva att regeringen
              återkommer med ett förslag som skulle åtgärda de brister som Miljöpartiet
              har påtalat, även om regeringen inte kallar sitt förslag för kommission
              för läkemedelssäkerhet.
            </seg>
            <seg n="63f5c130">
              Jag vill också tacka Finn Bengtsson för hans inlägg som jag uppfattar
              som ett stöd för att den här frågan behöver uppmärksammas mer.
            </seg>
          </u>
          <note type="speaker" n="2cd3468d">
            Anf. 99 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-a6284958324f365f-0" n="c0b1b23c">
            <seg n="eff9c1ea">
              Fru talman! Det som Thomas Nihlén nu säger gör att jag måste
              svara i lite skarpare ordalag än jag hade hoppats. Han säger att
              jag har gett klara besked om att vi inte är intresserade av kostnaden,
              omfattningen eller orsaken till felaktig läkemedelsanvändning.
            </seg>
            <seg n="af83c2f8">
              Vi är intresserade av kostnaden. Vi är intresserade av omfattningen,
              och vi är framför allt intresserade av orsaken för att kunna åtgärda.
              Det arbetet pågår genom en lång rad åtgärder som jag har beskrivit.
            </seg>
            <seg n="7e6fa20b">
              Det centrala är ju hur vi åtgärdar detta.
            </seg>
            <seg n="9f59dfa0">
              När Thomas Nihlén till slut tvingas erkänna att det kanske ändå
              är åtgärderna som är det viktiga och kommer med en egen åtgärd
              är den åtgärden att vi behöver räkna hur många som drabbas.
            </seg>
            <seg n="aacc0693">
              Om jag skulle prioritera vad som är viktigast att göra skulle
              jag inte säga att det viktigaste för patienterna är att vi räknar
              hur många som drabbas. Det viktigaste är ju att vi vidtar de åtgärder
              som har verkan i deras liv med de bekymmer som de upplever.
            </seg>
            <seg n="97974f20">
              Det saknas inte beräkningar. Det finns många. De är olika och
              landar på väldigt olika nivåer. Jag kan inte sitta och vänta utan
              att göra något. Det är ju görandet som är det betydelsefulla.
            </seg>
            <seg n="da3ddaf4">
              Det har inte saknats beräkningar. Det har saknats åtgärder tidigare.
              Därför har regeringen satt i gång verksamheter av många olika
              slag för att ta itu med det här problemet som, det är alla vi
              som har deltagit i den här debatten överens om, är ett jättestort
              problem för den enskilda personen. Det har dessutom en kostnadsaspekt
              som inte är försumbar. Men det största är naturligtvis det mänskliga
              lidandet, och i vissa fall rena tragedier som inträffar för enskilda
              människor, inte minst äldre personer.
            </seg>
            <seg n="6477adb6">
              Jag tackar för debatten.
            </seg>
          </u>
          <note n="c1d9da69">
            Överläggningen var härmed avslutad.
          </note>
          <note n="71f382d3">
            11 § Svar på interpellation 2008/09:102 om underlättande för
            bygglärlingar att få arbete
          </note>
          <note type="speaker" n="a653a790">
            Anf. 100 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-94830513037ea9a3-15" n="ca7a8142">
            <seg n="0f7ec1c7">
              Fru talman! Mats Pertoft har frågat mig om jag är beredd att
              ta initiativ till åtgärder över hela landet som likt Hallandsmodellen
              syftar till att underlätta för lärlingar att nå ut på arbetsmarknaden.
            </seg>
            <seg n="b3ac0496">
              Låt mig börja med att konstatera att regeringsskiftet 2006 innebar
              en omställning till en ny arbetsmarknadspolitik en arbetsmarknadspolitik
              med tydligt fokus på arbetslinjen och på att bekämpa utanförskapet.
            </seg>
            <seg n="58e77455">
              Regeringen har vidtagit ett flertal åtgärder som underlättar
              för personer att få ett arbete och dessa gynnar även lärlingars
              möjligheter att nå ut på arbetsmarknaden. I den konjunkturavmattning
              vi nu ser är det viktigt att bygga vidare på den politik som grundar
              sig på att det ska vara mer lönsamt att arbeta, enklare och billigare
              för arbetsgivare att anställa samt mer attraktivt att starta och
              driva företag.
            </seg>
            <seg n="b5f2f2d5">
              Arbetsförmedlingen har också nyligen omorganiserats, bland annat
              för att få en förbättrad styrning genom att en rak och tydlig
              ansvars- och beslutslinje etableras inom organisationen. Jag anser
              att Arbetsförmedlingen numera har goda förutsättningar för att
              flexibelt kunna prioritera och omfördela resurser dit där behoven
              finns.
            </seg>
            <seg n="cf483f9a">
              Mot denna bakgrund bedömer jag det därför för närvarande inte
              som nödvändigt med ytterligare initiativ inom området.
            </seg>
          </u>
          <note type="speaker" n="afa7d6bc">
            Anf. 101 MATS PERTOFT (mp):
          </note>
          <u who="mats_pertoft_eb413b" xml:id="i-64eaea83356a7474-0" n="78c19e07">
            <seg n="32a2bc7e">
              Fru talman! Jag vill tacka ministern för svaret. Samtidigt kan
              jag konstatera att det inte är något svar på de frågor jag ställt.
            </seg>
            <seg n="3c008082">
              Jag måste därför fråga: Har ministern egentligen läst frågeställningen?
            </seg>
            <seg n="4a0c655a">
              Jag ställde denna interpellation därför att vi här ser ett framgångsrikt
              arbete med att ge lärlingar inom byggsektorn fortsatt arbete.
              Detta har pågått från 1993 till 2008. Det har alltså pågått ett
              bra tag även under alliansregeringens tid. Det har fungerat bra.
            </seg>
            <seg n="596f331f">
              Lärlingar verkar vara en prioriterad målgrupp för alliansregeringen.
              Utbildningsministern har satsat jättemycket på att bygga ut lärlingsprogram
              över hela landet. Man kan kanske säga att ambitionsnivån var lite
              för hög i förhållande till de förslag som Gymnasieutredningen
              sedan lade fram. Men detta är alltså en klart prioriterad målgrupp
              för regeringen.
            </seg>
            <seg n="b8894f3b">
              Det finns alltså ett arbetssätt i Halland som har gett dessa
              ungdomar jobb. Jag håller helt med om att arbetslinjen är bra.
              De ska ha jobb. Det är fråga om att vi ska kunna utnyttja den
              utbildning som de har fått och som är bra.
            </seg>
            <seg n="730b9aff">
              Men hur kan ministern då svara att det inte behövs några åtgärder
              när en väl fungerande verksamhet läggs ned för att det inte finns
              resurser till den? Det har varit ett samarbete mellan olika regionala
              myndigheter, från museer, byggbransch, facket och byggindustrin.
              Det är underbart att man kan samlas på detta sätt och framför
              allt att dessa ungdomar kan få arbete, särskilt i en bransch som
              är konjunkturkänslig och som i dagens läge hotas av stora varsel.
              Då gäller det att ta till vara denna kompetens. Det är ändå en
              treårig utbildning som dessa ungdomar genomgår. Ska vi bara låta
              dessa ungdomar gå ut i arbetslöshetens tomma intet? Ska vi sända
              signalen till dagens ungdomar som går lärlingsprogrammet att det
              var trevligt att de fick jobba lite grann i skolan men att de
              inte får något jobb och att det inte finns några jobb när det
              faktiskt finns ett exempel på hur detta kan klaras av?
            </seg>
            <seg n="580745e7">
              År 1993 fanns det inte så många jobb inom byggbranschen, och
              det var då som man startade detta, och det har varit framgångsrikt.
              Det avslutas nu på grund av att de statliga pengar som tidigare
              kom från länsarbetsnämnden har dragits in. Jag bryr inte om det
              är länsarbetsnämnden, Arbetsförmedlingen eller någon annan myndighet
              som kommer med pengarna. Jag bryr mig om att dessa ungdomar ska
              ha jobb.
            </seg>
            <seg n="b6bc23ad">
              Därför skulle jag vilja fråga arbetsmarknadsministern hur han
              kan se till att detta fortsätter. Det verkar som om det inte går
              att göra det enkelt. Ministern säger själv att det inte behövs
              några åtgärder. Men här behövs det åtgärder det är solklart för
              att dessa ungdomar ska känna att det finns en framtid för dem
              inom denna bransch.
            </seg>
          </u>
          <note type="speaker" n="92caf020">
            Anf. 102 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-94830513037ea9a3-16" n="ca7a8142">
            <seg n="53075a1d">
              Fru talman! Det är lätt att vara imponerad av Hallandsmodellen,
              det håller jag med Mats Pertoft om, och jag är naturligtvis inte
              på något sätt emot den, vare sig av politiska, av ideologiska
              eller av andra skäl. Tvärtom har det vid flera tillfällen funnits
              möjlighet att följa Hallandsmodellen, till exempel i olika inslag
              i tv som jag har sett. Detta har, precis som Mats Pertoft skriver
              i interpellationen, visat sig vara en bra väg att gå.
            </seg>
            <seg n="36edb1a8">
              Som Mats Pertoft också pekar på i interpellationen är det i stället
              så att vi har satt ett antal försöksverksamheter med yrkesutbildning
              och lärlingsplatser i sjön inom ramen för våra utbildningssatsningar.
              En slutsats som man kan dra av detta är att allt inte nödvändigtvis
              behöver vara arbetsmarknadspolitik. Kan man involvera mer av lärlingsutbildning,
              praktikplatser och annat inom ramen för utbildningsväsendet är
              det också en bra väg att gå för att möjliggöra för denna typ av
              aktiviteter som Hallandsmodellen står för.
            </seg>
            <seg n="e0339175">
              En bakomliggande orsak till att vi gjorde om organisationen för
              Arbetsförmedlingen var att vi skulle försöka hitta en bättre organisationsform
              för den verksamheten så att man skulle kunna prioritera bättre,
              smartare, snabbare och mer flexibelt när man arbetar med den stora
              måluppgift som man har att förmedla arbete och se till att minska
              utanförskap och annat. Då är det klart att en av våra utgångspunkter
              varit att det ska vara mindre central styrning och mer flexibilitet,
              möjligheter för Arbetsförmedlingen att sluta avtal med kommuner,
              länsmuseer, byggsektor och annat. Poängen där är möjligen att
              det är Arbetsförmedlingen som, beroende på olika konjunkturlägen
              och olika behov som finns i olika delar av landet, behöver göra
              bedömningen av vad som ska göras.
            </seg>
            <seg n="f1e6a235">
              Sedan är det naturligtvis så att vi delvis har skiftat fokus,
              framför allt under högkonjunkturåren då fokus var att förbättra
              matchningen för dem som har varit kortare tid i arbetslöshet och
              försöka se till att de har möjligheter att hitta ett jobb att
              gå till, precis som Mats Pertoft också efterlyser, och samtidigt
              inte ge upp hoppet om dem som har varit borta länge från arbetsmarknaden
              utan genom jobb- och utvecklingsgarantin och jobbgarantin för
              unga försöka arbeta intensivt med dem som har sett både en och
              annan högkonjunktur passera revy.
            </seg>
            <seg n="da2b827b">
              Nu går vi in i ett annat konjunkturläge, och det är klart att
              det då är av stor vikt att se hur man kan dimensionera olika insatser
              som behövs för att åstadkomma det som jag är övertygad om att
              både Mats Pertoft och jag vill åstadkomma, nämligen att se till
              att fler kommer ut i arbete av dem som i dag hotas av uppsägningar,
              varsel och annat.
            </seg>
            <seg n="22cb39ce">
              Mats Pertoft pekar på två viktiga dimensioner. Den ena handlar
              om ungdomars möjligheter på arbetsmarknaden. Om det är någonting
              som jag tycker att vi verkligen behöver arbeta intensivt med så
              är det möjligheterna för ungdomar att komma in på arbetsmarknaden.
            </seg>
            <seg n="47773430">
              Om man tittar på den stora diskussionen om flexicurity som förs
              runt omkring i Europa så handlar den om omställningsförmåga och
              trygghet vid omställningen. Där kan vi naturligtvis på olika sätt
              ha många diskussioner om exakt hur det ska vara. Men min poäng
              är att 820 000830 000 personer förra året fick jobb genom Arbetsförmedlingen.
              Det förefaller därför som om omställningsförmågan för den som
              finns på arbetsmarknaden är ganska god. Däremot har det varit
              väldigt svårt med omställningsförmågan för den som har befunnit
              sig utanför arbetsmarknaden och aldrig kommit in ungdomar, personer
              med utländsk bakgrund, personer med långvarig arbetslöshet, personer
              med behov av rehabiliteringsinsatser eller personer med förtidspension.
              Jag tycker att framför allt ungdomarna är en oerhört viktig grupp.
            </seg>
            <seg n="ead0262b">
              Slutsatsen av det jag försöker säga är att det ska vara mindre
              central styrning av Arbetsförmedlingen men fortsatt goda möjligheter
              att på lokal nivå sluta den typen av överenskommelser som har
              gjort Hallandsmodellen möjlig.
            </seg>
          </u>
          <note type="speaker" n="55067586">
            Anf. 103 MATS PERTOFT (mp):
          </note>
          <u who="mats_pertoft_eb413b" xml:id="i-64eaea83356a7474-1" n="78c19e07">
            <seg n="324c6f15">
              Fru talman! Det är väldigt trevligt att höra att ministern på
              något sätt öppnar, men jag förstår inte riktigt hur eftersom det
              är bådeoch som jag hör. Om det finns något stort problem som vi
              inte har klarat i Sverige ens under högkonjunktur det finns flera
              så är det ungdomsarbetslösheten. Den har konstant legat på en
              alltför hög nivå i Sverige. Just ungdomar som går ut gymnasiet
              och sedan inte får jobb riskerar mer än andra att även på sikt
              halka in i en långtidsarbetslöshet. Det är en anledning till att
              det har funnits en bred politisk samsyn om att på olika sätt uppgradera
              lärlingsprogram. Det fanns med även i den gymnasiereform som den
              förra regeringen lanserade med stöd av Miljöpartiet, och den finns
              med nu. Den nuvarande regeringen satsar mycket på lärlingsprogram.
            </seg>
            <seg n="147b82de">
              Det finns en bred samsyn. Ungdomsarbetslösheten är ett sådant
              erkänt problem som vi har svårt att komma till rätta med i Sverige.
              Ministern talar om mer flexibilitet, att man ska kunna hitta lösningar
              och så vidare. Då måste jag fråga: Varför sker då inte detta?
              Varför måste man då lägga ned en verksamhet som är så erkänt bra
              och som alla verkar känna till och som har tagits upp i tv och
              i andra medier? Även statsministern har i dag i Metro särskilt
              lyft fram lärlingsutbildningen och yrkesutbildningar när det gäller
              just möjligheten att få jobb och betydelsen av detta. Hur kan
              det då komma sig att arbetsmarknadsministern står här i kammaren
              och säger att vi inte ska göra någonting? Här kommer det inte
              att hända någonting.
            </seg>
            <seg n="86ed02c2">
              Jag får höra av arbetsförmedlare att de räknar med att av de
              lärlingar som i dag går detta program kan kanske 25 procent räkna
              med att få jobb. Det betyder att 75 procent av eleverna kommer
              att gå rakt ut i arbetslöshet. Med den illavarslande tradition
              som vi har i Sverige riskerar dessa ungdomar att hamna i långtidsarbetslöshet,
              särskilt inom byggbranschen.
            </seg>
            <seg n="e1a38927">
              Då måste ministern ta ett ansvar för detta. När man nu har gjort
              om Arbetsförmedlingen så att den ska vara mer flexibel får den
              väl också vara det. Den får väl vara så flexibel att man kan hitta
              kreativa och bra lösningar för fortsatta program. När Hallandsmodellen
              visar på en sådan framgång ska man väl banne mig vara så flexibel
              att man klarar detta i hela Sverige. I det här landet har vi ju
              länge kämpat med frågan om hur vi får ungdomarna att komma ut
              i arbete direkt efter gymnasiet, särskilt efter olika yrkesprogram,
              så att de inte hamnar i arbetslöshet.
            </seg>
            <seg n="d072163f">
              Utifrån alla lovord om flexibilitet och utifrån att vi verkar
              vara väldigt överens om själva andemeningen undrar jag vad ministern
              tänker göra för att se till att dessa ungdomar inte går ut i arbetslöshet.
              Jag skulle vilja ha ett svar på denna enkla fråga som jag ställde
              redan inledningsvis.
            </seg>
          </u>
          <note type="speaker" n="6a2ed189">
            Anf. 104 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-94830513037ea9a3-17" n="ca7a8142">
            <seg n="4471ccef">
              Fru talman! Jag delar helt och fullt Mats Pertofts grundläggande
              ansats, att ungdomsarbetslösheten är ett av vår tids riktigt stora
              gissel. Jag skulle kunna drista mig till att säga att omställningsförmågan
              i alla fall är relativt god när det gäller dem som finns på arbetsmarknaden.
              Men baksidan av den medaljen verkar vara att vi har ganska höga
              trösklar in för dem som ännu inte har kommit in på arbetsmarknaden.
            </seg>
            <seg n="51b2eac2">
              I det här specifika fallet kan man möjligen säga interpellationen
              handlar ju om hur elever som gått ut byggprogrammet ska få arbete
              att det inte finns skäl att tro att de som har gått byggprogrammet
              är sämre rustade än andra gymnasieelever som lämnat gymnasieskolan.
              Snarare har de möjligen haft en bättre kontakt med arbetsmarknaden
              än andra.
            </seg>
            <seg n="3a4399c3">
              Naturligtvis handlar det om hur vi totalt sett hanterar detta.
              Mitt svar på frågan är att halverade arbetsgivaravgifter för unga
              är ett sätt att minska trösklarna in för dem som är unga. Lärlingsutbildning,
              och mer lärlingsutbildning, inom ramen för det ordinarie gymnasieprogrammet
              så att man ökar kontaktytorna mellan skolsystemet och arbetsmarknaden
              är ett annat sätt att så att säga öka förberedelsen och möjligheterna
              att komma in. En tredje punkt handlar om Arbetsförmedlingens möjligheter
              att sluta lokala överenskommelser med kommuner och med olika typer
              av aktörer lokalt för att försöka åstadkomma en bättre ordning,
              till exempel i enlighet med Hallandsmodellen. Det tycker jag naturligtvis
              är en bra idé.
            </seg>
            <seg n="9c74abe9">
              Fungerar då detta? Ja, generellt är väl svaret på den frågan
              både ja och nej, skulle jag vilja säga. Omställningen av Arbetsförmedlingen
              från en ganska splittrad myndighet till gemensam myndighet fungerar
              på vissa håll bra och på andra håll mindre bra. En av erfarenheterna
              från alla typer av organisationsförändringar är väl att det tar
              lite tid innan det hela sätter sig.
            </seg>
            <seg n="f74b937f">
              Vi har till exempel haft diskussioner med SKL om hur man ska
              tolka förordningstexter när det gäller denna typ av samarbete.
              Vi har en gång skrivit om förordningen för att för Sveriges Kommuner
              och Landsting tydliggöra möjligheterna till ett sådant här samarbete.
              Jag är inte alls främmande för att stärka möjligheterna till samarbete
              mellan Arbetsförmedlingen och kommuner och landsting. Tvärtom
              är det, tycker jag, oerhört viktigt särskilt i nuläget.
            </seg>
            <seg n="0515b73b">
              När det gäller Hallandsmodellen konkret är det väl så att vi
              från Arbetsförmedlingen egentligen från fall till fall behöver
              en bedömning av hur man avser att, och vill, prioritera de resurser
              som finns. Naturligtvis bör de prioriteras dit där behoven är
              som störst. Då är det dessvärre många saker som måste göras samtidigt.
              Stundtals kan det kännas som att byta motor på ett flygplan i
              luften. Man måste liksom göra allting på en gång. Man måste se
              till att ta hand om dem som är långtidsarbetslösa och som har
              särskilda behov och också se till att varslade som riskerar att
              förlora jobbet får rätta typen av service och hjälp. Vi måste
              dessutom se till att sänka trösklarna in för dem som ännu inte
              har kommit in bland annat ungdomar.
            </seg>
            <seg n="e56a7a27">
              För att så att säga runda av det hela: Det är lätt att vara imponerad
              av Hallandsmodellen. Den har fungerat bra. Jag skulle naturligtvis
              önska att vi har möjligheter att fortsätta att arbeta på det ganska
              flexibla och bra sättet. Men exakt hur det ska gå till är nog
              en bedömning som Arbetsförmedlingen måste göra beroende på hur
              man ser på problematiken.
            </seg>
          </u>
          <note type="speaker" n="4957d1fa">
            Anf. 105 MATS PERTOFT (mp):
          </note>
          <u who="mats_pertoft_eb413b" xml:id="i-64eaea83356a7474-2" n="78c19e07">
            <seg n="900b6a4a">
              Fru talman! När jag lyssnar på ministern verkar det inte särskilt
              hoppfullt.
            </seg>
            <seg n="77d50162">
              Det sägs att allting är bra. Hallandsmodellen är bra. Det behövs
              resurser och till och med att man kan byta motor på flygplan i
              luften. Ja, det måste man väl klara av om man är minister.
            </seg>
            <seg n="cbff2453">
              Vi har faktiskt i dag ett system som fungerar. Vi har ju ett
              system i Halland som har fungerat och som jag tycker borde spridas
              till resten av landet system med samarbete, med decentralisering
              och så vidare. Men samtidigt verkar alliansregeringen ha satt
              stopp för detta. Det finns inga resurser till det. Ungdomar går
              ut i arbetslöshet. Enligt Arbetsförmedlingens bedömningar kan
              ungefär 75 procent räkna med det.
            </seg>
            <seg n="2dbf352c">
              Under konjunkturnedgången på 1990-talet gjorde vi liknande saker.
              Ca 300 000 kronor per elev kastas ut i tomma luften, slösas bort,
              eftersom de här eleverna måste hitta andra arbetsplatser, antagligen
              inte byggarbetsplatser. Under nästa högkonjunktur kommer vi att
              sakna de här ungdomarna.
            </seg>
            <seg n="a11938c3">
              Allt är alltså bara minusposter detta därför att regeringen inte
              kan få fram resurser till att få sådana här modeller att fungera
              vidare. Varför satsar den här regeringen över huvud taget på lärlingsutbildningar
              när man sedan låter ungdomarna hänga i luften och kastar ut dem
              i tomma intet?
            </seg>
            <seg n="5b5f8988">
              Min fråga är alltså: När kommer regeringen att se till att den
              modell som ministern och alla lovordar får de resurser som behövs
              inte bara för att man ska kunna fortsätta med den utan också,
              och helst, för att den ska kunna spridas över hela landet så att
              våra ungdomar får en värdig framtid? Det är ett svar på den frågan
              som jag vill ha alltså inte bara ett svar om att Hallandsmodellen
              är bra utan också ett svar om att ministern ska se till att man
              kommer att fortsätta med den modellen och att den kommer att spridas
              över landet så att våra ungdomar kan lita på att de löften som
              de fått i samband med sin utbildning också gäller.
            </seg>
          </u>
          <note type="speaker" n="a4986df2">
            Anf. 106 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-94830513037ea9a3-18" n="ca7a8142">
            <seg n="44c30bb4">
              Fru talman! Den springande punkten är om ungdomar från byggprogrammet
              har sämre förutsättningar än andra gymnasieungdomar att hitta
              ett arbete. Generellt kan man nog inte säga det.
            </seg>
            <seg n="09d02225">
              Jag tror att vi behöver göra mer för alla ungdomar för att se
              till att minska trösklarna in och för att det ska bli lättare
              för ungdomar att hitta ett arbete. Då är det många saker som behövs.
              Vi behöver en framväxt av nya jobb som tar vid där de gamla försvinner.
              Vi behöver också fler än tidigare. Därför är det, tror jag, bra
              med satsningar på infrastruktur, utbildning, forskning och utveckling
              men också på lärlingsplatser så att man har en närmare kontakt
              mellan utbildningssystemet och arbetsmarknaden.
            </seg>
            <seg n="93f4e938">
              Vi behöver också mer av samarbete och behöver möjliggöra ett
              bättre samarbete mellan Arbetsförmedlingen och olika branscher
              och olika typer av aktörer som finns där ute. Det arbetet pågår
              naturligtvis.
            </seg>
            <seg n="c1b03a4e">
              Jag är övertygad om att vi också behöver sänkta arbetsgivaravgifter
              för ungdomar. Därför är det för mig lite förvånande att Miljöpartiet
              så starkt samarbetar med ett parti som vill dubbla kostnaderna
              för att ha ungdomar anställda. Det leder till en effekt som är
              raka motsatsen till den som Mats Pertoft egentligen efterlyser,
              tror jag.
            </seg>
          </u>
          <note n="c1d9da69">
            Överläggningen var härmed avslutad.
          </note>
          <note n="e3f81cda">
            12 § Svar på interpellation 2008/09:133 om a-kassans regelverk
            som hinder för arbetslösas samhällsengagemang
          </note>
          <note type="speaker" n="582e5da1">
            Anf. 107 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-94830513037ea9a3-19" n="ca7a8142">
            <seg n="995b95d5">
              Fru talman! Eva-Lena Jansson har frågat mig om jag avser att
              vidta åtgärder angående a-kassans regelverk så att inte arbetslösa
              stängs ute från politiska uppdrag.
            </seg>
            <seg n="d879a190">
              Låt mig till att börja med understryka vikten av ett ekonomiskt
              skydd vid arbetslöshet. Arbetslöshetsförsäkringen är en grundläggande
              och viktig del i det svenska välfärdssystemet. Behovet av ekonomiskt
              skydd gäller alla på arbetsmarknaden. Syftet med arbetslöshetsförsäkringen
              är att ge en ekonomisk trygghet under perioden mellan två arbeten.
            </seg>
            <seg n="06718673">
              Jag vill även framhålla att jag delar uppfattningen att det är
              viktigt för vårt demokratiska samhälle att personer med olika
              bakgrund och erfarenheter deltar i samhällslivet, bland annat
              som politiskt förtroendevalda.
            </seg>
            <seg n="41634892">
              Det pågår inom Regeringskansliet ett beredningsarbete gällande
              förtroendeuppdrag och deras effekter för arbetslöshetsförsäkringen
              med anledning av ett tillkännagivande från riksdagen (bet. 2004/05:AU4
              Arbetslöshetsförsäkringen , rskr. 2004/05:181). Innan beredningsarbetet
              är avslutat är jag inte beredd att uttala mig vidare.
            </seg>
          </u>
          <note type="speaker" n="b8cd38d0">
            Anf. 108 EVA-LENA JANSSON (s):
          </note>
          <u who="eva-lena_jansson_29fd87" xml:id="i-05e99ac3af6c6e46-0" n="80ef0210">
            <seg n="66950c86">
              Fru talman! Tack, Sven Otto Littorin, för svaret, men jag tycker
              att det är lite knapphändigt.
            </seg>
            <seg n="ddd31d57">
              Bakgrunden till min fråga jag tar den i dess helhet är att den
              borgerliga regeringens hantering av arbetslöshetsförsäkringen,
              a-kassan, och ständiga försämringar och förändringar har gjort
              det svårt att få en överblick över vilka regler som gäller för
              den försäkrade.
            </seg>
            <seg n="aed2d437">
              Även om regeringen valt att kalla a-kasseersättningen för bidrag
              är det en ersättning från en försäkring som det handlar om. Jag
              tycker att det är viktigt med ett bra ekonomiskt skydd. Det tycker
              inte regeringen så har jag i alla fall uppfattat det eftersom
              man sänkt ersättningen.
            </seg>
            <seg n="0c0e4555">
              Nu har det visat sig att reglerna för ersättning till arbetslösa
              är av sådant slag att arbetslösa med politiska förtroendeuppdrag
              oavsett om det är ett uppdrag är på 75 procent eller om det handlar
              om enstaka dagar i månaden måste avsäga sig uppdrag för att inte
              bli av med sin a-kasseersättning.
            </seg>
            <seg n="0132e10d">
              Därför är min fråga till arbetsmarknadsministern om han är beredd
              att vidta åtgärder angående a-kassans regelverk så att inte arbetslösa
              stängs ute från politiska uppdrag. På den frågan har jag inte
              fått något svar, utan ministern säger att han inte är beredd att
              uttala sig vidare.
            </seg>
            <seg n="129c5791">
              Det går att läsa i olika tidningar om till exempel deltid och
              att fortsätta trots ett nej till a-kassa. Tidningen Dagens Samhälle
              har haft en artikel om en fritidspolitiker, partikamrat med arbetsmarknadsministern,
              som inte får någon ersättning. Han blir av med a-kassan. I artikeln
              står det att a-kassan och domstolen gör en samlad bedömning av
              uppdragens omfattning. Då räknas även tid för förberedelse, och
              arvodets storlek används också som mätare.
            </seg>
            <seg n="af0f3749">
              Det här är bekymmersamt eftersom det får olika konsekvenser.
              Det verkar som att vi inte har ett rättssäkert system med den
              myndighetsutövning som a-kassan utövar.
            </seg>
            <seg n="aefaff44">
              Jag har fått två brev från två engagerade politiskt aktiva personer.
              En heter Elisabeth Hammar, och hon sitter just nu på läktaren
              och lyssnar på debatten. Elisabeth blev arbetslös i somras efter
              att hon hade blivit uppsagd från Arbetsmiljöverket på grund av
              neddragna resurser. Den borgerliga regeringen har sänkt anslaget
              till Arbetsmiljöverket med drygt 150 miljoner kronor. Flera av
              dem som har jobbat länge har fått sluta, och Elisabeth har fått
              sluta efter 27 år.
            </seg>
            <seg n="1f189730">
              Elisabeth har ett fritidsuppdrag och är vice ordförande i Patientnämnden
              i Örebro läns landsting. Till hennes uppdrag går det åt ungefär
              nio dagar per år. Nio dagar per år räknas alltså enligt a-kassans
              regler som ett deltidsarbete. För mig är det lite befängt att
              man betecknar ett politiskt uppdrag som ett arbete eftersom vi
              uttalar oss som förtroendevalda. Vi får hela tiden som riksdagsledamöter
              höra att vi har inget arbete, vi har ingen arbetstid, vi har ingen
              semester, utan det är ett förtroendeuppdrag som vi förväntas sköta
              365 dagar om året och ta den ledighet som tillfälligt medges.
              Eller hur, fru talman! Visst är det så?
            </seg>
            <seg n="71a79efe">
              Därför blir det konstigt att nio dagar per år räknas som deltidsarbetslöshet.
              Jag tycker att det är viktigt att arbetslösa får delta i den politiska
              diskussionen. Om de inte kan delta blir de politiska besluten
              sämre. Arvode och ersättning hänger ihop med hur mycket man tjänar.
              I tidningen Dagens Samhälle framgår det att om Elisabeth hade
              tjänat mer hade det inte räknats som en betydande inkomst, och
              då hade hon inte blivit avstängd vi får se hur det går med den
              frågan.
            </seg>
            <seg n="d651c87a">
              Är arbetsmarknadsministern beredd att se över reglerna? Det kan
              inte vara möjligt för en a-kassa att använda sig av olika tillämpningar
              och olika rättssystem när det gäller myndighetsutövning. Det här
              måste faktiskt ses över. Därför är det viktigt att få höra vad
              arbetsmarknadsministern tänker göra.
            </seg>
          </u>
          <note type="speaker" n="9d83deb7">
            Anf. 109 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-94830513037ea9a3-20" n="ca7a8142">
            <seg n="78edf03d">
              Fru talman! För en gångs skull är Eva-Lena Jansson och jag helt
              överens! Jag är gammal partisekreterare. Jag vet hur svårt det
              är att motivera och rekrytera personer till politiska uppdrag.
              Jag vet också hur viktigt det är att vi har företrädare som representerar
              hela samhället i våra olika partier, med olika erfarenheter, olika
              bevekelsegrunder och engagemang. Det är viktigt att ha den bredden
              i våra partier. Det är livsavgörande.
            </seg>
            <seg n="68b2d019">
              Vi som har uppdrag på riksnivå har möjligen lite mer på fötterna,
              får lite mer uppmärksamhet, oftast lite mer betalt och oftast
              lite mer runt omkring.
            </seg>
            <seg n="494a7537">
              Att vara kommunalpolitisk företrädare i olika former är det finaste
              uppdrag man kan ha. Det är ofta otacksamt, sena kvällar och mycket
              jobb på olika sätt. Därför är min grundinställning precis den
              som Eva-Lena Jansson har. Det är klart att vi ska underlätta för
              människor att ha politiska uppdrag, inte försvåra för dem. Jag
              delar helt den uppfattningen.
            </seg>
            <seg n="ee2e3fad">
              Det som styr är dels kommunallagen från 1991, dels ett Amsmeddelande
              från 1995. Det är samma grundregler som styr, och vi har inte
              ändrat i dem. I Amsmeddelandet från 1995 står det att förtroendeuppdrag
              av större omfattning betraktas som förvärvsarbete medan förtroendeuppdrag
              av mindre omfattning bör arbetslöshetskassorna bortse från både
              när det gäller att uppfylla arbetsvillkor och under tid av arbetslöshet.
              En individuell bedömning ska göras av om förtroendeuppdraget inverkar
              på arbetssökandet.
            </seg>
            <seg n="246aab43">
              Vi har inte ändrat den bedömningen. Däremot kan man ställa sig
              frågan med all rätt, som Eva-Lena Jansson gör om a-kassornas bedömning
              ändrats eller om praxis har ändrats. Om det är så är jag förvånad
              över det. Det är en märklig sak.
            </seg>
            <seg n="7e6fad35">
              Det konkreta svaret på Eva-Lena Janssons fråga är ja, i den meningen
              att det finns ett tillkännagivande från riksdagen och vi arbetar
              med att se hur praxis har ändrats, om det är så, och vad det i
              så fall innebär, om det måste tydliggöras. Det är det tydliga
              svaret på frågan. Jag ber att få återkomma inom hyfsat kort tid
              för att redovisa exakt hur.
            </seg>
          </u>
          <note type="speaker" n="16aaccea">
            Anf. 110 EVA-LENA JANSSON (s):
          </note>
          <u who="eva-lena_jansson_29fd87" xml:id="i-05e99ac3af6c6e46-1" n="80ef0210">
            <seg n="17cea2ee">
              Fru talman! Anledningen till att jag tycker att det är viktigt
              att ta diskussionen med nuvarande arbetsmarknadsministern, som
              också har ett förflutet som partisekreterare, är att frågan inte
              är ny för honom. Han har tidigare sett konsekvenserna och tycker
              att frågan är viktig.
            </seg>
            <seg n="a7bc41f5">
              Den här arbetsmarknadsministern har också lagt fram fler propositioner
              under sin korta tid än någon annan minister vad gäller förändringar
              i a-kassan. Därför blir det märkligt att han inte har tagit med
              dessa frågor, som han uppenbarligen känner till och är engagerad
              i. Han har nu bestämt sig för att försämra a-kassan för dem som
              är deltidsarbetslösa utan att sätta press på arbetsgivare, bara
              press på de arbetslösa. Han drar åt svångremmen och gör det hårdare
              för de arbetslösa vad gäller a-kassan, men han kan ändå inte se
              de förändringar som faktiskt behöver göras. Det blir märkligt
              när han säger att kan kände till frågan, visste om att den var
              viktig, har lagt fram massor med propositioner, men ändå inte
              kan göra denna förändring. Om frågan inte är ny undrar jag om
              man inte bryr sig om eller om det är ett olycksfall i arbetet.
            </seg>
            <seg n="541fe68c">
              Många drabbas. Jag tycker att arbetslöshetsförsäkringen ska vara
              stark och bra. Det är fler än fritidspolitiker som påverkas. Det
              finns en poäng i att de som är arbetslösa och förtidspensionärer
              ska kunna delta i den politiska debatten därför att de politiska
              besluten blir bättre. Om det hade funnits fler arbetslösa moderater
              i riksdagen hade inte a-kassan sett ut så. Det är jag helt övertygad
              om. Förmodligen hade de inte varit moderater heller men det är
              en helt annan fråga.
            </seg>
            <seg n="9a112c77">
              Tillbaka till frågan. Jag tyckte mig höra av arbetsmarknadsministern
              att ett tillkännagivande är på väg. Men i svaret sade han att
              innan beredningsarbetet är avslutat är jag inte beredd att uttala
              mig vidare. I min skriftliga fråga undrade jag om arbetsmarknadsministern
              är beredd att vidta åtgärder angående a-kassans regelverk så att
              inte arbetslösa stängs ute från politiska uppdrag.
            </seg>
            <seg n="6a0feff7">
              Jag vet inte hur länge beredningsarbetet har pågått, fru talman.
              Det vore viktigt att få reda på hur långt det har kommit, om det
              är många personer som jobbar med frågan, vart den är på väg, om
              något håller på att skrivas. Jag skulle ändå vilja få ett litet
              förtydligande av arbetsmarknadsministern.
            </seg>
          </u>
          <note type="speaker" n="efa86a77">
            Anf. 111 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-94830513037ea9a3-21" n="ca7a8142">
            <seg n="cd839fa7">
              Fru talman! Låt mig först ta upp frågan om deltidsbegränsningen.
              Den är till och med socialdemokrater för i er budgetmotion, även
              om ni har något fler ersättningsdagar innan begränsningen träder
              till. Vi kan diskutera de dagarna snarare än deltidsbegränsningen
              i sig. Faktum är att deltidsarbetslösheten har sjunkit med en
              femtedel sedan vi införde begränsningen. Det är något att vara
              glad över.
            </seg>
            <seg n="04f7c410">
              Tillkännagivandet kom redan riksdagsåret 2004/05. Det innebär
              att min företrädare, Hasse Karlsson, hade två år på sig att ta
              hand om det men gjorde ingenting. Möjligen kan man i så fall rikta
              lite kritik åt det hållet.
            </seg>
            <seg n="7bdb33e6">
              Till saken hör att det inte finns några förändrade regler på
              området sedan 1995. Jag har Amsmeddelandet nr 17 från 1995 som
              beskriver hur detta bör tolkas. Jag konstaterar när jag pratar
              med till exempel IAF, Inspektionen för arbetslöshetsförsäkringen,
              att man menar att det finns en etablerad praxis.
            </seg>
            <seg n="676b1fda">
              Sedan belyser Eva-Lena Jansson trots allt problemet. Vi har en
              person på läktaren som just har råkat ut för detta. Jag kan bara
              återigen konstatera att jag delar Eva-Lena Janssons grunduppfattning
              att det är klart att man ska kunna ha politiska uppdrag samtidigt
              som man råkar vara arbetslös. Det finns den typen av avgränsningar
              som handlar om olika uppdrag som innebär heltidsersättning. Då
              är det orimligt att gå på a-kassa. Det är inte så konstigt.
            </seg>
            <seg n="cc357dd7">
              Vi arbetar med hur vi ska svara på tillkännagivandet från riksdagen
              som kom 2004/05. Jag avser att återkomma inom kort med hur det
              ska se ut.
            </seg>
          </u>
          <note type="speaker" n="93c33af2">
            Anf. 112 EVA-LENA JANSSON (s):
          </note>
          <u who="eva-lena_jansson_29fd87" xml:id="i-05e99ac3af6c6e46-2" n="80ef0210">
            <seg n="00e73d80">
              Fru talman! Jag har suttit i Sveriges riksdag bara sedan hösten
              2006. Så länge jag har suttit i den här riksdagen har det varit
              en borgerlig regering, och jag förväntar mig att de svarar för
              vad de gör. Jag kan inte ta ansvar för vad den tidigare, socialdemokratiska
              regeringen inte gjorde. Men jag förväntar mig att man agerar som
              minister när man har fått ett uppdrag från riksdagen, och detta
              uppdrag ligger just nu på arbetsmarknadsminister Littorin.
            </seg>
            <seg n="de698566">
              Vad gäller antalet deltidsarbetslösa som har minskat är frågan
              om det bara är en siffra på papperet. Om man inte kan få ersättning
              för att man bara har deltidsjobb, vad är då vitsen med att vara
              inskriven på Arbetsförmedlingen som deltidsarbetslös?
            </seg>
            <seg n="bed3dfae">
              Många av dem som tidigare var anmälda som deltidsarbetslösa har
              försvunnit. Och precis som Dagens Samhälle redovisar fortsätter
              deltiderna trots nej till a-kassa.
            </seg>
            <seg n="6297ad06">
              Med all respekt för statistik är jag inte riktigt säker på att
              det är så att alla deltidsarbetslösa har försvunnit. Tvärtom kommer
              det signaler i vardande jobb- och varselkris om att antalet deltidsarbetslösa
              kommer att öka.
            </seg>
            <seg n="a6c9b2d6">
              Ja, jag delar i alla fall min oro med Elisabeth Hammar som nu
              sitter här på läktaren och undrar dels hur mycket tid hon ska
              behöva lägga ned på att jobba med a-kassans regelverk, dels hur
              mycket hon ska lägga ned på att söka jobb. Hon har som sagt var
              blivit arbetslös tack vare den här regeringen, och nu får hon
              slåss med de regler som finns på arbetsmarknaden vad gäller a-kassan.
              Hon har alltså dubbla uppgifter. Det är tufft.
            </seg>
            <seg n="55c3a7c3">
              Jag kan bara uttrycka min beklagan över att det ser ut så här.
              Men jag hoppas att arbetslösa också i framtiden ska kunna vara
              aktiva i politiken, oavsett hur mycket eller lite jobb man har.
            </seg>
          </u>
          <note type="speaker" n="2dfa9d9d">
            Anf. 113 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-94830513037ea9a3-22" n="ca7a8142">
            <seg n="18d6da3d">
              Fru talman! Jag delar i grunden denna uppfattning.
            </seg>
            <seg n="d2a11902">
              När jag läser Amsmeddelandet från 1995 kan jag bara citera: Ett
              eller flera uppdrag i fullmäktige, nämnder och andra styrelser,
              där endast sammanträdesarvoden utgår, tillgodoräknas alltså inte
              och påverkar normalt inte heller rätten till arbetslöshetsersättning.
              Detta gäller även om sådana arvoden av praktiska/administrativa
              skäl utbetalas i form av exempelvis årsarvoden.
            </seg>
            <seg n="b2c0d509">
              Det är ganska tydligt att det har funnits en praxis på det här
              området som har medgivit möjligheten att ha olika typer av förtroendeuppdrag,
              som både Eva-Lena Jansson och jag hoppas på, vill och önskar att
              alla medborgare i Sverige ska ha möjlighet att ta del av.
            </seg>
            <seg n="da731665">
              Om det är så att a-kassorna har gjort andra bedömningar, och
              det är ju uppenbart fallet i vissa omständigheter, ska vi naturligtvis
              se hur vi kan hantera det på ett sätt så att vi möjliggör det
              som Eva-Lena Jansson och jag faktiskt båda vill ska åstadkommas.
            </seg>
          </u>
          <note n="c1d9da69">
            Överläggningen var härmed avslutad.
          </note>
          <note n="82729d48">
            13 § Svar på interpellation 2008/09:143 om arbetslöshetens verkliga
            omfattning och krav på arbetsgivaren
          </note>
          <note type="speaker" n="381ef758">
            Anf. 114 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-94830513037ea9a3-23" n="ca7a8142">
            <seg n="9482d707">
              Fru talman! Luciano Astudillo har frågat mig vilka åtgärder jag
              kommer att vidta för att få riktig kunskap om hur många jobb som
              egentligen försvinner samt hur många som blir arbetslösa. Vidare
              frågar Luciano Astudillo vilka ytterligare pålagor, inte minst
              för småföretagen, mina krav på att arbetsgivarna ska ta ett större
              ansvar vid uppsägningar innebär.
            </seg>
            <seg n="ac19c230">
              För att kunna säga vilka konsekvenser varslen om uppsägning får
              i form av till exempel arbetslöshet måste man förstå hela varselprocessen.
              Generellt, och på en mycket övergripande nivå, kan varselprocessen
              beskrivas i tre delar. I den första delen anmäler arbetsgivarna
              att de tänker varsla och hur många. Vanligtvis är det då inte
              känt vilka personer som direkt kommer att beröras, till exempel
              som i fallet med Volvo.
            </seg>
            <seg n="86a2f7e0">
              Därefter, i den andra delen, inleder arbetsgivaren förhandlingar
              med de fackliga organisationerna. Det är i detta skede som varslet
              blir tydligare kopplat till individen. I den tredje delen fastställs
              personlistorna och de som berörs blir uppsagda.
            </seg>
            <seg n="65f9bd5c">
              Parallellt med denna process pågår det arbete som Arbetsförmedlingen
              och andra aktörer kan bidra med, till exempel inom ramen för omställningsavtalen.
            </seg>
            <seg n="fbe060fc">
              Detta sammantaget gör att det är mycket svårt att från början
              säga hur många som kommer att bli arbetslösa utifrån att en arbetsgivare
              har varslat om uppsägning. Det är dessvärre först i efterhand
              som det går att säga med säkerhet hur många som faktiskt blir
              arbetslösa.
            </seg>
            <seg n="069b758c">
              När det gäller arbetsgivarens ansvar i samband med varsel anser
              jag att detta ansvar är viktigt oavsett arbetsgivarens storlek.
              Arbetsgivarna ska följa arbetsrättsliga lagar och gällande avtal.
              Det är inte fråga om att lägga pålagor på till exempel mindre
              företag, som Luciano Astudillo menar. Arbetsgivare har ett ansvar
              för sin personal även under perioder då de varslar om uppsägning.
              Det gäller alltifrån att vara tydlig i sin information till att
              bidra med hjälp för att individen ska kunna hitta ett nytt arbete.
            </seg>
          </u>
          <note type="speaker" n="243085e6">
            Anf. 115 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-f57e389289a7ee0d-0" n="fcc0bd54">
            <seg n="93240428">
              Fru talman! Jag vill tacka Littorin för genomgången av hur varselprocessen
              går till. Det kanske inte var det jag ställde frågor om utan snarare
              om utvecklingen i Sverige framöver.
            </seg>
            <seg n="a406139a">
              Vi kan konstatera att Sverige är på väg in i en synnerligen allvarlig
              jobbkris. Vi kan också konstatera att den borgerliga regeringen
              inte bara har visat en makalös och häpnadsväckande passivitet
              inför att möta den här krisen. Dessutom, och det är viktigt att
              slå fast, har de med sin jobbpolitik lagt grunden för att krisen
              riskerar att slå hårdare och bli djupare i vårt land. Jag tänker
              inte rabbla upp det, men vi vet ju att näringspolitiken försummats,
              att arbetsgivaravgiften för de små företagen och regelkrånglet
              har gått åt fel håll. Branschprogrammen, som hade varit så viktiga
              för det långsiktiga arbetet, kunde ha varit i gång i två år. Vi
              ser hur Littorin har dragit ned rejält på alla de viktiga omställningsutbildningarna
              för dem som tvingas lämna ett jobb och behöver gå vidare, via
              en utbildning, till ett annat. Så lite som 25 procent av de utbildningarna
              finns kvar numera, och det kan jämföras med år 2006. Dessutom
              har man i sin iver att jaga arbetslösa och sjuka försämrat allas
              trygghetssystem. Så vi står betydligt sämre rustade att möta sämre
              tider.
            </seg>
            <seg n="6883a09b">
              Hur allvarlig är krisen? Ja, vi vet att under oktober och november
              har 40 000 människor varslats. En bedömning gjord av Arbetsförmedlingen
              säger att runt 40 000 visstidsanställningar inte har förlängts.
            </seg>
            <seg n="8904ea85">
              Vi vet att bemanningsföretagen har dragit ned i massa industrier.
              Vi vet också att regelverket är sådant att när man säger upp färre
              än fem anställda behöver man inte rapportera in det som varsel.
              Inom byggsektorn finns det särskilda regler som gör att man kan
              varsla upp till 19 anställda utan att redovisa det. Och vi vet
              att inom byggsektorn har den senaste tiden flera varsel om uppsägningar
              lagts för just 19 anställda. För att tvingas varsla ska det vara
              fler än 20.
            </seg>
            <seg n="613f897d">
              Jag hade hoppats på att Littorin, som delvis lagt grunden till
              att den här krisen blir så djup och så allvarlig för vårt land,
              hade sagt: Jag är beredd att ta ansvar för det. Jag är beredd
              att ta mitt ansvar och verkligen ta reda på hur många som riskerar
              att bli arbetslösa. Det hade varit reko, det hade varit hederligt.
              Det hade varit ett oerhört viktigt underlag i det arbete som nu
              förbereds i Regeringskansliet med att komma med någon form av
              insatser för att göra något åt krisen. Hur många riskerar att
              bli arbetslösa? Littorin säger att det är svårt att ta reda på,
              men han säger ingenting om att han är beredd att försöka ta reda
              på det.
            </seg>
            <seg n="8ef5c73c">
              Den andra frågan rör mest arbetsgivaransvaret på det här området.
              Jag tycker att Littorin har kommit ganska billigt undan med all
              bombastisk retorik om att nu ska arbetsgivarna göra sitt. Nu säger
              han att de ska nog också ta sitt ansvar, följa lagar och avtal.
              Ja, men det är ju klart. Följa lagar och avtal måste ju alla företag,
              stora som små, göra. Det är det minsta man kan kräva av dem. Men
              eftersom Littorin är beredd att gå längre så uppfattar jag hans
              svar vill jag fråga vilka andra krav han vill ställa på arbetsgivarsidan,
              inte minst på de små företagen, att ta ansvar för de medarbetare
              som de tvingas säga upp.
            </seg>
          </u>
          <note type="speaker" n="adf5f8c6">
            Anf. 116 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-94830513037ea9a3-24" n="ca7a8142">
            <seg n="0f3066fc">
              Fru talman! Luciano Astudillo har naturligtvis rätt i en del.
              Vi har ju samma problem, om jag får kalla det så, med statistiken
              som socialdemokratiska regeringar har haft tidigare när det gäller
              att bedöma de exakta siffrorna och de exakta måtten.
            </seg>
            <seg n="ae37e75f">
              Precis som Luciano Astudillo påpekar behöver inte företag anmäla
              om det är färre än fem varslade visstidsanställningar i bemanningsföretag
              och annat. Luciano Astudillo pekar också på byggbranschen. Därvidlag
              hade socialdemokratiska regeringar samma problem, till exempel
              under jobbkrisen 2001 eller under den jobblösa tillväxten 20022006.
            </seg>
            <seg n="79e63888">
              Å andra sidan vet vi inte exakt hur många jobb som tillkommer
              i vare sig hög- eller lågkonjunktur. Till exempel var det under
              högkonjunkturåret 2007 ungefär hälften av jobben som anmäldes
              till Arbetsförmedlingen. Andra jobb tillsattes på andra sätt,
              genom kontakter, annonser och så vidare. Därför är detta naturligtvis
              en delvis svårfångad materia.
            </seg>
            <seg n="eef09ff8">
              Det vi kan göra är att försöka få bilden så klar för oss som
              det någonsin går via Arbetsförmedlingen, via SCB:s arbetskraftsundersökningar,
              Konjunkturinstitutet, olika typer av företagsbarometrar och andra
              liknande undersökningar som försöker fånga konjunkturbilder på
              olika sätt.
            </seg>
            <seg n="2d05214a">
              Jag är inte beredd att lägga ytterligare pålagor på de mindre
              företagen när det gäller statistikredovisning av det här slaget.
              Det tror jag vore en dum idé.
            </seg>
            <seg n="0006e085">
              Låt mig säga något om det här arbetsgivaransvaret som jag har
              försökt nämna. Min poäng med det är inte att lagreglera ytterligare
              eller att lagfästa en massa ytterligare krav på arbetsgivarna
              på det sättet, men det är inte utan att det finns ett moraliskt
              ansvar, som jag måste kunna påpeka, framför allt hos de större
              företagen.
            </seg>
            <seg n="185640af">
              När Volvo Lastvagnar, som vi har sett göra miljardvinster under
              många år, nu befinner sig i ett svagare läge där man behöver varsla
              är det väl inte onaturligt att jag uppmanar dem att ta samma typ
              av ansvar som till exempel Ericsson gjorde i början av det här
              seklet eller som Electrolux gjorde i Västervik? De tog ett större
              ansvar än vad lagen kräver. Det gjorde man av flera skäl. När
              man pratar med företrädare för både Ericsson och Electrolux säger
              de flera saker, bland annat att de själva tyckte att de hade ett
              större ansvar än vad lagen säger i och med att de har gjort stora
              vinster under många år. De ville därmed betala tillbaka till sina
              anställda genom att försöka underlätta för deras övergång till
              annat arbete när man befinner sig i ett besvärligare läge. Jag
              välkomnar det. Jag tycker att det är en bra idé att man tar den
              typen av ansvar. Jag tycker att det är bra att man som stor företagare
              som har gjort många stora vinster tar ett större samhällsansvar
              än vad lagen kräver. Det tycker jag är en bra idé. Jag måste någonstans
              kunna få uttrycka den åsikten. Jag måste också kunna uppmana de
              företag som nu varslar att i den mån man har möjlighet att göra
              detta också göra just det.
            </seg>
            <seg n="6b7b2be6">
              De mindre företagen har det oftast betydligt mer besvärligt med
              sin finansiering. De har betydligt mer besvärligt med sin likviditet.
              Det vet vi alla. Att man har många små företag i en ekonomi är
              väldigt bra för ett land. Det verkar konjunkturutjämnande. De
              är möjligen något långsammare på att anställa när konjunkturen
              vänder, men de är också mer obenägna att säga upp i svåra tider.
              Det kan jag vittna om själv. Jag har drivit ett företag som hade
              som mest åtta anställda. Man känner ju varenda kotte, och man
              känner dem väl. Man har ungarna på samma fotbollsträning, och
              man umgås på fritiden. Det gör att man blir väldigt mån om att
              göra allt man kan innan man säger upp. Det ansvaret finns inbyggt
              i småföretagarmodellen på ett annat sätt.
            </seg>
            <seg n="65df9a02">
              Jag tycker att det är en bra idé att kunna säga till ett större
              företag att det är bra om de, när de på Volvo till exempel sitter
              i förhandlingar med Metall, funderar på att bjuda till lite och
              ta ett lite större ansvar än vad lagen stipulerar.
            </seg>
          </u>
          <note type="speaker" n="6e34e108">
            Anf. 117 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-f57e389289a7ee0d-1" n="fcc0bd54">
            <seg n="10537876">
              Fru talman! Jag tackar Littorin för svaren. Jag kan konstatera
              att Littorin inte är beredd att ta sitt ansvar för att verkligen
              ta reda på omfattningen av den jobbkris som vi går in i nu. Vi
              har inte haft så här många varsel sedan 90-talskrisen. Vi vet
              inte riktigt var det landar, bland annat på grund av finanskrisen
              som förvisso inte är den borgerliga regeringens fel. Vi står sämre
              rustade och har en urholkad aktiv arbetsmarknadspolitik. Vi har
              en mycket sämre inkomstförsäkring och en regering som har försummat
              den viktiga näringspolitiken.
            </seg>
            <seg n="87afef27">
              Littorin säger att det regelverk som fanns tidigare består. Han
              vill verkligen inte göra sitt yttersta för att ta reda på hur
              många som verkligen drabbas. En åtgärd skulle kunna vara att avisera
              att man skulle se över regelverket och se om det finns några förändringar
              som kan göras där och om det finns några andra verktyg för att
              ta reda på hur man hanterar alla dessa personer som har visstidsanställningar
              och som dessutom inte har ett omställningsavtal att luta sig mot.
              Littorin kommer inte att göra någonting. Det är det första beskedet.
            </seg>
            <seg n="8f41dfe8">
              När det gäller småföretagares ansvar för sina medarbetare vet
              jag att det är precis så som Littorin beskriver det.
            </seg>
            <seg n="2de2c38e">
              Jag har reagerat lite på den bombastiska retoriken. Det är lätt
              att stå här i talarstolen och prata om moraliskt ansvar, inte
              minst hos de stora företagen. Men när man inte kan lägga kraft
              bakom orden blir det bara tom retorik. Jag uppfattar att det finns
              andra som under lång tid har försökt fly sitt ansvar. Jag vill
              nog påstå att retoriken att kräva ett större ansvar av de stora
              företagen är en del av den strategin. Det finns en häpnadsväckande
              passivitet och handlingsförlamning hos den borgerliga regeringen.
              Det första man gjorde när jobbkrisen och finanskrisen var här
              var att ändra retoriken. Den vanliga budgeten blev helt plötsligt
              ett superpaket, men sedan räckte inte det till. Då började man
              hänvisa till omställningsavtalen.
            </seg>
            <seg n="e4ec283a">
              Nu har vi dessutom fått höra både av Littorin på omställningskonferensen
              och av Reinfeldt tidigare att de gärna vill se en omställningsförsäkring
              i den offentliga sektorn. De kommer kanske också att se till att
              det finns resurser i kommuner och landsting för att sådana ska
              komma till stånd. Man har förstått att omställningsavtalen är
              viktiga i den här krisen. Jag förväntar mig handling kommande
              år så att sådana kommer på plats. Jag har tagit både statsministern
              och arbetsmarknadsministern på orden.
            </seg>
            <seg n="a915f6e7">
              Sedan kom retoriken att nu måste arbetsgivarna också ta sitt
              ansvar. Littorin påminde nästan om Lars Ohly i sin attack mot
              arbetsgivarna. Till saken hör att den här regeringen har ställt
              krav på alla andra utom på sig själv. Det är där jag tycker att
              det moraliska ansvaret vilar i slutändan också. Vad är den borgerliga
              regeringen beredd att göra för att ta sitt ansvar för att stötta
              de människor som riskerar arbetslöshet? Man har faktiskt ett ansvar
              för att den situation som de riskerar att drabbas av kan vara
              mycket värre än om vi hade haft en socialdemokratisk regering
              vid makten.
            </seg>
          </u>
          <note type="speaker" n="e06815ea">
            Anf. 118 JENNIE NILSSON (s):
          </note>
          <u who="jennie_nilsson_5844ea" xml:id="i-9b48d2fe1d5412fb-0" n="3dcc4223">
            <seg n="af73a138">
              Fru talman! Jag tänkte börja där Luciano slutade, det vill säga
              hur regeringen i nuläget egentligen bara ändrar sin retorik. Jag
              har stått i den här kammaren och haft debatter om den aktiva arbetsmarknadspolitiken
              med Littorin vid ett flertal tillfällen. Jag har haft synpunkter
              på att man nedrustade den ganska kraftigt. Man var som lägst nere
              på 4 500 platser. Jag hade bland annat synpunkter utifrån en utvärdering
              som gjordes av IFAU där man sade att allting under 10 000 är ett
              problem eftersom man då inte kan garantera kvaliteten.
            </seg>
            <seg n="f17e8eca">
              Då sade ministern väldigt tydligt till mig att vi hade ett bra
              läge i landet, att man skulle vara rädd så att man inte låser
              in åtgärder, att det tuffade på och det här behovet inte fanns.
              Ministern sade att vi måste anpassa antalet åtgärder efter arbetsmarknadsläget.
              Även om jag då kunde ha synpunkter på att man gick ned alldeles
              för långt utifrån kvalitetsaspekten kunde jag ändå ha respekt
              för att man sade att man skulle anpassa antalet åtgärder och vilka
              typer av åtgärder man har efter det arbetsmarknadsläge som råder.
            </seg>
            <seg n="4a7878e3">
              Därför blir jag väldigt bekymrad över den situation som vi har
              i höst med fantastiskt många varsel. Fackföreningsrörelsen och
              Svenskt Näringsliv har samstämmigt gått ut och sagt att nu behövs
              det aktiva åtgärder. Vi behöver få besked från regeringen om vad
              vi ska göra. Sveriges Kommuner och Landsting signalerar att man
              behöver ha besked för 2010. Nu senast sade Calmfors, som annars
              brukar vara en förespråkare för regeringens politik, att nu är
              vi ett läge där det behövs någonting annat. Läget är exceptionellt.
              Det har inte varit så här illa sedan 90-talskrisen. Och fortfarande
              står Littorin i talarstolen och talar och argumenterar som om
              läget vore gott. Det var en fantastisk uppvisning du gjorde nyss
              i att prata ganska mycket utan att egentligen på något sätt beröra
              frågan. Vad tänker regeringen göra? Det kan väl vara en bra egenskap
              som minister, men jag tycker att du är svaret skyldig. Det här
              berör människor oerhört mycket ute i vårt land.
            </seg>
            <seg n="260e2ea9">
              Om det var så att du faktiskt menar allvar med det du stod och
              sade exempelvis till mig och många andra när vi hade debatter
              tidigare om att de justeringar som görs nu görs utifrån det arbetsmarknadsläge
              som råder, borde man i konsekvensens namn nu göra någonting annat.
              Vad är det då för någonting annat som man vill göra? Vilka åtgärder
              är det som kommer?
            </seg>
            <seg n="210967f2">
              Jag hakade upp mig lite grann på att ministern hänvisade till
              arbetsgivarnas ansvar, och så räknade han upp allt det som är
              arbetsgivarnas ansvar under normala omständigheter. Omställningsavtalen
              har vi under normala omständigheter, de moraliska aspekterna ligger
              på arbetsgivarna under normala omständigheter och så vidare, och
              allt det är nog gott. Men om man vill använda det som ett argument
              i de exceptionella tider vi har just nu måste det rimligen betyda
              att ministern vill att de ska göra något mer än det som de har
              gjort tidigare. De ska ta det ansvar som ni till stora delar nu
              inte tar.
            </seg>
            <seg n="6eda3e4d">
              Då kommer jag osökt att tänka på andra sammanhang då vi har stått
              här och ministern har pratat om trösklar och hur viktigt det är
              att man sänker trösklarna för framför allt små och medelstora
              företag när det gäller att rekrytera. Min fråga blir då givetvis:
              På vilket sätt tror ministern att det kommer att underlätta för
              företagen att rekrytera om man nu dessutom får beskedet att man
              har ett ökat ansvar för att se till att om företaget går på pumpen
              ska man se till att de anställda får jobb någon annanstans. Man
              ska alltså ansvara för deras utbildning, kompetensutveckling och
              så vidare för att komma till nytt arbete. Det känns inte rimligt.
            </seg>
          </u>
          <note type="speaker" n="9b6e9f29">
            Anf. 119 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-94830513037ea9a3-25" n="ca7a8142">
            <seg n="74639793">
              Fru talman! Jag lovar Luciano Astudillo att det beträffande den
              första frågan finns det många som nu följer och analyserar läget.
              Vi gör det naturligtvis från Arbetsmarknadsdepartementets sida
              liksom Finansdepartementet, Riksbanken, Konjunkturinstitutet,
              SCB, Arbetsförmedlingen, bankerna, branschorganisationerna och
              parterna på arbetsmarknaden. Vi försöker naturligtvis att sammanställa
              och väga samman allt detta så att vi kan ha ett gott prognosläge.
            </seg>
            <seg n="05636cb4">
              Problemet nu är naturligtvis att prognosläget förändras nästan
              dagligen till följd av finanskrisens härjningar. Det är naturligtvis
              oerhört olyckligt, och vår första prioritet måste naturligtvis
              vara att få ordning och reda på de finansiella marknaderna så
              att framför allt de mindre företagen återigen kan få de krediter
              de behöver för att till exempel kunna expandera.
            </seg>
            <seg n="34fbd164">
              Bombastisk retorik ja, det är möjligt att det är så att Luciano
              Astudillo tycker att den är bombastisk. Men den funkar ju! Då
              är det väl okej. Volvo Lastvagnar är, tycker jag, ett typexempel
              på detta. Jag tror nämligen att det är så som ett svar på Jennie
              Nilssons sista inlägg här att stora företag faktiskt vill vara
              goda samhällsmedborgare. Man vill alltså agera på ett ansvarsfullt
              sätt. Ericsson till exempel halverade sin personalstyrka när vi
              hade en socialdemokratisk regering, så det handlar inte om att
              vi backar från vårt ansvar, utan det handlar om att de företag
              som är stora arbetsgivare och som efter många goda skördeår tvingas
              varsla tar just ett sådant lite större ansvar än vad lagen kräver,
              precis som Ericsson gjorde under den socialdemokratiska regeringen
              20002001, då man halverade sin personalstyrka i Sverige. Jag tycker
              att det är bra.
            </seg>
            <seg n="8ada2d30">
              Min anledning till att använda denna bombastiska retorik var
              att kunna hjälpa framför allt facken på till exempel Volvo att
              få lite tryck i sina förhandlingar så att företagen skulle ställa
              upp på att göra precis det som andra goda företag har gjort tidigare
              under andra regeringar. Jag tycker det är en bra idé.
            </seg>
            <seg n="e57e5d43">
              Om jag inte hade krävt att företagen skulle ta sitt ansvar utan
              sagt att det är alla andras ansvar men inte de stora företagens
              ansvar tycker jag faktiskt att Luciano Astudillo hade haft större
              fog för sin kritik.
            </seg>
            <seg n="655a50ed">
              Jennie Nilsson säger att vi ändrar retoriken. Där vill jag nog
              faktiskt inte riktigt hålla med. Jag tycker nog att vi gör precis
              just det som vi sade i debatten om IFAU:s rapport och utredning
              sedan tidigare. Man pratar om kontracyklisk dimensionering av
              de arbetsmarknadspolitiska insatserna, med andra ord precis det
              Jennie Nilsson sade, det vill säga att anpassa åtgärderna efter
              det arbetsmarknadspolitiska läget.
            </seg>
            <seg n="0e78df60">
              Nu har vi mer än dubbelt så många platser, helårsplatser, i Arbetsförmedlingens
              regi utöver garantierna nästa år än vi hade i år. Räcker det?
              Ja, det kan naturligtvis inte uteslutas att det blir mer. Givet
              utvecklingen skulle man ju nästan kunna tro att det blir så. Vi
              får väl återkomma framigenom med mer konkreta diskussioner om
              detta.
            </seg>
            <seg n="f019b83b">
              I övrigt är ett av svaren på frågan att vi nu har vad EU-kommissionen
              konstaterar är EU:s mest expansiva budget med 32 miljarder där
              ungefär hälften går till skattelättnader för små och medelstora
              hushåll och inkomsttagare och den andra hälften går till exempelvis
              investeringar i forskning och utveckling, infrastruktur, utbildning
              och annat. Syftet med det är naturligtvis att försöka se till
              dels att hushållens konsumtionskraft höjs något i de här dåliga
              tiderna, dels naturligtvis att se till att göra det man bör göra
              i lågkonjunkturer, nämligen se till att just investera i infrastruktur,
              utbildning samt forskning och utveckling, både för att kunna hantera
              en del av nedgångsproblematiken och för att bädda för en kommande
              högkonjunktur, som vi naturligtvis alla hoppas kommer så snart
              som möjligt.
            </seg>
            <seg n="7eeb87ba">
              Är det tillräckligt? Jag inser att Socialdemokraterna tycker
              att det borde vara mer. Och det ska inte uteslutas att det blir
              mer, kan jag säga. Det jag konstaterar är att det som EU-kommissionen
              rekommenderar länderna, det uppfyller vi.
            </seg>
          </u>
          <note type="speaker" n="47fd735f">
            Anf. 120 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-f57e389289a7ee0d-2" n="fcc0bd54">
            <seg n="8ce85f5a">
              Fru talman! Flera gånger har Littorin men också Anders Borg sagt
              att den största orättvisan är den som finns mellan dem som har
              ett arbete och dem som inte har det. Det vi ser framöver är att
              orättvisan kommer att öka och växa. Dessutom har vi en jobbpolitik
              som inte fungerar, så nu när den börjar bita, efter två år som
              Borg sade, ser vi att arbetslösheten börjar öka. Och jag vill
              hävda att man lagt grunden i sin jobbpolitik för sociala och ekonomiska
              tragedier framöver. Det har ju hela strategin gått ut på: att
              jaga människor tillbaka till arbete.
            </seg>
            <seg n="5692be8b">
              Nu är kraven på alla andra uttömda. Det är jättebra att Volvo
              eller Norrsundet till exempel, där jag besökte Assi Domän, tar
              sitt ansvar. Att de större företagen tar sitt ansvar är oerhört
              positivt. Småföretagen kan inte göra det i samma utsträckning
              men gör det så mycket de kan. Littorin är inte beredd att öka
              pålagorna på dem. Det är väl ett besked om något, så att inte
              folk går och tror att Littorin skulle ställa högre krav på företag
              än vad lagen och avtalen säger.
            </seg>
            <seg n="04131222">
              Nu väntar vi på den moderatledda regeringens ansvarstagande.
              Man är helt inmålad i ett hörn. Till och med en samlad ekonomkår
              kräver nu insatser. Och de kommer. De kommer före årsskiftet.
              Nu blir det komplicerat. Ska man backa från sin jobbpolitik som
              inte fungerar? Ska man börja investera i människors konsumtion?
              Eller ska man fortsätta sänka skatten, mer till dem som har det
              bäst, med de breda skattesänkningar som inte har lett till stora
              effekter beträffande jobben? Det ska bli spännande att följa.
            </seg>
            <seg n="aeea2366">
              Men det är klart att det kommer mer. Vi har ju tillsammans med
              övriga Sverige pressat den borgerliga regeringen att skifta fot,
              och det är välkommet att man till slut kommer att göra det.
            </seg>
          </u>
          <note type="speaker" n="b75dcc47">
            Anf. 121 JENNIE NILSSON (s):
          </note>
          <u who="jennie_nilsson_5844ea" xml:id="i-9b48d2fe1d5412fb-1" n="3dcc4223">
            <seg n="6ed511a6">
              Fru talman! Vi får fortfarande inga svar av Littorin och den
              borgerliga regeringen.
            </seg>
            <seg n="cd50b750">
              Jag vill kommentera lite grann av det du sade. Det handlade om
              att vara goda förebilder, och det var de stora företagen som Littorin
              och även Luciano gav exempel på. Det är ju bra. Självklart är
              det bra att de finns och vill göra det. Jag tycker också att det
              är okej att arbetsmarknadsministern säger att han vill gå ut och
              kräva att arbetsgivarna tar sitt ansvar och gör allt vad de kan,
              kanske lite extra i sådana här tider. Det är väl okej om ministern
              vill säga det.
            </seg>
            <seg n="9bb8e3a0">
              Men ducka inte för det egna ansvaret! Det är ju det kritiken
              handlar om. Man är mer än villig att tala om vad man tycker att
              andra ska göra, men det kommer absolut ingenting från den som
              sitter med det yttersta ansvaret, och det är oerhört bekymmersamt.
            </seg>
            <seg n="9c33ab26">
              Det ministern levererar som svar, den moderatledda regeringens
              svar så här långt, är att de har lagt fram en superbudget, den
              mest expansiva i hela Europa. Sedan lägger arbetsmarknadsministern
              själv till att hälften av den består av skattesänkningar. Tystnaden
              är talande. Jag tror inte att det hjälper de människor som är
              varslade eller blir av med jobben speciellt mycket. Tvärtom är
              det väl så att man försvagar statens möjligheter att faktiskt
              kunna göra någonting om den här krisen skulle bli riktigt jobbig.
            </seg>
            <seg n="274ae013">
              Jag skulle avslutningsvis vilja kommentera någonting som ministern
              visserligen inte sade nu men som brukar komma upp vid ett flertal
              andra tillfällen. Man säger nämligen att det bara är fråga om
              varsel och att de inte brukar falla ut i mer än kanske hälften
              av alla fallen samt att vi får vänta och se vad som händer.
            </seg>
            <seg n="3612d06e">
              Vi hade i utskottet en sittning med Trygghetsrådet, som det hänvisats
              till flera gånger. De bekräftar den bilden under normala förhållanden.
              De är dock oerhört bekymrade över att vi redan nu kan se att situationen
              kommer att vara en helt annan framöver. Jag kan bara hoppas att
              även ministern ser det men väljer att retoriskt inte bemöta det.
            </seg>
          </u>
          <note type="speaker" n="532908d9">
            Anf. 122 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-23c900691bf39a78-5" n="ca7a8142">
            <seg n="ee6868e8">
              Fru talman! Luciano Astudillo citerade mig, tror jag, när han
              sade att den största orättvisan är mellan dem som har ett arbete
              och de som inte har ett arbete. Kanske var det Anders Borg som
              sade det.
            </seg>
          </u>
          <note n="93ec0cf5">
            (LUCIANO ASTUDILLO (s): Det var Olof Palme.)
          </note>
          <u who="unknown" xml:id="i-6b7386c78a402b3e-5" n="ca7a8142">
            <seg n="51526f64">
              Olof Palme? Det är oerhört klokt sagt, skulle jag vilja säga.
              För en gångs skull håller jag med Olof Palme, i högsta grad. Jag
              tror verkligen att det är så. Det är otroligt sorgligt att så
              många riskerar att förlora jobbet till följd av den finanskris
              vi ser runt om i världen och vars följder nu får effekter på svensk
              arbetsmarknad. Därför är det oerhört viktigt att vi på olika sätt
              fortsätter att föra en politik för arbete, och där vill jag ge
              några tydliga besked.
            </seg>
            <seg n="e8da2d1c">
              Vi säger nej till Socialdemokraternas skattechock, indraget konsumtionsutrymme
              för hushållen med 70 miljarder, och nej till att göra det dubbelt
              så dyrt att anställa ungdomar till exempel. I stället säger vi
              ja till 32 miljarder, EU:s mest expansiva finanspolitik och EU:s
              mest expansiva budget. Vi säger ja till skattesänkningar för hushållen,
              för ökat konsumtionsutrymme för vanliga löntagare. Vi säger ja
              till investeringar i forskning och utveckling, utbildning, infrastruktur
              och annat. Vi säger också ja till att göra precis det som jag
              tror att egentligen alla regeringar, alldeles oavsett färg, har
              gjort, det vill säga att anpassa volymerna i olika typer av åtgärder
              efter det konjunkturläge som råder.
            </seg>
            <seg n="ec47dd58">
              Behöver det göras mer? Ja, det gör det säkert. Jag bara konstaterar
              att varje dag som går ändras prognosläget. Varje dag som går ser
              det annorlunda ut än det gjorde dagen innan. Det jag tror att
              vi är överens om är att vi naturligtvis vill se till att den som
              riskerar jobbet eller förlorar jobbet så snabbt som möjligt ska
              få ett så tydligt besked som möjligt om att vi inte ger upp. Vi
              kommer att hjälpa till efter alla våra förmågor och med olika
              roller försöka hantera det och samtidigt göra allt vi kan för
              att det ska växa fram nya företag och nya jobb där de gamla jobben
              försvinner.
            </seg>
          </u>
          <note n="c1d9da69">
            Överläggningen var härmed avslutad.
          </note>
          <note n="49c3e6e1">
            14 § Svar på interpellation 2008/09:141 om Sveriges Television
            som hela Sveriges television
          </note>
          <note type="speaker" n="a6817565">
            Anf. 123 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_363786" xml:id="i-94830513037ea9a3-26" n="c3519ee0">
            <seg n="be04397c">
              Fru talman! Eva Johnsson har frågat mig vad jag kommer att göra
              för att säkerställa att Sveriges Televisions utbud i framtiden
              kommer att vara representativt för hela landet.
            </seg>
            <seg n="24374da9">
              Av Sveriges Televisions sändningstillstånd framgår att programmen
              ska utformas så att de genom tillgänglighet och mångsidighet tillgodoser
              skiftande förutsättningar och intressen hos befolkningen i hela
              landet. Programutbudet ska också spegla förhållanden i hela landet.
              Enligt anslagsvillkoren för SVT ska företaget ha en decentraliserad
              organisation som skapar goda förutsättningar för självständigt
              beslutsfattande på regional och lokal nivå. Den lokala och regionala
              organisationen ska ges tillräckliga resurser för att effektivt
              kunna spegla respektive områdes särprägel och egenart. Den andel
              av allmänproduktionen i SVT:s rikssändningar som produceras utanför
              Helsingfors ska uppgå till minst 55 procent. Anslagsvillkoren
              innehåller samtidigt skrivningar om att SVT inom tillgängliga
              ekonomiska ramar ska göra de prioriteringar som krävs för att
              uppfylla uppdraget. Verksamheten ska inom ramen för uppdraget
              bedrivas rationellt och syfta till god effektivitet och produktivitet.
            </seg>
            <seg n="de1d9878">
              SVT är ett företag som sköter sin verksamhet självständigt. Företaget
              redovisar årligen i en public service-redovisning hur uppdraget
              från riksdag och regering uppfyllts. Granskningsnämnden för radio
              och TV granskar denna redovisning och bedömer hur företaget uppfyllt
              uppdraget. Granskningsnämndens bedömningar redovisas varje år
              till regeringen.
            </seg>
            <seg n="016662f0">
              Större utvärderingar av verksamheten görs inför varje tillståndsperiod
              och kan då ge upphov till förändringar i de kommande villkoren.
              Public service-utredningen lämnade i juni i år betänkandet Kontinuitet
              och förändring (SOU 2008:64) som innehåller förslag inför nästa
              tillståndsperiod som inleds den 1 januari 2010. Betänkandet har
              remitterats och bereds nu med sikte på att en proposition ska
              lämnas till riksdagen under våren 2009. Den frågeställning som
              berörs i interpellationen ingår i den beredningen.
            </seg>
          </u>
          <note type="speaker" n="6de311db">
            Anf. 124 EVA JOHNSSON (kd):
          </note>
          <u who="eva_johnsson_ec5ffa" xml:id="i-5d5514ba2a034e27-0" n="f530c391">
            <seg n="4f311178">
              Fru talman! Jag tackar kulturministern för svaret. Ministern
              har i sitt svar varit tydlig med att understryka att SVT är ett
              företag som sköter sin verksamhet på ett självständigt sätt. Dessa
              grundförutsättningar är naturligtvis givna och en självklar utgångspunkt
              för alla myndigheter och företag. Vi vill hålla oss långt borta
              från det som skulle kunna kallas för ministerstyre.
            </seg>
            <seg n="b3d76eb8">
              Som lagstiftare och politiskt ansvariga har vi ett viktigt uppdrag
              att följa utvecklingen inom olika områden och eventuellt lyfta
              fram det till debatt och prövning. I min interpellation påpekar
              jag vikten av att Sveriges Television har ett uppdrag som bland
              annat handlar om att spegla hela Sverige på ett trovärdigt sätt.
              Hela Sverige ska representeras, och så många svenskar som möjligt
              ska känna att just de omfattas av ambitionen att deras intressen
              återges.
            </seg>
            <seg n="cb584df1">
              När man ser glimtar från den så kallade verkligheten på SVT kommer
              de glimtarna alldeles för ofta från Kungsgatan eller Drottninggatan
              i Helsingfors, och Sverige slutar ju inte precis innanför tullarna.
            </seg>
            <seg n="d487da08">
              Också Sveriges Television har haft kraftiga ökningar av varsel
              under de senaste månaderna. Växjö är en i raden av flera lokalredaktioner
              som drabbats. Med ett varsel i november som omfattar tio och en
              halv tjänst, och där redan tidigare drygt åtta tjänster försvunnit,
              hör Växjö definitivt till de redaktioner som drabbats mycket hårt.
              Det är en oroväckande utveckling.
            </seg>
            <seg n="576f3dce">
              I sitt svar hänvisar ministern till att det i de nuvarande anslagsvillkoren
              för SVT finns en tydligt skrivning om att företaget ska ha en
              decentraliserad organisation som skapar goda förutsättningar för
              självständigt beslutsfattande på regional och lokal nivå. Vidare
              sägs att den andel av allmänproduktionen i SVT:s rikssändningar
              som produceras utanför Helsingfors ska uppgå till minst 55 procent.
              Samtidigt vet vi att regeringens utredare Rose-Marie Frebran i
              sin utredning föreslagit att procentdelen ska tas bort. Med tanke
              på den senare tidens kraftiga varsel på lokalredaktionerna kan
              jag känna en viss oro för att ett sådant förslag skulle späda
              på en redan tidigare negativ utveckling beträffande public services
              möjligheter att vara just hela Sveriges television.
            </seg>
            <seg n="6eb875dc">
              Mina följdfrågor är därför: Hur ser ministern på de kraftiga
              neddragningar som gjorts på de lokala redaktionerna runt om i
              landet? Hur ser ministern på det förslag som utredaren föreslår,
              nämligen att slopa 55-procentsnivån på lokalproducerade program?
              Och hur ser ministern på de eventuella konsekvenser det kan få
              och på de farhågor man kan känna för att den fortsatta utvecklingen
              av program producerade utanför Helsingfors inte skulle kunna fortsätta?
            </seg>
          </u>
          <note type="speaker" n="97c81104">
            Anf. 125 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_363786" xml:id="i-94830513037ea9a3-27" n="c3519ee0">
            <seg n="83b1bb68">
              Fru talman! Det blir lite svårt att diskutera ett förslag som
              förvisso är ett förslag men där vi ännu inte har lagt fram en
              proposition baserad på utredningen. Det får därför bli ett allmänt
              resonemang.
            </seg>
            <seg n="56d85aaf">
              Jag kan säga så mycket att jag håller med Eva Johnsson om att
              det kan kännas märkligt att storstadsperspektivet så ofta tar
              över. Sedan får vi inte glömma bort att nästan var femte svensk
              trots allt bor i Helsingfors, så Helsingfors ska väl också ha
              en plats. Det kan förstås verka enkelt att man, om man vill ha
              miljöbilder eller reaktioner från människor, går ut på stan, antingen
              det nu är Kungsgatan eller någon annan gata.
            </seg>
            <seg n="641612cb">
              Utan att på något sätt låsa mig för hur regeringen kommer att
              se på det förslag som Rose-Marie Frebran nu lägger fram om att
              ta bort 55-procentsregeln kan jag säga att den inte är någon garanti
              för att spegla hela landet. Det resonemanget för också Rose-Marie
              Frebran väldigt väl när hon i utredningen konstaterar att det
              inte bara är en geografisk fråga utan att den också handlar om
              mångfald och om befolkningen.
            </seg>
            <seg n="190ccd57">
              Jag tror att både Eva Johnsson och jag vet hur man på olika sätt
              kan kringgå en sådan bestämmelse. När det står att programmet
              ska produceras utanför Helsingfors kan man lätt flyga, bussa eller
              tåga människor från exempelvis Helsingfors till olika lokalredaktioner
              för att uppfylla målet. Men det innebär ändå inte att man speglar
              hela landet eller de människor som bor i Sverige.
            </seg>
            <seg n="5c19037e">
              Jag tycker att det resonemang som Rose-Marie Frebran för är intressant.
              Det är ett absolut krav, ett av de främsta krav vi ställer på
              public service, att man ska spegla hela landet vad gäller befolkning,
              geografi och den mångfald som Sverige har i dag. Men ett sådant
              mål kanske kan uppfyllas på ett bättre sätt än genom en viss procentsats.
              Jag vill inte låsa mig för vad vi så småningom kommer att lägga
              för förslag i propositionen. Men jag noterar att hon har en absolut
              bestämd uppfattning om att den här regeln ska bort.
            </seg>
          </u>
          <note type="speaker" n="36495e7c">
            Anf. 126 EVA JOHNSSON (kd):
          </note>
          <u who="eva_johnsson_ec5ffa" xml:id="i-5d5514ba2a034e27-1" n="f530c391">
            <seg n="1488d42e">
              Fru talman! Rose-Marie Frebran är naturligtvis en klok kvinna.
              Det har vi konstaterat tidigare. Hennes resonemang är också mycket
              klokt. Det är precis som ministern påpekar: Man kan kringgå alla
              bestämmelser som finns om man vill göra det. Uppdraget är större
              än så. Det är klart att man måste tillåta sig att ha känslan för
              människor i hela Sverige.
            </seg>
            <seg n="3ef94820">
              Jag kan inte låta bli att berätta en liten anekdot. Jag som sedan
              20 år tillbaka är smålänning tillhör dem som på nära håll fick
              se vad som hände när stormen Gudrun drog fram. Skogarna runt omkring
              den lilla by där jag bor lade sig platta och vägarna försvann.
              Ingenting var sig likt. Vi var utan ström veckovis. Jag kommer
              aldrig att glömma det reportage som då gjordes om stormen Gudrun.
              Jag tror att vi är många som aldrig någonsin vare sig glömmer
              eller förtränger det. Reportern stod strax utanför Riksdagshuset
              och rapporterade om de hemskheter som hade drabbat Sverige. Vi
              såg inte en krusning på vattnet. Strömmen spred sitt ljusa skimmer
              över reportern och resten av Helsingfors. Vi hade lite svårt att
              känna att den riktiga känslan fanns som vi som satt i mörkret
              utan el och vatten i veckor kände från insidan. Det är bara ett
              exempel på hur omöjligt det är att spegla olika livssituationer
              om storstadsperspektivet sitter för fast under fötterna på reportrarna.
              Jag tror att det är svårt att gå omvägar och att klara det på
              något annat sätt än genom att vara mitt ibland dem som man ska
              spegla. Jag vill verkligen understryka det.
            </seg>
            <seg n="0f5413c8">
              Det är självklart så att det till viss del blir spekulationer
              när vi pratar om en proposition som ännu inte är skriven. Men
              jag skulle ändå vilja drista mig till att prata lite grann om
              detta. Den utveckling, eller avveckling, som pågår runt om i landet
              av de lokala kontoren är oroväckande. Du sade tidigare i interpellationssvaret
              att SVT har ett årligt redovisningsansvar gentemot riksdag och
              regering samt att redovisningen granskas av Granskningsnämnden,
              som i sin tur redovisar sin bedömning för regeringen. Det skulle
              möjligen kunna låta som en betryggande uppföljning. Men jag vill
              ändå föra fram några farhågor.
            </seg>
            <seg n="ba91ee20">
              Vi vet av erfarenhet att det tar betydligt längre tid att bygga
              upp en god verksamhet än att avveckla den. Den pågående avvecklingen
              av lokal förankring är redan ett faktum, samtidigt som utredningen
              är något otydlig beträffande omfattningen av SVT:s närvaro utanför
              storstäderna. Med det som utgångspunkt kan jag tycka att det vore
              extra relevant att till exempel Granskningsnämnden skulle få ett
              särskilt uppdrag att granska på vilket sätt bevakningen av programutbudet
              verkligen har lyckats spegla förhållanden i hela landet. Jag skulle
              verkligen önska att ministern kunde antyda någonting åt det hållet
              i alla fall.
            </seg>
          </u>
          <note type="speaker" n="24bdd19f">
            Anf. 127 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_363786" xml:id="i-94830513037ea9a3-28" n="c3519ee0">
            <seg n="b2ac06ad">
              Fru talman! Jag måste säga att jag känner stark sympati för Eva
              Johnssons resonemang. Jag kan väl förstå det. Man upplever det
              mesta på ett annat sätt när man är i det än när man är utanför.
              Det här fenomenet kan vi också se när det gäller utrikesrapportering.
              Det kanske finns en korrespondent i låt oss säga Sydafrika som
              ska täcka hela Afrikas kontinent eller någon i Washington som
              täcker hela USA. Det kan i någon mening bli lika skevt eller bisarrt.
              Det kan också bli korrekt. Det är ingenting som säger att det
              inte skulle kunna bli det.
            </seg>
            <seg n="8cae622f">
              Jag förstår önskemålet om lokal bevakning, kanske också en alldeles
              egen station, oavsett om den finns i Växjö, Norrköping eller någon
              annanstans. Nu är det så att Sveriges Television själv har att
              prioritera. Man har en budget på drygt 4 miljarder kronor, om
              det inte är mer än så. Man har också en kompetent styrelse och
              en kompetent ledning. Jag vet att det aldrig är lätt att göra
              neddragningar eller omprioriteringar. Det blir alltid diskussioner.
              Icke desto mindre finns fortfarande kravet kvar på Sveriges Television,
              liksom på Sveriges Radio, att man ska spegla hela landet, även
              om det inte bara gäller det geografiska. Jag vill betona att det
              inte är så att jag är ointresserad av frågan på något sätt. Jag
              ser bara en del komplikationer.
            </seg>
            <seg n="04bbc716">
              Nyheter färdas väldigt snabbt i dag. Jag tror att både Eva Johnsson
              och jag har tagit del av de debatter som följt i spåren av de
              tragiska händelserna i Bombay. Man kan konstatera att det finns
              en helt ny form av nyhetsrapportering. Det är inte ens säkert
              att fasta televisionsbolags reportrar på plats ger den bästa rapporteringen.
              Jag säger inte att det här är lösningen för att man ska ha en
              god rapportering om naturkatastrofer som Gudrun eller vad det
              nu kan vara, men nyhetsrapporteringen förändras väldigt snabbt.
              Det hindrar inte, om vi återgår till Sverige, att Sverige är väldigt
              mycket mer än dess storstäder och väldigt mycket mer än dess homogena
              svenskfödda befolkning. Sverige ser i dag väldigt annorlunda ut.
              Det ska självklart också speglas.
            </seg>
          </u>
          <note type="speaker" n="d9c41700">
            Anf. 128 EVA JOHNSSON (kd):
          </note>
          <u who="eva_johnsson_ec5ffa" xml:id="i-5d5514ba2a034e27-2" n="f530c391">
            <seg n="2252899a">
              Fru talman! Jag är väldigt glad över att kulturministern delar
              mitt resonemang på den här punkten. Jag kan även till viss del
              avläsa att vi delar den oro som möjligen en alltför stark utveckling
              åt det här hållet skulle kunna bidra till.
            </seg>
            <seg n="522eb905">
              Sverige är ett fantastiskt land. Det tycker vi alla. Sverige
              är rikt, mångkulturellt och väldigt avlångt, från norr till söder.
              Vi lever under ganska olika villkor och omständigheter. I den
              rikedomen ingår också möjligheten, och möjligen också utmaningen,
              att spegla så brett som möjligt.
            </seg>
            <seg n="2024c794">
              Jag hoppas och förlitar mig på att kulturministern och vi tillsammans,
              när det är dags för att propositionen ska läggas fram och så småningom
              komma till riksdagen, ska kunna utforma den på ett så tydligt
              sätt som möjligt, för att den fortsatta breda speglingen av hela
              det svenska samhället och alla dess möjligheter och invånare ska
              fortsätta att vara inte bara ett uppdrag utan också någonting
              som man verkligen gör aktivt inom public service i Sverige.
            </seg>
          </u>
          <note type="speaker" n="896cff74">
            Anf. 129 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_363786" xml:id="i-23c900691bf39a78-6" n="c3519ee0" next="i-6b7386c78a402b3e-6">
            <seg n="88aa98e1">
              Fru talman! I den här frågan är vi tämligen överens, även om
              vi kommer från olika delar av Sverige. Jag har också ett mycket
              starkt intresse, både privat och som minister, av att se till
              att hela landet speglas, inte bara i nyhetsrapporteringen utan
              också i program överlag. Det är av intresse för oss att veta vad
              som sker i hela Sverige just därför att det ser så olika ut.
            </seg>
            <seg n="14bad07c">
              Oavsett om det nu blir ett slopande av 55-procentsregeln eller
              om man väljer att behålla den kvarstår ändå ambitionen eller målet
              eller kravet eller hur man nu vill se det att man ska spegla hela
              Sverige. I detta ligger inte bara geografi utan också befolkning,
              mångfald och de olika uttryck som finns. Det är sport, kultur,
              näringsliv, skola och väldigt mycket annat som vi vill veta om
              och som sker i hela landet.
            </seg>
            <seg n="26dea825">
              Jag ber att få återkomma så småningom, om inte annat så när propositionen
              väl kommer till riksdagen under våren. Under nästa vecka har vi
              också ett möte med oppositionen här i riksdagen och i kulturutskottet
              för att med dem diskutera förändringarna av public service och
              det nya sändningstillståndet.
            </seg>
            <seg n="6398988d">
              Tack så mycket för i dag!
            </seg>
          </u>
          <note n="c1d9da69">
            Överläggningen var härmed avslutad.
          </note>
          <note n="d07ccbc1">
            15 § Anmälan om inkomna uppteckningar från EU-nämndssammanträde
          </note>
          <note n="ec1065f6">
            Andre vice talmannen anmälde att uppteckningar från EU-nämndens
            sammanträde fredagen den 24 oktober inkommit.
          </note>
          <note n="7507ea0c">
            16 § Hänvisning av ärenden till utskott
          </note>
          <note n="6c5e0f06">
            Föredrogs och hänvisades
          </note>
          <note n="ac90f074">
            17 § Förnyad bordläggning
          </note>
          <note n="186813b4">
            Föredrogs och bordlades åter
          </note>
          <note n="7038eb0d">
            18 § Bordläggning
          </note>
          <note n="3c1e729c">
            Anmäldes och bordlades
          </note>
          <note n="36923168">
            19 § Anmälan om interpellationer
          </note>
          <note n="7c23352a">
            Anmäldes att följande interpellationer framställts
          </note>
          <note n="f063eac4">
            den 2 december
          </note>
          <note n="81b3b250">
            Monica Green
          </note>
          <note n="81b3b250">
            Monica Green
          </note>
          <u who="lena_adelsohn_liljeroth_363786" xml:id="i-6b7386c78a402b3e-6" n="c3519ee0" prev="i-23c900691bf39a78-6">
            <seg n="1f9dee00">
              Nikos Papadopoulos
            </seg>
          </u>
          <note n="e72d58d7">
            Anders Ygeman
          </note>
          <note n="61adf564">
            Anita Brodén
          </note>
          <note n="7384835f">
            Interpellationerna redovisas i bilaga som fogats till riksdagens
            snabbprotokoll tisdagen den 9 december.
          </note>
          <note n="63a12869">
            20 § Anmälan om frågor för skriftliga svar
          </note>
          <note n="37694e27">
            Anmäldes att följande frågor för skriftliga svar framställts
          </note>
          <note n="f063eac4">
            den 2 december
          </note>
          <note n="1557e058">
            Lena Olsson
          </note>
          <note n="cbea9c03">
            Carina Hägg
          </note>
          <note n="3be1e248">
            Maria Stenberg
          </note>
          <note n="e424e275">
            Raimo Pärssinen
          </note>
          <note n="046f8b28">
            Marie Nordén
          </note>
          <note n="1fa206dd">
            Cecilia Magnusson
          </note>
          <note n="06fb4460">
            Mikael Damberg
          </note>
          <note n="264881a7">
            Frågorna redovisas i bilaga som fogats till riksdagens snabbprotokoll
            tisdagen den 9 december.
          </note>
          <note n="788485cd">
            21 § Anmälan om skriftliga svar på frågor
          </note>
          <note n="0dedda5d">
            Anmäldes att skriftliga svar på följande frågor inkommit
          </note>
          <note n="f063eac4">
            den 2 december
          </note>
          <note n="e424e275">
            Raimo Pärssinen
          </note>
          <note n="e424e275">
            Raimo Pärssinen
          </note>
          <note n="ecc1a13b">
            Christer Engelhardt
          </note>
          <note n="b8a38226">
            Laila Bjurling
          </note>
          <note n="e03f9db4">
            Svaren redovisas i bilaga som fogats till riksdagens snabbprotokoll
            tisdagen den 9 december.
          </note>
          <note n="9f046e42">
            22 § Kammaren åtskildes kl. 22.11.
          </note>
          <note n="98498531">
            Förhandlingarna leddes
          </note>
          <note n="abe5bfad">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
