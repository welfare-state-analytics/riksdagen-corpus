<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--140</head>
          <docDate when="2008-09-03">2008-09-03</docDate>
        </div>
      </front>
      <body>
        <div>
          <note n="a3d1a302">
            ﻿
          </note>
          <note n="b1e98f6e">
            Riksdagens protokoll
          </note>
          <note n="2447c902">
            2008/09:140
          </note>
          <note type="date" n="24f3ec69">
            Torsdagen den 3 september
          </note>
          <note n="7685934a">
            Kl. 13:00 - 16:49
          </note>
          <note n="3663e0ef">
            1 § Justering av protokoll
          </note>
          <note n="b12db45f">
            Justerades protokollet för den 20 augusti.
          </note>
          <note n="bc468635">
            2 § Anmälan om återtagande av plats i riksdagen
          </note>
          <note n="240800a3">
            Tredje vice talmannen meddelade att Fredrik Malm (fp) återtagit
            sin plats i riksdagen som statsrådsersättare för utbildningsminister
            Jan Björklund (fp) från och med den 3 september, varigenom uppdraget
            som statsrådsersättare upphört för Gulan Avci.
          </note>
          <note n="9aeaec14">
            3 § Ledighet
          </note>
          <note n="ae94e40c">
            Tredje vice talmannen meddelade att Hillevi Larsson (s) ansökt
            om ledighet under tiden den 14 september16 oktober.
          </note>
          <note n="49b2c767">
            Kammaren biföll denna ansökan.
          </note>
          <note n="75f3b968">
            Tredje vice talmannen anmälde att Rose-Marie Carlsson (s) skulle
            tjänstgöra som ersättare för Hillevi Larsson.
          </note>
          <note n="458417ac">
            4 § Avsägelser
          </note>
          <note n="7fc03a44">
            Tredje vice talmannen meddelade
          </note>
          <note n="f3098322">
            att Solveig Hellquist (fp) avsagt sig uppdraget som ledamot i
            kulturutskottet,
          </note>
          <note n="ba3f5c9e">
            att Christer Nylander (fp) avsagt sig uppdraget som ledamot i
            utbildningsutskottet,
          </note>
          <note n="631fc7ca">
            att Barbro Westerholm (fp) avsagt sig uppdraget som suppleant
            i socialutskottet,
          </note>
          <note n="d4058853">
            att Camilla Lindberg (fp) avsagt sig uppdraget som suppleant
            i kulturutskottet,
          </note>
          <note n="330cd0a3">
            att Fredrik Malm (fp) avsagt sig uppdraget som suppleant i utbildningsutskottet
            och
          </note>
          <note n="35eb8584">
            att Rosita Runegrund (kd) avsagt sig uppdraget som suppleant
            i arbetsmarknadsutskottet.
          </note>
          <note n="f09cd020">
            Kammaren biföll dessa avsägelser.
          </note>
          <note n="7c32cbe5">
            5 § Anmälan om kompletteringsval till utskott
          </note>
          <note n="a0cfb94a">
            Tredje vice talmannen meddelade att Kristdemokraternas riksdagsgrupp
            på grund av uppkomna vakanser anmält Rosita Runegrund som ledamot
            i utrikesutskottet och Michael Anefur som suppleant i arbetsmarknadsutskottet.
          </note>
          <note n="aaaac7dc">
            Tredje vice talmannen meddelade att Folkpartiet liberalernas
            riksdagsgrupp anmält Barbro Westerholm som ledamot i socialutskottet,
            Christer Nylander som ledamot i kulturutskottet, Camilla Lindberg
            som ledamot i kulturutskottet, Fredrik Malm som ledamot i utbildningsutskottet,
            Emma Carlsson Löfdahl som suppleant i civilutskottet och socialförsäkringsutskottet,
            Erik Ullenhag som suppleant i utrikesutskottet, Solveig Hellquist
            som suppleant i kulturutskottet och Christer Nylander som suppleant
            i utbildningsutskottet.
          </note>
          <note n="569c7612">
            Tredje vice talmannen meddelade att Socialdemokraternas riksdagsgrupp
            anmält Rose-Marie Carlsson som suppleant i justitieutskottet och
            civilutskottet under Hillevi Larssons ledighet.
          </note>
          <note n="5931be99">
            Tredje vice talmannen förklarade valda till
          </note>
          <note n="af18c40a">
            ledamot i utrikesutskottet
          </note>
          <note n="ae3ece9f">
            ledamot i socialutskottet
          </note>
          <note n="f34bd3e1">
            ledamöter i kulturutskottet
          </note>
          <note n="c5812d0c">
            ledamot i utbildningsutskottet
          </note>
          <note n="f6091c64">
            suppleant i civilutskottet
          </note>
          <note n="364326a0">
            suppleant i socialförsäkringsutskottet
          </note>
          <note n="4ecd02a1">
            suppleant i utrikesutskottet
          </note>
          <note n="3222f39a">
            suppleant i kulturutskottet
          </note>
          <note n="991b7648">
            suppleant i utbildningsutskottet
          </note>
          <note n="e1e20e5b">
            suppleant i arbetsmarknadsutskottet
          </note>
          <note n="5db0a42f">
            Tredje vice talmannen förklarade vald under tiden den 14 september16
            oktober till
          </note>
          <note n="ca212b57">
            suppleant i justitieutskottet
          </note>
          <note n="774385db">
            Rose-Marie Carlsson (s)
          </note>
          <note n="f6091c64">
            suppleant i civilutskottet
          </note>
          <note n="774385db">
            Rose-Marie Carlsson (s)
          </note>
          <note n="50dad4cd">
            6 § Utökning av antalet suppleanter i socialutskottet
          </note>
          <note n="fbdb06fd">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i socialutskottet skulle utökas
            från 25 till 26.
          </note>
          <note n="0ce2725e">
            Kammaren medgav denna utökning.
          </note>
          <note n="46b27429">
            7 § Val av extra suppleant i socialutskottet
          </note>
          <note n="1f40809e">
            Företogs val av extra suppleant i socialutskottet.
          </note>
          <note n="554d4f50">
            Kammaren valde i enlighet med valberedningens förslag till
          </note>
          <note n="cdbd8674">
            suppleant i socialutskottet
          </note>
          <note n="c62c7624">
            8 § Meddelande om ändring i kammarens sammanträdesplan
          </note>
          <note n="224594aa">
            Tredje vice talmannen meddelade att fredagen den 2 oktober kl.
            9.00 skulle interpellationssvar utgå.
          </note>
          <note n="62d7de70">
            9 § Anmälan om interpellationer
          </note>
          <note n="584b5d20">
            Tredje vice talmannen anmälde att under tiden den 21 augusti2
            september hade tio interpellationer framställts.
          </note>
          <note n="65323008">
            Interpellationerna redovisas i bilaga som fogas till riksdagens
            snabbprotokoll tisdagen den 15 september.
          </note>
          <note n="e6f6084b">
            10 § Anmälan om fördröjda svar på interpellationer
          </note>
          <note n="f6f6c2d5">
            Till riksdagen hade inkommit följande skrivelser:
          </note>
          <note n="2e4549ef">
            Interpellation 2008/09:582
          </note>
          <note n="d6bd03d9">
            Interpellation 2008/09:582 Den svenska besöksnäringen
          </note>
          <note n="17618c1b">
            Interpellationen kommer att besvaras torsdagen den 10 september
            2009.
          </note>
          <note n="716fe16f">
            Skälet till dröjsmålet är nationella samt utrikes resor.
          </note>
          <note n="f68b49eb">
            Fredrik Ahlén
          </note>
          <note n="9b81c8f0">
            Interpellation 2008/09:587
          </note>
          <note n="26a16181">
            Interpellation 2008/09:587 Dubbelgranskning av nationella prov
            med anledning av ökad betygsinflation
          </note>
          <note n="d0817eed">
            Interpellationen kommer att besvaras torsdagen den 3 september
            2009.
          </note>
          <note n="0920a33c">
            Skälet till dröjsmålet är sedan tidigare inbokade engagemang
            och resor.
          </note>
          <note n="2dda2e78">
            Jan Björklund
          </note>
          <note n="11b290cd">
            Interpellation 2008/09:588
          </note>
          <note n="9e7b59c5">
            Interpellation 2008/09:588 Extern utredning av framtida välfärdsstatistik
          </note>
          <note n="d0817eed">
            Interpellationen kommer att besvaras torsdagen den 3 september
            2009.
          </note>
          <note n="cb50fb18">
            Skälet till dröjsmålet är sedan tidigare inbokade engagemang.
          </note>
          <note n="25cbcea8">
            Rikard Jermsten
          </note>
          <note n="d0e64592">
            Interpellation 2008/09:594
          </note>
          <note n="90d9b033">
            Interpellation 2008/09:594 Tremånadersregeln i jobbgarantin
          </note>
          <note n="5695cef1">
            Interpellationen kommer att besvaras torsdag 10 september 2009.
          </note>
          <note n="74ac875f">
            Skälet till dröjsmålet är tjänsteresa.
          </note>
          <note n="81825e34">
            Karin Renman
          </note>
          <note n="d9abd240">
            11 § Svar på interpellation 2008/09:569 om israelisk bosättningspolitik
          </note>
          <note type="speaker" n="11c7d7f2">
            Anf. 1 Utrikesminister CARL BILDT (m):
          </note>
          <u who="carl_bildt_utrikesminister_w" xml:id="i-9c6e1090661e67be-0" n="8f1a9dd0">
            <seg n="269472d1">
              Fru talman! Monica Green har frågat mig vad jag avser att göra
              för att Israel ska följa Genèvekonventionerna och omedelbart upphöra
              med expansionen av bosättningar samt vilka initiativ jag avser
              att ta för att EU ska förmå Israel att förstå att de inte samtidigt
              som de vräker palestinier själva kan bosätta sig på marken.
            </seg>
            <seg n="fdfe0346">
              Låt mig inledningsvis slå fast att Europeiska unionens inställning
              till bosättningarna och bosättningsexpansionen är mycket tydlig
              och har uttalats vid åtskilliga tillfällen.
            </seg>
            <seg n="835499ac">
              Europeiska unionen framför kontinuerligt i olika sammanhang vår
              inställning till bosättningarna och vår oro över bosättningsexpansionen
              och utvecklingen i östra Jerusalem. Det entydiga budskapet till
              den israeliska regeringen är att omedelbart upphöra med bosättningsaktiviteter
              på ockuperad mark vilket inbegriper östra Jerusalem i enlighet
              med internationell humanitär rätt och Israels åtaganden enligt
              färdplanen för fred. Europeiska unionen har också varit tydlig
              med att undantag inte kan medges för så kallad naturlig tillväxt.
            </seg>
            <seg n="d7a51e22">
              Samtidigt välkomnar EU de steg som Israel nyligen tagit med hänsyn
              till rörelsebegränsningarna på Västbanken. Vi ser fram emot ytterligare
              lättnader i rörelsebegränsningarna, liksom ett genomförande fullt
              ut av avtalet om Movement and Access från 2005.
            </seg>
          </u>
          <note type="speaker" n="cca361f2">
            Anf. 2 MONICA GREEN (s):
          </note>
          <u who="monica_green_f61c2d_w" xml:id="i-c2f53986249421d7-0" n="badd8a7a">
            <seg n="32cdb5b1">
              Fru talman! Jag ska börja med att tacka för svaret. Det är ett
              skarpt och tydligt svar som Carl Bildt har gett. Det är bra att
              vår regering också tar ett tydligt avstånd från den idiotiska
              bosättningspolitik som just nu pågår och som har pågått en lång
              tid i Israel och Palestina.
            </seg>
            <seg n="d5f077e0">
              Samtidigt vill man veta mer. Vad ska Sverige som ordförandeland
              göra härnäst? Vad kan vi göra för att bistå, bidra och på något
              sätt hindra dessa konflikter att fortsätta? Man kan börja fundera
              på: Varför fortsätter konflikterna hela tiden?
            </seg>
            <seg n="f0d46b4a">
              Varför bygger israelerna en mur? Många i Sverige tror att muren
              går på den tilltänkta gränsen. Men inte ens där bygger de den
              förbannade muren, utan rakt genom städer och samhällen för att
              hindra palestinier att över huvud taget kunna leva ett normalt
              liv.
            </seg>
            <seg n="3f5e09fa">
              Varför gör Israel på detta sätt? Varför vräker israeler palestinier
              från deras hem som de har bott i sedan de förra gången blev förflyttade
              av israeler från västra delen av Jerusalem? Nu har de bott i östra
              delen av Jerusalem i över 50 år, och så blir de vräkta därifrån.
            </seg>
            <seg n="f760556b">
              Detta pågår hela tiden. FN fördömer, EU fördömer och Sverige
              fördömer. Barack Obama har också visat tydliga tecken på att vi
              inte kan fortsätta så här, men ändå fortsätter det. Man kan fundera
              på: Är det verkligen fred Israel vill ha? Eller är det så att
              de bara vill fortsätta med oroligheterna tills de blir av med
              palestinierna?
            </seg>
            <seg n="7b99909f">
              Är det verkligen så att de vill ha en tvåstatslösning och gör
              allt för att fredsförhandlingarna ska få möjlighet att fortsätta?
              Jag tvivlar på det. Vi får gång på gång höra talas om exempel
              på israeler som bosätter sig på mark som de inte får bosätta sig
              på i Jerusalem men också på många andra håll i Palestina.
            </seg>
            <seg n="23dbe117">
              Det bara breder ut sig. Sedan får vi ibland höra uttalanden från
              Israel: Okej, vi ska stoppa detta, och vi accepterar inte detta
              längre. Ändå fortsätter det. Varför är det så? Vad kan vi göra?
            </seg>
            <seg n="8cfaf4aa">
              Nu när Sverige är ordförandeland i EU kan vi flytta fram positionerna
              än mer och vara ännu tydligare med att vi inte accepterar detta.
              Vi måste hitta lösningar. Människor ska kunna leva i fred som
              grannar i två stater bredvid varandra och acceptera varandra.
              Det ska inte vara som nu när en stat bedriver påtryckningar och
              apartheid mot det palestinska folket. Det är en åtskillnadspolitik
              som Israel bedriver mot palestinierna. Detta kan vi bara inte
              acceptera.
            </seg>
            <seg n="8d7c5383">
              Jag vill att vi, nu när vi är ordförande i EU, också tar chansen
              att ännu tydligare protestera och säga ifrån att nu får det vara
              slut på detta.
            </seg>
          </u>
          <note type="speaker" n="bb186950">
            Anf. 3 BODIL CEBALLOS (mp):
          </note>
          <u who="bodil_ceballos_1a35e5" xml:id="i-6a0767eafac393e5-0" n="cbd88cd6">
            <seg n="92ad8a06">
              Fru talman! Det här är en väldigt viktig interpellation som har
              ställts. Frågan har sysselsatt oss här i riksdagen i många år.
            </seg>
            <seg n="41c97b87">
              I somras hade Miljöpartiets internationella kommitté anordnat
              ett sommarläger. Till det lägret hade de också bjudit in en av
              våra gröna kolleger från Palestina. Han visade en film som berättade
              hela historien, hur Palestina från att ha varit 100 procent av
              landet blivit mindre, mindre och mindre. Den visade hur litet
              det kommer att bli med de planerade utbyggnaderna, det som Israel
              i dag planerar, de murar som byggs och de som ännu inte är byggda.
              Vad kommer att bli kvar?
            </seg>
            <seg n="6b874254">
              När man ser den här filmen och ser hur palestiniernas område
              till slut reduceras till små öar inne i det som i dag är Västbanken
              blir man naturligtvis väldigt bestört.
            </seg>
            <seg n="0b23c143">
              Det pratades om apartheid. Vår gröna kollega berättade att de
              hade haft besökare från ANC som hade uttryckt: Det här är ju till
              och med värre än hur vi hade det en gång i tiden.
            </seg>
            <seg n="968c8f23">
              Vi tittade på de här kartorna och såg hur palestinierna inne
              på Västbanken hade det när de skulle ta sig från en stad till
              akutsjukhuset som låg i en närbelägen stad två mil längre bort,
              ungefär som GävleSandviken. Det tog fem timmar att ta sig till
              akutsjukhuset på grund av alla vägspärrar på vägen. Människor
              har dött på grund av att de inte har kommit till sitt eget akutsjukhus.
              Det är en oerhört svår situation.
            </seg>
            <seg n="e6da14e2">
              När vi tittar på detta ser vi ofta vad som händer nu. Vi blir
              glada när Israel ger med sig lite grann i någon fråga. Här står
              det till exempel att vi välkomnar de steg som man nyligen har
              tagit med hänsyn till rörelsebegränsningarna etcetera. Får vi
              någonting tillbaka av Israel är vi också villiga att ge, men då
              glömmer vi bort hela den här historiebeskrivningen. Hade vi för
              ett antal år sedan vetat var vi skulle vara i dag och vilken oerhörd
              inskränkning av palestiniernas möjligheter att leva i sitt eget
              land som det har blivit, är de här små stegen som vi välkomnar
              egentligen ingenting. Israel har ju hela tiden flyttat fram positionerna,
              och vi har bara följt efter. Det är som om vårt kollektiva dåliga
              samvete har tillåtit att Israel har skaffat sig det läge man har
              i dag, och ingen har egentligen stoppat dem. Frågan är: Skulle
              vi acceptera ett liknande beteende från andra länder?
            </seg>
            <seg n="b150ae4a">
              Jag tycker att det är bra att både EU och Sverige det senaste
              året, särskilt efter Gazakriget, har blivit mycket tydligare i
              kritiken mot Israel. Vi vet att vi måste nå en tvåstatslösning.
              Det är vi alla överens om. Alla, både palestinierna och israelerna,
              har rätt att leva i det här området. Men såsom situationen ser
              ut är det ett av folken som hela tiden missgynnas så oerhört mycket
              mer och som inte har några framtidsutsikter.
            </seg>
            <seg n="85995abd">
              Utrikesministern får gärna utveckla frågan lite mer.
            </seg>
          </u>
          <note type="speaker" n="f3c9e43b">
            Anf. 4 KERSTIN LUNDGREN (c):
          </note>
          <u who="kerstin_lundgren_d1a1de_w" xml:id="i-8bc1fa7147cd9596-0" n="8af7bca1">
            <seg n="c58554f7">
              Fru talman! Det är en viktig debatt. Det är viktigt att EU agerar
              med tydlighet och samsyn visavi USA i det här arbetet för att
              åstadkomma utveckling och få fredsarbetet att ånyo komma i gång.
              Det har utan tvivel haltat rejält under senare tid sedan den nya
              regeringen tillträdde.
            </seg>
            <seg n="b773ea34">
              Det är naturligtvis också intressant att höra hur utrikesministern
              ser på möjligheterna att få en fredsprocess värd namnet att komma
              i gång under den höst som vi är ordförande i EU.
            </seg>
            <seg n="29e6300b">
              Fru talman! Jag vill också kommentera Monica Greens anförande.
              Hon säger att nu när Sverige är ordförande ska vi gå ut på gator
              och torg och driva opinion. Jag tycker att det är bra om vi har
              en regering som inte ägnar sig åt att gå ut på gator och torg
              och driva opinion utan verkligen driver på i EU för att åstadkomma
              framgång och resultat när det gäller att få fredsprocessen att
              komma i gång.
            </seg>
            <seg n="65acb08d">
              Jag måste också säga att det var bra med det förtydligande som
              utrikesministern gjorde att avtalet Movement and Access ska genomföras
              fullt ut. Det är oerhört viktigt att vi inte får en utveckling
              där Västbanken blir en schweizerost, där ekonomisk utveckling
              inte blir möjlig och där förändring och välståndsutveckling haltar
              på grund av nya eller förändrade sätt att hantera just rörelsebegränsningar.
              Det är ett av de bekymmer som måste åtgärdas för att man ska kunna
              skapa välståndsutveckling, hopp och känslan av att det faktiskt
              händer någonting på marken. Bosättningar och rörelsebegränsningar
              är oerhört viktiga.
            </seg>
            <seg n="2a3f269d">
              Jag hoppas verkligen att vi ska få en utveckling som svarar upp
              mot vad israelerna önskar. Vi vet att israelerna vill ha fred.
              Israelerna vill ha fred, frihet och välståndsutveckling. Vi vet
              att palestinierna också vill ha fred, frihet, välståndsutveckling
              och ett eget land som får erkännande i omvärlden.
            </seg>
            <seg n="ce1c157b">
              Jag hoppas verkligen att vi ska kunna se att vi under hösten
              åtminstone har tagit steg i den riktningen och inte i en annan
              riktning, vilket också skulle kunna vara en möjlighet.
            </seg>
          </u>
          <note type="speaker" n="4a83011c">
            Anf. 5 Utrikesminister CARL BILDT (m):
          </note>
          <u who="carl_bildt_utrikesminister_w" xml:id="i-9c6e1090661e67be-1" n="8f1a9dd0">
            <seg n="0c3d4e10">
              Fru talman! Jag vet faktiskt inte om jag har så hemskt mycket
              att tillägga i den här debatten. Som Monica Green sade är det
              ett tydligt svar. Jag vet inte om det är möjligt att bli så mycket
              klarare och tydligare än vad jag har varit när det gäller den
              israeliska bosättningspolitiken i det här svaret eller för all
              del också i de officiella uttalanden som Europeiska unionen har
              gjort under de senaste månaderna.
            </seg>
            <seg n="ffc62cd7">
              Det kom ett mycket tydligt uttalande från utrikesministermötet
              i mitten på juni. Därefter har EU-ordförandeskapet som talesman
              för de 27 länderna gjort två mycket tydliga uttalanden den 21
              juli och den 3 augusti när det gäller den mer aktuella situationen,
              de mer aktuella händelserna, inom ramen för den politik som vi
              återigen bekräftade i samband med utrikesministermötet i mitten
              av juni. Positionen kan inte gärna bli mycket tydligare än vad
              den är.
            </seg>
            <seg n="226557e2">
              Men jag kan kanske ge några kommentarer till det allmänna läget.
              Vi har självfallet både förhoppningar och krav på att direkta
              fredsförhandlingar mellan israeliska och palestinska företrädare
              ska återupptas. Gazakriget har inneburit en väsentlig förändring
              av förutsättningarna, liksom de politiska förändringar som har
              skett framför allt på den israeliska sidan.
            </seg>
            <seg n="907a0e71">
              Det pågår nu ett omfattande diplomatiskt arbete för att skapa
              förutsättningar för detta. I centrum står de ansträngningar som
              görs av Obamaadministrationen och dess speciella sändebud senator
              Mitchell. Jag hoppas kunna tala med honom senare i dag om läget
              både inför de diskussioner som EU:s utrikesministrar ska ha här
              i Helsingfors i morgon och på lördag också på basis av vad Javier
              Solana som har varit nere i regionen de senaste dygnen har att
              säga men också inför den resa som jag vet att senator Mitchell
              ska göra till regionen under den kommande veckan.
            </seg>
            <seg n="afe7316e">
              Det som bör ske, hoppas jag, är att Israel gör de begränsningar,
              det stopp, i bosättningspolitiken som det internationellt nu ställs
              krav på. I utbyte mot detta, eller i det sammanhanget, kan det
              vara naturligt att de arabiska staterna återgår till en del av
              de kontaktinsatser och annat gentemot Israel som fanns tidigare
              för att vi ska visa en god vilja från bägge sidor och för att
              detta skulle kunna leda till att de direkta fredsförhandlingarna
              skulle kunna återupptas.
            </seg>
            <seg n="abe490a3">
              Det är många om, borde och skulle i mitt resonemang, men så är
              det i ett rätt osäkert läge. Men det är det som vi försöker från
              den europeiska unionen med mycket tydligt stöd också till de amerikanska
              fredsansträngningarna att åstadkomma. Det ställer krav på Israel
              när det gäller att upphöra med bosättningspolitiken, och där ska
              vi vara alldeles entydiga. Men det är självfallet också rimligt
              att arabstaterna i det sammanhanget rullar tillbaka en del av
              de restriktiva åtgärder gentemot Israel som man har vidtagit i
              samband med konflikterna framför allt under det senaste året och
              att vi börjar med att ta små steg för att möjliggöra en fredsprocess
              som sedan relativt snabbt skulle kunna föra fram mot ett fredsavtal.
            </seg>
            <seg n="270603b2">
              Jag säger detta utan att ha några alltför stora illusioner om
              att detta skulle vara vare sig enkelt eller omedelbart förestående.
              Det har förekommit stunder under de senaste två åren då jag har
              varit mer optimistisk än jag har anledning att vara i dag. Det
              visade sig att jag då hade fel. Jag hoppas att jag i min något
              mer dämpade optimism i dag kommer att ha fel åt det negativa hållet.
            </seg>
          </u>
          <note type="speaker" n="1ba8bfe9">
            Anf. 6 MONICA GREEN (s):
          </note>
          <u who="monica_green_f61c2d_w" xml:id="i-c2f53986249421d7-1" n="badd8a7a">
            <seg n="a881b75f">
              Fru talman! Tack så mycket! Jag uppskattar att Carl Bildt är
              saklig och besvarar våra inlägg på ett sakligt sätt. Det gjorde
              inte den centerpartistiska representanten här, utan hon pådyvlade
              mig saker som jag inte ens har sagt. Men jag uppskattar att utrikesministern
              håller detta på en saklig nivå. Det är bra, för det är det vi
              behöver. Vi behöver saklighet, vi behöver tydlighet och vi behöver
              nu på alla nivåer göra uttalanden och fatta beslut som gör att
              fredsprocessen kan fortsätta igen.
            </seg>
            <seg n="cad18874">
              Jag sade i mitt första inlägg att jag ibland tvivlar på om det
              verkligen är så att Israel vill ha fred. Det gör jag just för
              att man märker att så fort det blir något slags medieskugga ökar
              våldet och förtrycket mot palestinierna igen. Så fort man får
              minsta möjlighet att trycka till det palestinska folket gör man
              det. Bit för bit gör man det, precis som vi hörde här tidigare
              om att Palestina har blivit mindre och mindre och nu i stort sett
              är små öar och öppna fängelser som det palestinska folket ska
              få röra sig i. När man förtrycker ett folk så mycket och trycker
              det tillbaka på allt mindre ytor och minskar tillgången på mat
              blir det till slut ohållbart att leva ett normalt liv. Det gör
              inte många av palestinierna i dag. Man kan inte leva ett normalt
              liv. Man kan inte ens ta sig till skola och arbete. Man kan inte
              köpa mat. Vi har hört talas om mat och färska grönsaker som blir
              stående vid check points i flera dagar och blir för gammal och
              ruttnar. Vi hör otaliga sådana exempel på hur man förtrycker det
              palestinska folket. Vi måste på alla sätt och med alla medel visa
              vår avsky mot det och förmedla att så här kan man inte bete sig
              mot ett folk.
            </seg>
            <seg n="7d9835ff">
              Vi ska acceptera tvåstatslösningen, och det borde också Israel
              göra acceptera den tänkta gränsen, acceptera att här ska vi bo
              fredligt och vi ska komma överens som grannar. Man beter sig inte
              hur som helst mot sin granne, och man flyttar faktiskt inte in
              i sin grannes hus och säger: Nu ska jag bo här! Man är respektfull
              mot sina grannar. Det är därför som jag tvivlar på om Israel verkligen
              vill ha fred. Men, som sagt och som Carl Bildt också sade, vi
              ska vara optimistiska, och politik är ett sätt att tro på framtiden
              och att det är möjligt att förändra. Vi vill förändra med politiska
              medel i stället för med våld och krig. Det är därför vi använder
              oss av diplomati, politik och överenskommelser över gränserna
              genom FN och nu också genom USA, och mitt hopp står nu också till
              EU och att vi skulle kunna göra mycket mer nu när vi är ordförandeland.
            </seg>
            <seg n="59b60247">
              Eftersom Sverige har drivit frågan länge och vi nu vet att EU
              har samma uppfattning, samma tydliga uppfattning, om att detta
              inte kan fortsätta, kan vi också ta tillfället i akt att som ordförandeland
              i EU flytta fram positionerna och se till att fredsprocessen tar
              steg i rätt riktning.
            </seg>
          </u>
          <note type="speaker" n="4d1ba7ff">
            Anf. 7 BODIL CEBALLOS (mp):
          </note>
          <u who="bodil_ceballos_1a35e5" xml:id="i-6a0767eafac393e5-1" n="cbd88cd6">
            <seg n="99fd2e9a">
              Fru talman! Utrikesministern sade att han under hösten var optimistisk,
              och han lyckades till och med smitta mig med den optimismen. Men
              det tog ett abrupt slut under december månad när Gazakriget inleddes.
            </seg>
            <seg n="2568fd36">
              Monica Green frågar sig: Vill Israel egentligen ha fred? Det
              är klart att man måste fråga sig det, för att från den israeliska
              regeringens sida verkar det faktiskt inte som att landet vill
              ha fred med Palestina. Det verkar snarare som att man vill utplåna
              resterna av Palestina. Däremot vill israelerna ha fred. Det är
              jag övertygad om. Och palestinierna vill ha fred. Och många grupperingar
              israeler och palestinier tillsammans arbetar för att få fred i
              landet.
            </seg>
            <seg n="ff81b081">
              Det som jag oroar mig lite grann för är just de små eftergifterna
              som Israel gör som gör att vi blir positivt inställda, och så
              låter man dem komma fram med de här små eftergifterna samtidigt
              som de tar stora kliv åt det andra hållet. När vi nu ser på kartan
              hur det ser ut i Palestina de här små öarna som finns och tänker
              oss framtiden: Vad är det Israel och Palestina ska förhandla om?
              Är det helt enkelt bara överlevnad för några små enklaver med
              palestinier, eller är det så att Palestina kommer att få ett sammanhållet
              territorium? För de kan ju inte leva på det sätt som det förmodligen
              kommer att bli. Vi ser redan de här öarna och att man inte kan
              ta sig mellan olika orter i sitt eget territorium. Det viktiga
              är att inte världssamfundet ger sig och bara säger: Okej, om ni
              har kommit överens om det här så får det väl vara så!
            </seg>
            <seg n="df63cefc">
              Vi måste sätta större press också på Israel att faktiskt ge palestinierna
              ett territorium där det går att överleva. Annars kommer de att
              helt utplånas som stat i vilket fall som helst.
            </seg>
          </u>
          <note type="speaker" n="33db9647">
            Anf. 8 KERSTIN LUNDGREN (c):
          </note>
          <u who="kerstin_lundgren_d1a1de_w" xml:id="i-8bc1fa7147cd9596-1" n="8af7bca1">
            <seg n="cf361039">
              Fru talman! Det är naturligtvis oerhört viktigt att de små stegen
              går i rätt riktning och att vi inte släcker det hopp som möjligen
              kan finnas kvar efter allt det som har hänt. Historien talar inte
              så hoppfullt om alla avtal som har träffats och alla överenskommelser
              som inte har blivit vad man hoppats på. Därför är det viktigt
              att vi åtminstone nu försöker att lyfta blicken och förutsättningarna
              för att åtminstone tro att det kan komma i gång en fredsutveckling
              i ett läge där den israeliska regeringen har talat och handlat
              på ett sätt som får många att tvivla.
            </seg>
            <seg n="fb94030e">
              Men jag måste, fru talman, ändå knyta an till det som Monica
              Green sade. Det var inte min avsikt att vara oförskämd, att lägga
              orden i Monica Greens mun eller att vara osaklig. Det var mer
              en fråga om hur EU skulle agera, eller hur Sverige skulle agera
              som ordförande. För jag hörde, fru talman, Monica Green tala om
              att vi på alla sätt ska visa vår avsky. Men jag hörde inte vad
              hon krävde att regeringen skulle göra mer specifikt. Det är väl
              rimligt att vi inte har en regering som visar sin avsky. Som ordförandeland
              för EU är det viktigt att vi har en regering som kan samla EU
              och som kan åstadkomma resultat och inte bara visa en känsla.
              Det är därför jag valde att tolka Monica Green på det sätt jag
              gjorde.
            </seg>
            <seg n="fe6ff893">
              Det är viktigt, fru talman, att vi har en tydlighet, men vi måste
              också vara ansvariga som EU-ordförande.
            </seg>
          </u>
          <note type="speaker" n="51b88015">
            Anf. 9 Utrikesminister CARL BILDT (m):
          </note>
          <u who="carl_bildt_utrikesminister_w" xml:id="i-9c6e1090661e67be-2" n="8f1a9dd0">
            <seg n="421b5397">
              Fru talman! Jag har egentligen ingenting att tillägga. Jag tror
              att vi kommer att återkomma till denna fråga när vi kanske har
              lite större klarhet i huruvida vi har en fredsprocess eller inte.
            </seg>
          </u>
          <note type="speaker" n="1b57797e">
            Anf. 10 MONICA GREEN (s):
          </note>
          <u who="monica_green_f61c2d_w" xml:id="i-c2f53986249421d7-2" n="badd8a7a">
            <seg n="a1e06afc">
              Fru talman! Jag kan hålla med Carl Bildt om det. Vi får återkomma
              i den här frågan. Jag tror att vi måste lägga på ett kol under
              det här halvåret, för vi kan ju inte bara se på när israelerna
              förtrycker det palestinska folket mer och mer. Det har blivit
              värre och kan eskalera. Jag välkomnar alla uttalanden och fördömanden
              som kan göras när man vräker människor från sina hem där de har
              bott i över 50 år, när israeliska bosättare bygger på mark som
              de inte har rätt till och när man stänger in människor i öppna
              fängelser och bedriver apartheid mot det palestinska folket. Då
              måste vi, hela omvärlden, reagera mycket skarpt och tydligt.
            </seg>
          </u>
          <note n="760bf18e">
            Överläggningen var härmed avslutad.
          </note>
          <note n="06200c89">
            12 § Svar på interpellation 2008/09:586 om utvecklingen i Iran
          </note>
          <note type="speaker" n="5eb951cf">
            Anf. 11 Utrikesminister CARL BILDT (m):
          </note>
          <u who="carl_bildt_utrikesminister_w" xml:id="i-9c6e1090661e67be-3" n="8f1a9dd0">
            <seg n="8488be05">
              Fru talman! Bodil Ceballos har ställt ett antal frågor till mig
              avseende utvecklingen i Iran, principen om non-refoulement med
              särskild hänsyn till personer i Pakistan och Irak som eventuellt
              riskerar att återsändas till Iran och hur Sverige under ordförandeskapet
              i Europeiska unionen kommer att agera.
            </seg>
            <seg n="c6d8b5b7">
              Valrörelsen i Iran kännetecknades av en öppenhet vi inte sett
              i Iran tidigare. De fredliga protesterna mot valresultatet med
              krav på omval bemöttes emellertid av iranska säkerhetsstyrkor
              på ett sätt som strider mot flera grundläggande mänskliga rättigheter.
              Den våldsutveckling som följt på valet, med liv som gått till
              spillo, är oroande.
            </seg>
            <seg n="fd629488">
              Europeiska unionen ser allvarligt på detta liksom på uppgifter
              om att journalister, demonstranter, MR-försvarare, medarbetare
              och anhängare till övriga presidentkandidater har frihetsberövats.
              Sverige delar den oro som FN:s specialrapportörer om tortyr respektive
              MR-försvarare har uttryckt över rapporter om tortyr och övergrepp
              vid förhör som dessa fått utstå. Vidare är vi mycket oroade över
              att de massrättegångar som nu genomförs inte respekterar de mänskliga
              rättigheter som är grundläggande för ett rättvist rättegångsförfarande.
            </seg>
            <seg n="77c8d606">
              Europeiska unionen har under vårt ordförandeskap fortsatt att
              reagera starkt och tydligt mot de iranska myndigheternas brutala
              reaktion på fredliga demonstrationer, massarresteringar av oliktänkande
              och begränsningar i yttrande- och informationsfrihet som följt
              på valet.
            </seg>
            <seg n="05850519">
              Vidare är vi oroade över det fortsatta användandet av dödsstraff
              i Iran. Det svenska ordförandeskapet har gjort tre uttalanden,
              i vilka vi särskilt fördömer de kollektiva och storskaliga avrättningar
              som den senaste tiden har ägt rum.
            </seg>
            <seg n="38d53896">
              Fru talman! Bodil Ceballos kan vara förvissad om att Europeiska
              unionen kommer att fortsatt följa vad som sker i Iran med fängslade
              EU-medborgare och även medborgare i tredjeland samt pröva på vilka
              sätt vi bäst kan bistå dem och hävda deras rättigheter. Ett ordförandeskapsuttalande
              om rättegångarna mot anställda på EU-ambassader och en EU-medborgare
              som ägde rum efter valet gjordes den 8 augusti. Det är välkommet
              att samtliga dessa nu är frigivna mot borgen. EU förväntar sig
              dock att Irans rättsväsen också nu friar dem från de i grunden
              alldeles orimliga anklagelser som riktats mot dem.
            </seg>
            <seg n="7faa6938">
              Såväl Sverige som Europeiska unionen fäster stor vikt vid principen
              om non-refoulement. Vi stöder UNHCR:s ansträngningar att försvara
              denna, som är en för flyktingkonventionen grundläggande princip.
            </seg>
            <seg n="e0723101">
              När det gäller den norske medborgare som Bodil Ceballos frågar
              om vill jag börja med att påpeka att vad som tidigare sagts om
              medborgares mänskliga rättigheter självfallet även gäller i Pakistan
              och i andra länder. Sverige har varit i kontakt med norska myndigheter,
              men vi har inte fått någon förfrågan om assistans.
            </seg>
            <seg n="5ea9b8ea">
              Det bör understrykas vad gäller det i Irak belägna Ashraflägret
              att det inte rör sig om ett flyktingläger utan om en före detta
              militärbas på irakiskt territorium för den iranska gruppen Folkets
              mujaheddin. Jag har kommenterat den aktuella situationen rätt
              utförligt i mitt svar på riksdagsfråga 1159 av Kent Olsson. För
              att återknyta till Bodil Ceballos fråga kan jag notera att irakiska
              myndigheter vid ett flertal tillfällen åtagit sig att inte sända
              lägerinvånare till Iran mot deras vilja.
            </seg>
            <seg n="6e4227cb">
              Jag kan försäkra Bodil Ceballos att Sverige som ordförandeland
              i Europeiska unionen kommer att fortsätta påtala övergrepp mot
              mänskliga rättigheter och de demokratiska brister som det iranska
              systemet uppvisar.
            </seg>
          </u>
          <note type="speaker" n="db180659">
            Anf. 12 BODIL CEBALLOS (mp):
          </note>
          <u who="bodil_ceballos_1a35e5" xml:id="i-6a0767eafac393e5-2" n="cbd88cd6">
            <seg n="2e17f4e7">
              Fru talman! Jag vill börja med att tacka Carl Bildt för ett i
              grunden bra svar, även om jag tycker att inte alla frågor är besvarade.
            </seg>
            <seg n="9b5d660b">
              Anledningen till interpellationen är att Iran varit på tapeten
              vid flera tillfällen under sommaren. Det började med valet. Det
              var ett val som vi var många som hoppades skulle leda till en
              förändring och som skulle kunna innebära en förbättrad dialog
              med landet. Precis som utrikesministern säger var det en öppnare
              valrörelse, även om resultatet är att vi ännu inte vet vem som
              egentligen vann valet. Vi kommer förmodligen aldrig att få veta
              det heller. Precis som utrikesministern säger så slogs de fredliga
              demonstrationerna ned brutalt med både dödade och skadade förutom
              alla som fängslats och misshandlats i fängelserna. Det här är
              uppenbara brott mot de mänskliga rättigheterna, som Iran också
              förbundit sig att respektera.
            </seg>
            <seg n="ad624f77">
              För mig är det oacceptabelt att en stat behandlar sina medborgare
              på det sättet, och när det sker måste omvärldens svar vara klart
              och tydligt. Men vad gjorde då Sverige? Jo, vi skickade vår ambassadör
              till presidentinstallationen. Det förstår inte jag. Jag tycker
              att otydligheten inte kan bli större i det fallet. Vi legitimerar
              för hela EU:s räkning i det här fallet att de iranska säkerhetsstyrkorna
              behandlade medborgarna på det sätt som skedde.
            </seg>
            <seg n="d77f4dd0">
              Utrikesministern svarar att utvecklingen efter valet är oroande,
              att Sverige ser allvarligt på det och att vi delar FN-rapportörernas
              oro över rapporter om tortyr och övergrepp. Men är vi inte mer
              än oroliga? Vad bryr sig Irans regering om att vi ser allvarligt
              på det som skett och att vi är oroliga? Förmodligen inte särskilt
              mycket. Vi kunde ha markerat vårt avståndstagande mycket tydligare.
              Därför tycker jag att EU faktiskt inte har reagerat särskilt starkt,
              även om det är bra att ordförandeskapet har fördömt de många avrättningar
              som skett den senaste tiden.
            </seg>
            <seg n="66b958d7">
              Nästa stora fråga under sommaren har varit Ashraflägret. Upplysningsvis
              kan jag tala om för ministern att jag vet att det handlar om Folkets
              mujaheddins läger, men även individer i motståndsrörelser omfattas
              av de mänskliga rättigheterna. Dessutom handlar det om en grupp
              som avväpnats och lovats beskydd. Det är inte acceptabelt att
              irakiska styrkor stormar ett läger, dödar en del och kidnappar
              andra, och den humanitära situationen är under all kritik i lägret.
            </seg>
            <seg n="2df39067">
              För att veta vad utrikesministern faktiskt tycker har jag läst
              svaret på Kent Olssons fråga. Även när det gäller Ashraflägret
              följer Sverige och EU utvecklingen, och vi är oroade. Vi har talat
              med de irakiska myndigheterna om vikten av att respektera lägerinvånarnas
              mänskliga rättigheter. Men räcker det, och borde inte EU gjort
              det redan före den 28 juli, när lägret stormades?
            </seg>
            <seg n="26722670">
              Ministern säger att det är de irakiska säkerhetsstyrkornas ansvar
              att upprätthålla ordningen på Iraks territorium, och så är det
              naturligtvis. Men frågan är då om vi kan förvänta oss att Irak
              ska klara av det i nuläget efter år av väpnad konflikt och svåra
              motsättningar mellan olika grupper i landet.
            </seg>
            <seg n="80b85252">
              Med Iraks regering har Sverige, åtminstone i nuläget, goda relationer,
              och då blir ju följdfrågan på vilket sätt Sverige eller EU har
              erbjudit sig att hjälpa Iraks regering att hålla emot påtryckningarna
              från Iran i den här frågan. Irak har ju samtidigt många andra
              problem att brottas med också.
            </seg>
            <seg n="f581e9a1">
              Fru talman! Minoriteternas situation i Iran är värre än för övriga
              invånare. De drabbas av ett dubbelt förtryck. Efter presidentvalet
              har regimen nu också passat på att göra sig av med ett antal personer
              ur olika minoritetsgrupper genom allehanda anklagelser. I mitten
              av sommaren avrättades 13 balucher och därefter ett antal till.
              Det är därför mycket viktigt att vi också är mycket tydliga när
              det gäller principen att länder inte ska skicka tillbaka människor
              till länder där de riskerar dödsstraff eller att utsättas för
              tortyr.
            </seg>
            <seg n="7e28fc9c">
              Jag får återkomma till den här frågan i mitt nästa inlägg.
            </seg>
          </u>
          <note type="speaker" n="ce6b6f31">
            Anf. 13 Utrikesminister CARL BILDT (m):
          </note>
          <u who="carl_bildt_utrikesminister_w" xml:id="i-9c6e1090661e67be-4" n="8f1a9dd0">
            <seg n="06c60c48">
              Fru talman! Jag vet inte om jag har så mycket att tillägga i
              den här frågan heller. Om vi inskränker oss till Irak och Ashraf
              till att börja med säger Bodil Ceballos att man kan ifrågasätta
              om de irakiska myndigheterna har möjlighet att klara av de uppgifter
              de har vad gäller säkerheten på det irakiska territoriet.
            </seg>
            <seg n="665609a5">
              Det är alldeles riktigt att det pågår ett tillbakadragande av
              de internationella styrkorna från Irak. Vi har välkomnat detta.
              Jag vet inte om Bodil Ceballos menar att vi nu ska kräva att amerikanerna
              ska gå tillbaka in i Irak och svara för säkerheten. Jag tror inte
              att det vore helt lämpligt.
            </seg>
            <seg n="74e2b5fc">
              Det är alldeles korrekt att det brister i vissa hänseenden. Det
              har pågått, och pågår delvis fortfarande, konflikter inne i Irak
              mellan olika grupper. Vi har försökt ge de irakiska myndigheterna
              det stöd vi kan ge för att klara säkerheten, också när det gäller
              Camp Ashraf. De övertog ansvaret för detta. Det är inte orimligt
              att de gjorde det när de ska ha kontrollen över sitt lands territorium.
            </seg>
            <seg n="744bac32">
              Sedan ska de självfallet respektera de regler som finns för medborgerliga
              fri- och rättigheter. Det har vi också påpekat för dem. Vi försöker,
              med de begränsningar som självfallet finns, följa utvecklingen
              så noga som möjligt.
            </seg>
            <seg n="2893ffbf">
              Utvecklingen i Iran är en av våra allra största utmaningar på
              det utrikespolitiska området. Det gäller såväl den inre utvecklingen
              i landet och respekten för medborgerliga fri- och rättigheter
              som, självfallet, en del av de vidare utrikespolitiska frågeställningarna,
              nota bene kring den nukleära frågan.
            </seg>
            <seg n="8cbe6b3a">
              Jag har haft en relativt omfattande dialog med den iranska regimen,
              framför allt utrikesminister Mottaki, vid ett flertal olika tillfällen.
              Det har centrerats, som jag noterade i svaret, kring framför allt
              vad vi kan kalla konsulära frågor, när det gäller att de ska respektera
              EU-medborgare eller anställda på EU-ambassader. Vi har noterat
              vissa framsteg även om de, som jag påpekade, inte är fullständiga.
              Vi kommer att fortsätta den mycket tydliga dialog vi har haft
              med dem i dessa hänseenden.
            </seg>
            <seg n="a2990619">
              Vi har också varit mycket tydliga när det gäller inställningen
              till det som har inträffat efter presidentvalet. Vi har varit
              tydligare än någon annan ledande internationell aktör. De reaktioner
              vi har sett från vissa mer konservativt inriktade i den iranska
              regimen gentemot Europeiska unionen och gentemot olika medlemsländer
              inklusive Sverige visar att de signaler vi har sänt och det vi
              har sagt i alla fall har uppfattats där.
            </seg>
            <seg n="51895567">
              Sedan kan man alltid fråga sig: Vilka möjligheter har vi att
              påverka en utveckling som den i Iran? Möjligheterna är begränsade
              det ska vi inse. Men ett viktigt instrument som vi har är ambassaden
              i Teheran. Jag tillhör inte dem som företräder den, som jag tycker,
              helt felaktiga teorin att om någonting är fel tar man bort ambassadören
              eller stänger ambassaden. Det är då vi behöver den.
            </seg>
            <seg n="4c4a5a72">
              I själva verket har vår ambassadör berövats större delen av sin
              sommarsemester i och med att vi har bett honom vara kvar hela
              tiden och följa allting så uppmärksamt som möjligt, att vara närvarande
              på allt man över huvud taget kan vara närvarande på för att få
              alla de kontakter, all den insikt, all den information och alla
              de underrättelser man kan få angående vad som inträffar i och
              kring denna regim. Det har vi gjort i samarbete med andra EU-länder,
              och det tänker vi fortsätta att göra.
            </seg>
            <seg n="f733ba7b">
              Det är det instrument på plats som Sverige förfogar över i Teheran
              för att också hjälpa enskilda människor i konkreta fall, bortsett
              från de politiska uttalanden och de politiska deklarationer som
              vi gör, och också bortsett från den dialog på något högre nivå
              högre nivå åtminstone rent formellt som jag har med utrikesminister
              Mottaki i de här frågorna.
            </seg>
          </u>
          <note type="speaker" n="260a9ca3">
            Anf. 14 BODIL CEBALLOS (mp):
          </note>
          <u who="bodil_ceballos_1a35e5" xml:id="i-6a0767eafac393e5-3" n="cbd88cd6">
            <seg n="a545e67a">
              Fru talman! Jag kan börja med att tala om för utrikesministern
              att jag inte alls vill ha tillbaka utländsk trupp i Irak.
            </seg>
            <seg n="f4b73c84">
              Däremot ställde jag en konkret fråga, och det var vad den svenska
              regeringen kan göra för att hjälpa Irak att hålla emot påtryckningarna
              från Iran i den här frågan. Vad kan vi som stat, som EU-ordförande,
              göra för att hjälpa Irak i denna svåra övergångsperiod när de
              utländska trupperna har lämnat landet och de fortfarande inte
              har kontrollen över det egna territoriet?
            </seg>
            <seg n="9ee912af">
              Det handlar snarare om det: Vad kan vi göra rent konkret? Det
              räcker inte med att säga att vi har påpekat det för dem. Vi påpekar
              att de inte bör storma Ashraflägret, eller vi påpekar andra saker,
              men det handlar om detta: Vad kan vi konkret göra för att hjälpa
              Iraks regering i det här fallet?
            </seg>
            <seg n="2a1b3097">
              Jag har inte föreslagit att vi ska dra tillbaka vår ambassad
              i Bagdad. Däremot har jag ifrågasatt varför vår ambassadör befann
              sig på installationen av president Ahmadinejad. Att inte vara
              där hade varit ett tydligt avståndstagande eller en tydlig markering.
              Jag tycker inte att det fanns någon anledning för oss att skicka
              vår ambassadör dit.
            </seg>
            <seg n="4b642336">
              Jag vill återkomma till frågan om de många avrättade balucherna.
              Jag avslutade mitt förra inlägg med att säga att vi ska vara väldigt
              tydliga när det gäller principen att länder inte ska skicka tillbaka
              människor till länder där de riskerar dödsstraff eller att utsättas
              för tortyr. Så är fallet i det här lägret i Pakistan där flera
              personer riskerar att utlämnas till Iran, människorna i Ashraflägret
              etcetera.
            </seg>
            <seg n="441da52d">
              Men det här gäller oss själva också. I dag har jag fått oroande
              signaler om att det planeras en massutvisning av burundier från
              Sverige. Burundi är också ett land där staten inte kan garantera
              de återvändande flyktingarna skydd. Vi måste också tänka på hur
              vi själva agerar. Vi kan inte bara kräva det av andra, utan vi
              ska också tänka på hur vi agerar.
            </seg>
            <seg n="fb1934ea">
              Jag är mycket oroad över den utveckling som vi ser i Sverige,
              där vi skickar människor till andra länder och säger åt dem att
              det är deras sak och att det är deras regeringar som ska skydda
              dem när vi vet att de inte kan det.
            </seg>
            <seg n="6803d616">
              Sedan tycker jag att det är väldigt bra att regeringen och EU
              har protesterat mot dödsstraffen. Det är bra, om det är så som
              utrikesministern säger, att ni har varit mycket tydliga i kritiken
              och att det har gett någon form av genklang. Jag har bara inte
              sett vad det är som har hänt, vad det är för gensvar som Iran
              har gett i det här fallet.
            </seg>
            <seg n="a60ebda3">
              Det är väldigt bra om ni också lyfter fram minoriteternas utsatta
              situation i de här länderna i den dialog ni för med Pakistan,
              Iran, Irak, Afghanistan och många andra länder i det här området.
              Det är ju inte så att alla medborgare har samma värde i alla lägen
              för dessa länders regeringar. Då är det viktigt att vi visar att
              för oss är alla människor lika mycket värda, oavsett vilken grupp
              man tillhör, och att det är viktigt för våra relationer till de
              här länderna.
            </seg>
            <seg n="099a5c8b">
              Jag tycker också att det är positivt att Sverige har hört sig
              för med de norska myndigheterna om de behöver hjälp i fallet med
              den norske medborgaren. Om de nu anser att de inte behöver det
              kan vi inte göra så mycket mer, men vi har i alla fall frågat.
            </seg>
          </u>
          <note type="speaker" n="672ed8ff">
            Anf. 15 Utrikesminister CARL BILDT (m):
          </note>
          <u who="carl_bildt_utrikesminister_w" xml:id="i-9c6e1090661e67be-5" n="8f1a9dd0">
            <seg n="9dc9791a">
              Fru talman! Det som Bodil Ceballos säger om minoriteternas rättigheter
              är alldeles utomordentligt viktigt, och kanske speciellt viktigt
              i situationer som denna. När det är auktoritära regimer eller
              svaga stater och det uppstår konflikter är det ofta minoriteter
              som kommer i kläm först. Då har vi en skyldighet att göra det
              som vi kan det är inte alltid så mycket, ska sägas för att häva
              upp vår röst och försöka hjälpa. Det kan handla om balucher eller
              bahaier i Iran, för att ta två mycket konkreta exempel. Det kan
              också, för att ta ett annat konkret exempel, handla om olika kristna
              utsatta minoriteter som hamnar i gränsområdet mellan arabiska
              och kurdiska intressen i Irak just nu.
            </seg>
            <seg n="2332b85f">
              Det är väldigt viktigt att vi i direkta kontakter med myndigheter,
              både i Bagdad och i Teheran, kan understryka vad vi tycker i dessa
              fall. Det är därför viktigt med en diplomatisk närvaro. Vi öppnar
              nu det har kostat en hel del pengar en ambassad i Bagdad för att
              kunna vara närvarande och hjälpa Irak med alla de svåra stora
              frågor som landet står inför när man nu försöker, och nog kommer
              att lyckas förr eller senare, stå på egna ben. Det är inte perfekt,
              men vi ska vara där och försöka hjälpa till.
            </seg>
            <seg n="7858fc92">
              Vad gäller utvecklingen i Iran är det kanske inte så mycket att
              tillägga. Jag ska inte förhäva mig över vad vi har lyckats uppnå,
              för det är rätt marginellt, även om det är betydelsefullt för
              de enskilda individer som är berörda. Vi har fått en betydande
              erkänsla från ett antal EU-länder som vi har haft möjlighet att
              hjälpa genom den närvaro och den dialog som vi har haft.
            </seg>
            <seg n="005d1e5f">
              I det stora hela håller jag med om att det är marginellt. Varje
              insats för varje individ är marginell i de stora sammanhangen.
              Men det innebär inte att det är oviktigt att man gör det, även
              om man kanske inte påverkar den stora situationen. Jag tror att
              det kommer att bli beroende av andra, större utvecklingsskeden
              än dem vi diskuterar i dag.
            </seg>
            <seg n="182090e2">
              Det som närmast står på agendan när det gäller Iran är självfallet
              en dialog inte bara i den nukleära frågan utan i hela frågan om
              relationerna mellan Iran och det internationella samfundet. Den
              frågan blir mycket viktig under de närmaste veckorna och månaderna.
            </seg>
          </u>
          <note type="speaker" n="705d305e">
            Anf. 16 BODIL CEBALLOS (mp):
          </note>
          <u who="bodil_ceballos_1a35e5" xml:id="i-6a0767eafac393e5-4" n="cbd88cd6">
            <seg n="5e0656d6">
              Fru talman! Då måste jag återkomma lite grann till en av de frågor
              som inte besvarades och som jag ännu inte har tagit upp, och det
              är på vilket sätt utrikesministern tänker prioritera Iranfrågan
              under ordförandeskapet. Precis som ministern säger är det en av
              de allra viktigaste utrikespolitiska frågorna, därför att en stor
              del av världsfreden kanske ligger i att vi hittar en lösning eller
              en dialog med Iran. Det är naturligtvis inte lätt det skriver
              jag också i min interpellation. Det är hela tiden en balansgång
              när det handlar om Iran.
            </seg>
            <seg n="bde116b2">
              Ministern påpekar själv att detta kommer att vara viktigt under
              de kommande månaderna, och då vore det intressant att få veta
              vad som planeras i Iranfrågan. Det kommer ibland upp i EU-nämnden,
              men inte alltid.
            </seg>
            <seg n="ce165dac">
              Ministern nämnde också de kristna i Irak. Just nu pågår ett möte
              i Klara kyrka, som jag missar, om de kristna i Irak. Jag hinner
              kanske vara med en liten stund. Det är en fråga som har uppmärksammats
              hela sommaren, liksom utvisningarna av kristna till Irak. Man
              ska inte skicka tillbaka människor till länder där de riskerar
              fängelse, tortyr, dödsstraff etcetera, och vi vet att vi skickar
              tillbaka dem till ett land som inte klarar av att garantera deras
              säkerhet.
            </seg>
            <seg n="6bdbfd06">
              Det finns många sådana situationer, och egentligen borde regeringen
              kunna ta upp de här frågorna. Återvändandeavtal och sådant borde
              egentligen ligga under Utrikesdepartementet och inte någon annanstans.
            </seg>
          </u>
          <note type="speaker" n="91a4e4f2">
            Anf. 17 Utrikesminister CARL BILDT (m):
          </note>
          <u who="carl_bildt_utrikesminister_w" xml:id="i-9c6e1090661e67be-6" n="8f1a9dd0">
            <seg n="4fea324c">
              Fru talman! I den frågan kan jag bara säga att regeringen arbetar
              under lagarna. Lagarna är stiftade av riksdagen, och det ser ut
              som det gör. Sedan kan man tycka vad man vill om det. Man kan
              tycka att det är bra eller inte, men det har inte med saken att
              göra. Regeringen har att arbeta enligt lagarna.
            </seg>
            <seg n="f43fbd10">
              Jag vill inte hålla Bodil Ceballos borta från mötet i Klara kyrka
              alltför länge. Jag vill bara säga att Iranfrågan nog är en av
              de frågor som jag har ägnat mest uppmärksamhet under de senaste
              månaderna. Jag fruktar att det kommer att bli en av de frågor
              som jag kommer att få ägna mest uppmärksamhet under de kommande
              veckorna också.
            </seg>
          </u>
          <note n="760bf18e">
            Överläggningen var härmed avslutad.
          </note>
          <note n="094f22c1">
            13 § Svar på interpellation 2008/09:591 om hot mot tilltron till
            rättsstaten Sverige
          </note>
          <note type="speaker" n="50901a7c">
            Anf. 18 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-9c6e1090661e67be-7" n="61482c69">
            <seg n="e27be97e">
              Fru talman! Jan Lindholm har frågat mig om jag avser att vidta
              någon åtgärd
            </seg>
            <seg n="e9fab718">
              När det först gäller de frågor som mer specifikt avser den pågående
              brottsutredningen rörande mordet på dåvarande statsminister Olof
              Palme, så kan jag inte som minister kommentera eller styra hur
              denna brottsutredning bedrivs.
            </seg>
            <seg n="7b0d8323">
              Vad gäller Jan Lindholms frågor om preskription vill jag säga
              att jag är positiv till att avskaffa preskriptionen för vissa
              allvarliga brott, såsom mord. I dag är principen att alla brott
              preskriberas. I departementspromemorian Preskription vid allvarliga
              brott har föreslagits bland annat att preskriptionen avskaffas
              för vissa allvarliga brott. Ett flertal remissinstanser har varit
              positiva till en sådan förändring. Eftersom ett avskaffande av
              preskription för vissa brott innebär en principiell avvikelse
              från vad som gäller i dag förutsätter detta noggranna överväganden.
              Min ambition är att presentera ett förslag till ändrade preskriptionsbestämmelser
              under hösten.
            </seg>
          </u>
          <note type="speaker" n="24669891">
            Anf. 19 JAN LINDHOLM (mp):
          </note>
          <u who="jan_lindholm_e5f198_w" xml:id="i-9a63353005a9762e-0" n="c6d23ca2">
            <seg n="dbddaf0a">
              Fru talman! Jag har läst väldigt många berättelser på nätet,
              av ungdomar men även av äldre, om hur de uppfattar polisövergrepp.
              Många gånger är det berättelser om händelser på vägen hem från
              några vänner sent på natten, då man av en slump har råkat komma
              till en plats där polisen misshandlar någon. Berättarna är inte
              sällan måna om att rättvisa ska skipas, så de tar fram sina kameror
              och mobiltelefoner för att dokumentera det som sker för att sedan
              i en eventuell framtida rättslig prövning kunna bidra till en
              rimlig bedömning av om det våld som de har bevittnat är rätt eller
              fel.
            </seg>
            <seg n="3e673ff4">
              För de flesta av oss är allt våld fel. När sedan den person som
              har börjat dokumentera själv blir nedslagen och misshandlad av
              polisen enbart på grund av att hon eller han har råkat befinna
              sig på platsen och försökt bidra till bra förutsättningar för
              en saklig rättslig prövning senare förstår nog de flesta att den
              personen tappar tron på polisen och i förlängningen på själva
              rättsstaten.
            </seg>
            <seg n="c9be5c56">
              Min interpellation handlar om risken för att vår rättsstat tappar
              sin legitimitet. Jag tar upp några svenska fall som exempel men
              hänvisar även till brott mot demokratin i andra länder som har
              skapat myter som lett till att konspirationsteorierna växer. Anser
              ministern att det är helt okej att allt fler medborgare slutar
              tro på att det går att få en rättvis behandling i vårt land, eller
              är det ett problem?
            </seg>
            <seg n="5cf3f472">
              När jag under sommaren läste Sven Anérs senaste bok om Palmemordet,
              där författaren pekar ut en nu levande person som Palmes mördare,
              blev jag riktigt chockerad. Det är ju en domare i det svenska
              rättsväsendet som pekas ut en före detta polis. Jag tycker att
              det är anmärkningsvärt att inte rättsväsendet startar en förtalsprocess
              mot den här författaren. Anser inte ministern att domstolsväsendets
              trovärdighet tar skada av att en domare utpekas som grov brottsling,
              och växer inte den skadan om anklagelsen inte bemöts?
            </seg>
            <seg n="df57b861">
              Företag, banker och försäkringsbolag har ibland utpekats som
              bedragare som har förskingrat pengar eller lurat människor. De
              brukar omedelbart stämma den som förtalar dem om de anser att
              de har rent mjöl i påsen. Men ibland gör de precis tvärtom. Då
              bjuder de in till total genomlysning, granskning och öppenhet.
              Ingenting ska förtigas, utan allt ska upp på bordet. Då kanske
              det blir någon som får gå också, för det kanske fanns något bakom
              anklagelserna.
            </seg>
            <seg n="6ec8c43c">
              Jag begär inte att ministern ska gå in på några mordutredningar,
              ge direktiv eller ministerstyra absolut inte. Men ministern har
              till och med fått brev från medborgare som har krävt att Sven
              Anér ska lagföras, och hon har inte ens svarat på de breven såvitt
              jag vet.
            </seg>
            <seg n="9bdbeb0c">
              Förstår inte ministern att om makthavare bara tiger, oavsett
              vilka det nu är som sitter i regeringsställning, så drar många
              medborgare sina egna och tyvärr väldigt otäcka slutsatser? Det
              tror jag skadar tilltron till den svenska rättsstaten. Vore det
              inte bra att försöka göra något åt det?
            </seg>
          </u>
          <note type="speaker" n="da2f3e3c">
            Anf. 20 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-9c6e1090661e67be-8" n="61482c69">
            <seg n="61e02b5c">
              Fru talman! Nu gällde inte frågeställningarna påstådda övergrepp
              av polisen utan preskription och brottsutredningar. Självklart
              är kvaliteten i rättsväsendet och det sätt som olika myndigheter
              arbetar på avgörande för den tilltro och det förtroende som medborgarna
              har för rättssystemet. Det är något som vi hela tiden måste arbeta
              med och se seriöst på. Tron på rättsstaten är synnerligen central.
            </seg>
            <seg n="41e50e1b">
              Däremot kan naturligtvis inte statliga institutioner eller myndigheter
              ge sig ut i den allmänna debatten. I ett fritt och öppet samhälle
              skrivs det många böcker och artiklar, och man gör uttalanden av
              alla möjliga slag. Det är klart att det kan finnas synpunkter
              på det. Men det ligger i sakens natur att det inte är staten som
              går ut och agerar mot olika synpunkter. Tvärtom tror jag att garanten
              för tilltron till demokratin är den fria debatten, där man också
              får föra fram konspirationsidéer och de får bemötas.
            </seg>
            <seg n="39824be4">
              När det gäller mordet på statsminister Olof Palme har Sverige
              på ett mycket seriöst sätt arbetat för att också granska den brottsutredning
              som fortfarande pågår. Jag vill gärna påminna riksdagen om att
              Justitiekanslern har tittat på frågan. Vi har haft en juristkommission
              i slutet av 1980-talet, en parlamentarisk kommission, en granskningskommission
              och så vidare.
            </seg>
            <seg n="3d19cd51">
              Man har återkommande visat ett väldigt stort intresse för att
              granska de olika spåren och de insatser som har gjorts i utredningen.
              Det är på det sättet som man säkrar att arbetet bedrivs på ett
              riktigt sätt, och jag tycker att det är på den vägen som man ska
              arbeta.
            </seg>
            <seg n="115ccd08">
              Det är alltså inte så att inte olika fristående kommittéer och
              andra har synat polisutredning och ageranden i sömmarna på olika
              sätt.
            </seg>
            <seg n="7aee4620">
              Det är naturligtvis oerhört centralt att detta görs, för det
              är någonting alldeles fruktansvärt att en statsminister mördas
              i en demokrati som Sverige. Jag tror att vi alla fortfarande är
              chockade över att det kunde hända.
            </seg>
            <seg n="9dae809d">
              Likväl är det en brottsutredning som pågår.
            </seg>
            <seg n="59d6100d">
              Den andra delen av interpellationen, som jag har fått, handlar
              om: Är det rimligt att allvarliga brott som mord preskriberas?
            </seg>
            <seg n="215a00c2">
              Jag har då redovisat att vi har en utredning som vi har remissbehandlat.
              Jag har också berättat om min grundläggande syn i den här frågan.
            </seg>
            <seg n="5e5f6dfb">
              Jag tycker att vi med tanke på dagens teknik och med tanke på
              allvaret i brott som mord, och en del andra, faktiskt har skäl
              att lyfta preskriptionen. Vi arbetar med ett förslag i den frågan
              som jag inte i detalj vill presentera här i kammaren i dag.
            </seg>
            <seg n="925a2d65">
              När det gäller tillit generellt vill jag gärna säga att jag tycker
              att det är otroligt viktigt att arbeta med tilltron och rättssäkerheten
              i systemet. Man kan aldrig få ett perfekt system, men man måste
              anstränga sig.
            </seg>
            <seg n="4e5ed680">
              En viktig åtgärd som jag har vidtagit är att jag har tillsatt
              en utredning om bättre effektivitet och rättssäkerhet i förundersökningsförfarandet.
            </seg>
            <seg n="735676c4">
              Hovrättslagmannen Staffan Levén har ganska nyligen fått ett stort
              och brett uppdrag i avsikt att säkra kvalitet i brottmålsprocessen.
            </seg>
            <seg n="d91ebb58">
              I det här uppdraget ingår principiellt centrala frågor som tillämpning
              av objektivitetskravet, förundersökningsledarnas ansvar, metoder
              som de brottsutredande myndigheterna tillämpar för kvalitetssäkring
              och mycket annat.
            </seg>
            <seg n="fc1d57e5">
              Det här är en otroligt viktig genomgång. Det är bra längesedan
              detta gjordes, och jag tror att det är väldigt viktigt.
            </seg>
            <seg n="935ba514">
              Men jag har också när det gäller anmälningar mot polisers agerande
              haft mer än en utredning som har tittat på hur detta ska ske.
              Vi har också på åklagarsidan en särskild enhet som arbetar med
              de här frågorna. Så även här har riksdag och regeringar agerat
              för att säkerställa att människors kritik och frågor ska besvaras
              på ett sakligt och korrekt vis.
            </seg>
          </u>
          <note type="speaker" n="719ea4c9">
            Anf. 21 JAN LINDHOLM (mp):
          </note>
          <u who="jan_lindholm_e5f198_w" xml:id="i-9a63353005a9762e-1" n="c6d23ca2">
            <seg n="6e110cb4">
              Fru talman! Min interpellation handlar om tilltron till rättsstaten,
              som jag menar håller på att krackelera.
            </seg>
            <seg n="cd298f46">
              Ministern uttrycker en positiv inställning till att arbeta med
              att rättssäkerheten ska skärpas men svarar ändå inte på min konkreta
              fråga.
            </seg>
            <seg n="bdc10a59">
              Anser ministern att det är helt okej att allt fler människor
              slutar tro på att det går att bli rättvist behandlad i vårt land,
              eller anser ministern att det är ett problem? Det vore intressant
              att få ett svar på den frågan.
            </seg>
            <seg n="586d47fc">
              Eftersom det är rätt vanligt att ministrar, när de står här i
              kammaren, gömmer sig bakom att de i sin roll riskerar att fällas
              för ministerstyre har jag låtit riksdagens utredningstjänst granska
              den frågan.
            </seg>
            <seg n="acd0aaf9">
              De har bland annat tittat på regeringsformen ordentligt. Och
              de har tittat på vad konstitutionsutskottet har sagt de senaste
              15 åren vid de tillfällen då detta har tagits upp.
            </seg>
            <seg n="8649427b">
              Det är väldigt tydligt att vad det handlar om är att ministern
              härifrån talarstolen inte får uttrycka sig på ett sådant sätt
              att det kan uppfattas som ett direktiv till myndigheten. Så enkelt
              är det.
            </seg>
            <seg n="9cc7cbe2">
              Därför tycker jag att ministrarna, när de står i talarstolen
              här i kammaren, faktiskt inte lever upp till vad vi i riksdagen
              har rätt att kräva, nämligen att få svar på våra frågor när det
              blir knepigt.
            </seg>
            <seg n="4a3f9a99">
              Man kan mycket väl svara på mina frågor utan att utforma svaret
              så att det kan uppfattas som ett direktiv.
            </seg>
            <seg n="7faa00dc">
              Man kan mycket väl ha en uppfattning till exempel om huruvida
              det är rimligt att stenkastande ungdomar först kan bli dömda till
              24 månaders fängelse i en tingsrätt, att det därefter mildras
              till 20 månader i en hovrätt för att sedan i Högsta domstolen
              bli 4 månader.
            </seg>
            <seg n="c880bbb1">
              En minister kan alltså mycket väl uttrycka en åsikt om huruvida
              människor i samhället ska kunna uppfatta det som rent slumpartat
              vilka straff ett visst brott ger. I de fall jag har tittat på
              finns det ingen tillkommande bevisföring mellan de olika instanserna.
              Det är viktigt att man från regeringssidan och från oss politiker
              talar om ifall man tycker att det är rimligt att människor kan
              uppfatta rättsväsendet som mycket slumpartat.
            </seg>
            <seg n="095c9b97">
              Jag skulle också vilja fråga om material som finns i omlopp i
              samhället trots att det är hemligstämplat. Det används i flera
              olika fall för att bidra till mytbildningar vi har Osmo Vallo-fallet
              och en hel del andra fall, till exempel när det gäller oroligheterna
              i Göteborg. Om sådant material diskrediterar rättsväsendet, är
              det då inte rimligt att rättsväsendet uttalar sig om det? Är det
              rimligt att man håller tyst? Det är det jag är så orolig för.
            </seg>
            <seg n="b48f75c1">
              Jag tycker att regeringen och en minister borde kunna ha en uppfattning
              om huruvida det är ett bra debattklimat för en rättssäker stat.
              När den här informationen sprids bidrar den nämligen till att
              undergräva förtroendet för rättssamhället. Vem ska stå upp för
              rättssamhället om inte den högsta instansen, den minister som
              har ansvar för rättssäkerheten i landet, kan göra det?
            </seg>
          </u>
          <note type="speaker" n="61dd3ef4">
            Anf. 22 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-9c6e1090661e67be-9" n="61482c69">
            <seg n="e0760789">
              Fru talman! Den fråga som har ställts i interpellationen är inte
              om det är okej att fler människor inte tror på rättssystemet,
              som Jan Lindholm säger nu. Det är helt andra frågor som ställs
              i interpellationen, och jag besvarar det som står där.
            </seg>
            <seg n="11e5dbc1">
              Nu är detta en allmän fråga som man kan svara på utan att behöva
              en lång beredningstid, men det första jag skulle vilja säga är:
              Vilket belägg har Jan Lindholm för att allt fler människor anser
              att rättssystemet krackelerar? Det stämmer inte med de mätningar
              och undersökningar som jag har tagit del av, men det finns säkert
              undersökningar eller exempel som Jan Lindholm har.
            </seg>
            <seg n="e0328f1b">
              Även om det inte skulle vara så att det finns en ökning av misstron
              är det ett bekymmer om det så bara skulle vara enstaka människor
              som ifrågasätter rättstryggheten och rättssamhället självklart!
              Där har vi alla ett ansvar att faktiskt redovisa vilka lagar och
              regler som gäller och hur olika institutioner arbetar på ett seriöst
              sätt. Inte minst riksdagens ledamöter har ett mycket stort ansvar,
              eftersom riksdagen stiftar lagar.
            </seg>
            <seg n="a472e1d0">
              Jag blir väldigt förvånad över att i den här kammaren få höra
              att många uppfattar det som rent slumpartat vilken påföljd som
              döms ut i våra domstolar jag fick nästan för mig att interpellanten
              själv uppfattade det så. Det är ju ett förfärligt antagande. Jag
              menar att vi har en lagstiftning, straffskalor och en ganska god
              ordning i vårt rättssystem. Det betyder inte att det aldrig kan
              bli fel, men vi har ett väldigt bastant rättssystem.
            </seg>
            <seg n="f9d460f5">
              När saker ifrågasätts går inte domstolar, åklagare eller andra
              ut och för en debatt på Expressens insändarsida eller så. Man
              ger sig som institution inte ut och för diskussioner med enskilda
              författare och andra. Däremot brukar ifrågasättande av allvarligt
              slag leda till att man gör en granskning. Så är fallet när det
              gäller utredningen av Osmo Vallo-fallet, om jag inte minns fel.
              Det har granskats av en särskild utredare som också har gjort
              en väldigt noggrann genomgång. Jag tycker att genomgången är mycket
              tänkvärd, och den ligger till grund för åtgärder på olika nivåer
              för att säkra att människor inte ska utsättas för den typ av tveksam
              behandling som man tror och vet att Osmo Vallo utsattes för.
            </seg>
            <seg n="1c521d0b">
              Det är också mot den bakgrunden som jag har tillsatt en särskild
              utredning för att titta på vad vi kan göra för att höja kvaliteten
              och för att säkra ytterligare att det inte blir fel. För den enskilda
              personen som berörs av ett ärende i rättssamhället är det oerhört
              viktigt att allt går rätt till och att det granskas på ett sakligt
              sätt. Jag tror att det är mycket viktigare att man gör så än att
              man allmänt deltar i debatten.
            </seg>
            <seg n="377cde67">
              Omsorgen om oss ministrar från interpellanten är rörande. Det
              är ändå på det sättet att vi inte har rätt att diskutera pågående
              brottsutredningar. Den typ av samhälle där ministrar i parlamentet
              eller någon annanstans börjar diskutera hur polisen sköter sitt
              jobb och jag vet inte vad är en typ av samhälle vi inte vill ha.
              Vi vill ha självständiga myndigheter som arbetar utifrån lagar
              och med den professionalism de har. Vi vill inte ha ministerstyre.
              För mig är det alldeles självklart.
            </seg>
            <seg n="ce66e3df">
              Jag tycker att det är viktigt att myndigheterna arbetar utifrån
              de principer som riksdag och regering har lagt fast. Det är precis
              så det sker i dag. Det tror jag i längden ger det största förtroendet
              för rättsstaten.
            </seg>
          </u>
          <note type="speaker" n="6fe70411">
            Anf. 23 JAN LINDHOLM (mp):
          </note>
          <u who="jan_lindholm_e5f198_w" xml:id="i-9a63353005a9762e-2" n="c6d23ca2">
            <seg n="73d90002">
              Fru talman! Jag har i min interpellation i texten och två gånger
              här från talarstolen mycket tydligt talat om att jag absolut inte
              på något som helst sätt begär att ministern ska kommentera någon
              pågående brottsutredning. Jag har mycket noggrant låtit riksdagens
              utredningstjänst utreda vad detta betyder. Det går mycket bra
              att kommentera frågor utan att uttrycka sig så att det av myndigheten
              på något som helst sätt kan uppfattas som en styrande signal som
              skulle påverka deras verksamhet.
            </seg>
            <seg n="81263bc8">
              Det är tråkigt att ministern inte vågar diskutera interpellationen,
              och det är tråkigt att ministern väljer att inte läsa rubriken
              och förstå vad interpellationen handlar om. Interpellationen handlar
              om risken för vårt samhälles rättssäkerhet och att medborgarna
              i vårt samhälle slutar att tro på att det fungerar på ett rättvist
              sätt.
            </seg>
            <seg n="eefacb27">
              Ministern uttrycker också här i talarstolen att det skulle vara
              konstigt att man upplever saker som slumpartade i domstolar. Det
              vore då intressant, eftersom det inte är någon brottsutredning
              som pågår, att höra vad ministern tycker om att det kan inträffa
              nu råkar det ha inträffat att en människa eller en grupp människor,
              ett antal människor som döms för ett brott, i första instans kan
              få en dom, i nästa instans en helt annan dom och så småningom
              i Högsta domstolen en dom som avviker i mycket stor omfattning
              från den ursprungliga. Det finns ingen skillnad i bevisföringen.
            </seg>
            <seg n="2fd4a04f">
              Ta det som ett rent teoretiskt exempel! Jag har exempel där det
              har hänt. Hur ska människorna i samhället uppfatta det om inte
              som slumpartat?
            </seg>
          </u>
          <note type="speaker" n="137bf595">
            Anf. 24 Justitieminister BEATRICE ASK (m):
          </note>
          <u who="beatrice_ask_justitieminister_w" xml:id="i-9c6e1090661e67be-10" n="61482c69">
            <seg n="e5674e1f">
              Fru talman! Det är väl alldeles självklart att jag läser både
              rubriker och interpellationer. Jag har verkligen som ambition
              att svara på de frågor som ställs. En fråga som interpellanten
              ställde till mig var vilka åtgärder jag avser att vidta mot bakgrund
              av att vi närmar oss preskriptionstiden för mordet på Olof Palme
              och att inga nya initiativ tas.
            </seg>
            <seg n="98765b73">
              Det handlar definitivt om huruvida jag ska göra något för att
              lägga mig i en brottsutredning. Jag har valt att inte svara på
              den frågan, för jag ska inte lägga mig i brottsutredningar. Däremot
              har jag i mitt svar varit väldigt tydlig med att preskriptionsfrågan
              bereds inom Regeringskansliet och att jag tänker lämna ett förslag
              under hösten. Jag anser också att allvarliga brott som mord inte
              bör ha preskriptionstid, eftersom det är så viktigt att de kan
              redas ut. Vi kan i dag med ny teknik ibland lyckas lösa sådant
              som tidigare inte var möjligt.
            </seg>
            <seg n="aa545545">
              Det innebär ett principiellt förändrat förhållningssätt i lagstiftningen.
              Därför får man vara ytterst noggrann med de olika detaljfrågorna
              som kommer med anledning av det. Det är vi också.
            </seg>
            <seg n="4238f649">
              Den mer generella frågan som interpellanten tar upp handlar om
              idéer och synpunkter och den diskussion som alltid förs om olika
              brott i samhället och vad man ska göra åt dem. Uppenbarligen har
              interpellanten intrycket att det betyder att väldigt många människor
              ifrågasätter rättsstaten. Jag tror inte alls att det är på det
              sättet. Däremot finns det ett otroligt engagemang bland människor
              för att den som begår brott också ska lagföras. Därför diskuteras
              naturligtvis brott som inte är färdigutredda, där man inte har
              gått i mål, men också frågor som rör olika utredningar och annat
              som görs.
            </seg>
            <seg n="58c0719a">
              Det tolkar jag snarast som ett stöd för rättssamhället. Jag ser
              det som något positivt. Det finns mer att göra på det här området,
              men jag har nog inte samma bild av verkligheten som interpellanten
              har när det gäller tilltron till rättsstaten.
            </seg>
          </u>
          <note n="760bf18e">
            Överläggningen var härmed avslutad.
          </note>
          <note n="77a71858">
            14 § Svar på interpellation 2008/09:572 om kunskapsbegreppet
            och hur man bäst främjar kunskapsutvecklingen i skolan
          </note>
          <note type="speaker" n="b5c0c507">
            Anf. 25 Utbildningsminister JAN BJÖRKLUND (fp):
          </note>
          <u who="jan_bjorklund_utbildningsminister_w" xml:id="i-9c6e1090661e67be-11" n="de5adc0b">
            <seg n="2461b149">
              Fru talman! Louise Malmström har frågat mig om jag har definierat
              begreppet kunskap och om jag kan redovisa hur min politik främjar
              landets elevers kunskapsutveckling.
            </seg>
            <seg n="0c77ea45">
              Kunskapens natur är en av filosofins evighetsfrågor. Det vore
              förmätet av mig att under en interpellationsdebatt försöka döma
              av den. Det går inte att svara med en ordboksdefinition eller
              ens genom att läsa upp Nationalencyklopedins artikel om begreppet
              kunskap.
            </seg>
            <seg n="94bef1d0">
              I läroplanerna för grundskolan och gymnasieskolan görs det en
              åtskillnad mellan fyra olika former av kunskap: fakta, förståelse,
              färdighet och förtrogenhet. Som läroplanskommittén skriver i sitt
              betänkande Skola för bildning (SOU 1992:94) samspelar formerna
              med varandra och utgör varandras förutsättningar. Det ingår i
              skolans uppdrag att föra en aktiv diskussion om begreppet kunskap.
            </seg>
            <seg n="4c636e18">
              Den kunskapssyn som läroplanerna förmedlar är fullt förenlig
              med tydliga kunskapskrav. En rädsla för att ställa krav på eleverna
              och utvärdera vad de har lärt sig gynnar inte någon. Den aktuella
              forskningen visar tvärtom att framgångsrika skolor har höga förväntningar
              på sina elever med utgångspunkt i att alla har förutsättningar
              att lära och att det är skolans och undervisningens kvalitet,
              inte elevernas sociala bakgrund, som är avgörande för resultaten.
              De framgångsrika skolorna utvärderar kontinuerligt elevernas kunskaper
              och ger uppmuntran och belöning för ett väl utfört arbete.
            </seg>
            <seg n="39e51acb">
              Avslutningsvis, fru talman, menar jag att alla större reformer
              som regeringen genomför på skolområdet på ett eller annat sätt
              främjar elevernas kunskapsutveckling. Det är därför de genomförs.
            </seg>
          </u>
          <note type="speaker" n="6b631a1e">
            Anf. 26 LOUISE MALMSTRÖM (s):
          </note>
          <u who="louise_malmstrom_35e905_w" xml:id="i-c93a2e6d30d8deee-0" n="72d714cd">
            <seg n="1013549b">
              Fru talman! Jag vill börja med att tacka utbildningsminister
              Jan Björklund för svaret på min interpellation. Jag konstaterar
              att om denna debatt inte leder till något annat har den i alla
              fall lett till att utbildningsministern har tvingats försöka formulera
              sin kunskapssyn för sig själv.
            </seg>
            <seg n="c7a05e26">
              Jag har länge varit nyfiken på och uppriktigt intresserad av
              hur utbildningsministern tänker kring de här frågorna, eftersom
              jag tycker mig i regeringens utbildningspolitik se många korta
              och som jag bedömer det rätt så populistiska utspel. Ibland är
              det kring självklarheter som alla är överens om, ibland med rena
              stolligheter som innehåll.
            </seg>
            <seg n="46e15f34">
              Framför allt saknar jag långsiktigheten och den röda tråden.
              Jag misstänker att det har att göra med att grunden på något sätt
              saknas. När man inte är trygg i sin egen syn på kunskap och lärande
              är det lätt att stoppa fingret i luften och känna åt vilket håll
              det blåser, kalla det för sunt förnuft och sedan slå lite i blindo.
              Allt landar inte fel. Som bekant hittar även blinda hönor korn
              ibland.
            </seg>
            <seg n="5bf022cb">
              Fru talman! Därför blir jag glatt överraskad när jag hör Björklund
              referera till de fyra f:en. Det betyder ändå att han har kommit
              en bit på väg i själva teorin. Jag blir också glad när han poängterar
              tydliga krav, tät uppföljning och höga förväntningar på eleverna.
              Där prickar han också in några viktiga förutsättningar för kunskapsutveckling
              hos landets elever.
            </seg>
            <seg n="0f33ca48">
              Jag skulle kunna fylla på med en rad andra viktiga förutsättningar,
              men det tillåter inte en kort interpellationsdebatt. Jag får väl
              återkomma till det vid annat tillfälle.
            </seg>
            <seg n="9488aa34">
              Hur som helst: Björklund är en bit på väg i teorin. I praktiken
              tycker jag dock att utbildningsministern agerar väldigt annorlunda.
              Ett exempel är den gymnasieskola han drev fram. Den har många
              poänger, men den delar upp f:n och skapar en faktainriktning och
              en färdighetsinriktning och stänger dörrar för dem som vill skaffa
              sig de kunskaper man behöver i ett modernt arbetsliv och i vardagen,
              trots att pedagogisk forskning är överens om att det är fel väg
              att gå.
            </seg>
            <seg n="071dd7f8">
              Ungefär så här uttrycker sig till exempel Wenestam och Rosendal:
              En erfarenhet måste, för att vara källa till ny kunskap som leder
              till nya handlingar, erfaras på ett medvetet sätt av den lärande.
              Man måste göra något med sin medvetenhet, annars riskerar den
              att bli enbart en upprepning av ett handlingsmönster.
            </seg>
            <seg n="f4d9fd3f">
              Så här säger Hedin och Svensson alla de här är alltså professorer
              eller liknande i pedagogik: I diskussioner ställs ofta teori mot
              praktik. Detta är en ofruktbar motsättning. Snart sagt alla mänskliga
              aktiviteter har såväl praktiska som teoretiska inslag. Det slutliga
              beviset på att man förstår något är att man har integrerat teori
              och praktik.
            </seg>
            <seg n="c5722426">
              Jag har flera exempel där Björklund gör tvärtemot vad han nu
              står här och ger sken av han förespråkar övervakningskameror i
              skolorna och att hämta elever som inte kommer till skolan med
              polis. Det är inte, Jan Björklund, att visa att man har höga förväntningar
              på eleverna. Att införa ett nytt betygssystem där det saknas en
              rad kriterier är inte att visa tydlighet när det gäller kunskapskraven.
              När det gäller den täta uppföljningen är den avgörande under förutsättning
              att man använder sig av den information den ger. Att mäta för
              att sortera är inte kunskapsfrämjande. Det är bara om man vidtar
              åtgärder och satsar utifrån det man får veta som det kan ge resultat.
            </seg>
            <seg n="1e921626">
              Därför undrar jag: Varför säger Björklund en sak och gör någonting
              helt annat?
            </seg>
          </u>
          <note type="speaker" n="f9d43d4d">
            Anf. 27 Utbildningsminister JAN BJÖRKLUND (fp):
          </note>
          <u who="jan_bjorklund_utbildningsminister_w" xml:id="i-9c6e1090661e67be-12" n="de5adc0b">
            <seg n="ac7e771b">
              Fru talman! Louise Malmström konstaterar inledningsvis att vi
              har samma kunskapssyn, men sedan återkommer i Louise Malmströms
              inlägg den mer flummiga syn som så många socialdemokrater har.
            </seg>
            <seg n="f0f2033d">
              När det gäller övervakningskameror tycker jag att dagens lagstiftning
              är bra. Jag såg att Thomas Bodström, Louise Malmströms partikamrat,
              skulle motionera om att öka antalet kameror i skolorna. Jag tycker
              att dagens lagstiftning är bra på den punkten och finner alltså
              ingen anledning till en sådan ändring, men den diskussionen får
              väl Louise Malmström ta i sitt parti.
            </seg>
            <seg n="f42e6ddd">
              När det gäller gymnasieskolan hävdar Louise Malmström att alla
              forskare är överens om att regeringens reform är dålig. Om Louise
              Malmström kan namnge några forskare som hävdar att regeringens
              gymnasiereform är dålig ska jag namnge rätt många som tycker att
              den är bra. Hon får gärna förtydliga detta. Det är så oerhört
              lätt att stå här och vara svepande och säga att alla forskare
              är överens.
            </seg>
            <seg n="aeb5def6">
              Så är det inte, Louise Malmström. Det är klart att vi bygger
              våra skolreformer både på vetenskap och på beprövad erfarenhet.
              Självklart gör vi det. Men det är faktiskt så att Sveriges och
              världens skolforskare inte är överens. Du kommer att hitta rätt
              många skolforskare och pedagoger, om vi avgränsar det till det,
              som är motståndare till betyg och som stöder Socialdemokraternas
              linje. Men du kommer även att hitta många som är för betyg och
              som stöder den borgerliga regeringens linje.
            </seg>
            <seg n="67e06786">
              I humanistisk forskning, Louise Malmström, finns det sällan en
              enda saliggörande sanning. Det kan finnas inom matematik eller
              naturvetenskap, men i humanistisk forskning finns det inte. Det
              finns olika teser och hypoteser, och man prövar sig fram. Ibland
              är kanske alla överens om något man tycker är självklart, men
              en hel del saker kommer man fram till olika slutsatser kring.
              Så stå inte och försök mästra mig om att alla forskare skulle
              vara överens i betygsfrågan, för så är det inte, Louise Malmström.
            </seg>
          </u>
          <note type="speaker" n="d72b86c7">
            Anf. 28 LOUISE MALMSTRÖM (s):
          </note>
          <u who="louise_malmstrom_35e905_w" xml:id="i-c93a2e6d30d8deee-1" n="72d714cd">
            <seg n="6fbe9d75">
              Fru talman! Jan Björklund kan raljera kring flummighet om han
              vill, men jag sade inte och det kan han läsa i protokollet sedan
              att hela gymnasiereformen är dålig. Jag tycker att många delar
              i gymnasiereformen är bra, och jag är själv en av dem som försökte
              driva fram dessa delar under den förra mandatperioden.
            </seg>
            <seg n="3aa99647">
              Jag sade inte heller att alla forskare är överens om att gymnasiereformen
              var dålig, utan jag sade att forskningen lutar åt att man ska
              ha så mycket teori och praktik som möjligt tillsammans. Jan Björklund
              sade ju själv i sitt interpellationssvar att det var viktigt att
              sammanlänka fakta, förståelse, färdigheter och så vidare.
            </seg>
            <seg n="a8507e77">
              Jan Björklund antyder redan i sitt första svar att jag och mitt
              parti skulle vara rädda för att ställa krav på elever och utvärdera
              hur väl lärare lyckas skapa ett klimat som gynnar elevernas kunskapsutveckling.
              Detta är rent nonsens. Jag vill däremot gärna diskutera hur man
              gör detta bäst och hur stor tilltro man ska ha till pedagogernas
              egen skicklighet och förmåga att bedöma var det behövs extra stöd.
            </seg>
            <seg n="ba5356c4">
              Jag vill också veta vad det evinnerliga testandet och Björklunds
              disciplinåtgärder får för andra effekter på lärandeprocessen hos
              eleverna. Vi vet till exempel att ökad press och olika former
              av bestraffningar och hot påverkar lärandeprocessen negativt.
              Möjligen kan sådana metoder ge tysta och rädda elever som rapar
              upp fakta utantill, men det är inte vad vi menar med lärande,
              varken du eller jag hoppas jag.
            </seg>
            <seg n="0e33c0d2">
              Jag är heller inte ensam om att vara kritisk. Jag gjorde ett
              litet experiment och rotade i min egen lilla tidningshög hemma.
              Jag bläddrade igenom det som låg där som handlade om pedagogik.
              Jag behövde inte leta särskilt länge förrän jag hittade en artikel
              i Pedagogiska magasinet där Olle Holmberg talar om en ohållbar
              lärarutbildning som inte är för framtiden utan är en nostalgitripp.
              Jag bläddrade vidare: Björklunds betygshets leder fel, säger Hans-Åke
              Scherp, docent i pedagogik vid Karlstads universitet. Jag läser
              också i tidningen Alfa, en tidning för svenska- och SO-lärare,
              att forskare är skeptiska till proven i trean.
            </seg>
            <seg n="caec356a">
              I princip varenda tidskrift eller artikel som på något vis behandlar
              Jan Björklunds politik sågar delar av den. Då undrar jag om Jan
              Björklund är immun mot all denna kritik som riktas mot hans politik
              och hur många gånger utbildningsvetenskapliga forskare och pedagoger
              tvingas ropa att han har fel innan han är beredd att ompröva politiken.
              I synnerhet om han, som i interpellationssvaret, säger att han
              delar den syn på kunskap som står i läroplanerna borde det vara
              hög tid att ompröva själva politiken.
            </seg>
          </u>
          <note type="speaker" n="85b74444">
            Anf. 29 Utbildningsminister JAN BJÖRKLUND (fp):
          </note>
          <u who="jan_bjorklund_utbildningsminister_w" xml:id="i-9c6e1090661e67be-13" n="de5adc0b">
            <seg n="f0e5ccba">
              Fru talman! De forskare som Louise Malmström namnger finns. De
              är högljudda i debatten. Jag möter dem av och till. Det är de
              forskare som, liksom Louise Malmström, har skapat den gamla skolpolitiken
              som har misslyckats. Den politiken har man prövat, och den har
              misslyckats. Resultaten i svenska skolor har sjunkit. Vi har svårt
              att rekrytera lärare till skolorna. Det är låg status på yrket.
              Avhoppen från gymnasiet är jättehöga. Visst finns det många forskare
              som har stått bakom den politiken. Ännu mer har Socialdemokraterna
              gjort det, ihop med sina stödpartier.
            </seg>
            <seg n="e22caf5b">
              Vi lägger om den politiken nu. Jag kan också namnge några forskare
              Martin Ingvar, Grosin och allt vad de heter men det är väl inte
              intressant att se hur många forskare vi kan räkna upp här. Det
              vi behöver diskutera är politikens innehåll.
            </seg>
            <seg n="b8706eb7">
              Alla ungdomar vill inte bli akademiker, Louise Malmström. Alla
              kan förmodligen inte heller bli akademiker. Samhället fungerar
              inte om alla blir akademiker. Vi måste också ha yrkesutbildningar
              i vårt land. Vi måste uppvärdera yrkesutbildningarna. Hur kan
              det komma sig att ditt eget parti som kallar sig ett arbetareparti
              har ett sådant totalt förakt för yrkesutbildningar? Det är det
              som är så märkligt. Är det något kvardröjande förakt för studentmössan
              som gör att alla ska ha exakt samma utbildning på gymnasiet, annars
              är det inte jämlikt och rättvist? Ni måste lämna 70-talet, Louise
              Malmström!
            </seg>
            <seg n="79cb4d39">
              Den politik för gymnasiet som ni har drivit har lett till att
              mängder av ungdomar hoppar av ungdomar som vill lära sig ett yrke
              och gå en yrkesutbildning. Men ni kräver att de ska bli akademiker
              på köpet. Då hoppar de av, för de orkar inte med. Är det inte
              bättre att de går färdigt, får en yrkesexamen och blir anställningsbara?
            </seg>
            <seg n="abde6516">
              Vi har en mycket hög ungdomsarbetslöshet i Sverige jämfört med
              andra länder. Louise Malmström kommer kanske snart att säga att
              det är den borgerliga regeringens fel, men jag lovar att vi hade
              det även på den gamla regeringens tid. Vi har strukturellt högre
              ungdomsarbetslöshet, och en viktig orsak är att vi har försummat
              yrkesutbildningarna. Vi tvingar yrkeseleverna att läsa in akademiska
              kunskaper vilket gör att de hoppar av, och den som har hoppat
              av har väldigt svårt att få jobb.
            </seg>
            <seg n="6359175d">
              Vi måste lägga om utbildningspolitiken, Louise Malmström. Lämna
              70-talet bakom dig!
            </seg>
          </u>
          <note type="speaker" n="be1c8596">
            Anf. 30 LOUISE MALMSTRÖM (s):
          </note>
          <u who="louise_malmstrom_35e905_w" xml:id="i-c93a2e6d30d8deee-2" n="72d714cd">
            <seg n="f0ccc027">
              Fru talman! Ska man tro på dem jag just citerade innebär det
              att vi återvänder till 1800-talet.
            </seg>
            <seg n="bdf5f014">
              Det är ni som har ett stort förakt för yrkesutbildningar. Ni
              skapar en gymnasieutbildning light där eleverna får lära sig saker
              som inte räcker för att de ska bli anställningsbara. För de blir
              ju inte anställningsbara.
            </seg>
            <seg n="281251b8">
              Ingen har någonsin sagt att vi eller någon annan tror att alla
              vill bli akademiker. Vi vill ha en utbildning som ger möjlighet
              att fortsätta utbilda sig, antingen inom yrkesområdet eller inom
              det akademiska.
            </seg>
            <seg n="5abf93f9">
              Det är heller inte så enkelt som Jan Björklund vill framställa
              det, att vissa tycker si och andra så bland forskarna. Möjligen
              kan Jan Björklund hänvisa till någon hjärnforskare som hävdar
              nedsatta funktioner i delar av hjärnans hjässlob för dem som har
              svårt för matematik för att få stöd för några av sina teser, men
              då bryter han å andra sidan mot det han själv säger i interpellationssvaret,
              nämligen utgångspunkten att alla har förutsättningar att lära
              och att det beror på miljön och inte på individen om man lyckas.
            </seg>
            <seg n="19dd08a2">
              Det finns en del teorier kring lärande och kunskap, även om lärsituationer
              aldrig kan renodlas utifrån sådana teorier. Jag tycker att många
              av utbildningsministerns förslag verkar bygga på de behavioristiska
              tankegångarna. För behavioristerna är det det yttre beteendet
              som är relevant. Man tänker på Pavlovs hundar, på stimuli och
              respons. Tänkande och reflexion lämnas helt därhän. Bestraffningar
              ges utan att man förstår varför. För mig hör inte det här hemma
              i dagens kunskapsskola, Björklund. De allra flesta utbildningsvetenskapliga
              forskare har lämnat det renodlat behavioristiska bakom sig för
              årtionden sedan.
            </seg>
            <seg n="3795247d">
              Man kan också skilja mellan kvantitativ, ytinriktad kunskap och
              kvalitativ, djupinriktad. Om man omfattas av det förstnämnda ser
              man kunskap som en produkt som man kan förmedla och eleverna som
              mer eller mindre tomma tunnor som ska fyllas. Annars ser man det
              som en process som sker hos varje individ. Den ser olika ut och
              beror på omgivande faktorer. Det skulle vara spännande att höra
              hur du tänker om det, men det får vi ta en annan gång.
            </seg>
            <seg n="ae8be790">
              Om du verkligen vill främja landets elevers kunskapsutveckling
              är det dags att reflektera över vad som verkligen kan främja lärande
              och underlätta för en kunskapsskola som bygger på 2000-talets
              kunskapssyn. Allt annat är flummigt, Björklund.
            </seg>
          </u>
          <note type="speaker" n="bd97135c">
            Anf. 31 Utbildningsminister JAN BJÖRKLUND (fp):
          </note>
          <u who="jan_bjorklund_utbildningsminister_w" xml:id="i-9c6e1090661e67be-14" n="de5adc0b">
            <seg n="8167384c">
              Fru talman! Jag är glad att Louise Malmström är så tydlig, för
              socialdemokraterna nu för tiden brukar vara väldigt luddiga med
              vad de tycker i skolfrågor. Jag tycker att det är bra att Louise
              Malmström står upp för de här idéerna. Jag önskar att ditt parti
              kunde vara lika tydligt som du är. Då får vi en tydlig skolpolitisk
              debatt.
            </seg>
            <seg n="b2321f4f">
              Jag uppfattar att de som ska företräda ditt parti i de här frågorna
              bara duckar när vi diskuterar. Ena dagen tycker de som jag därför
              att de inte vill ha debatt. Nästa dag kritiserar de mig lite grann,
              men när jag svarar tycker de som jag egentligen. De vågar liksom
              inte ta debatten.
            </seg>
            <seg n="381405fe">
              Jag tycker att det är bra att Louise Malmström tar debatten.
              Låt oss i valrörelsen ta debatten om vi ska ha betyg i skolan,
              om vi ska ha yrkesutbildningar, om vi ska ha disciplin i skolan
              eller inte. Du kritiserade alla de disciplinära bestämmelser vi
              inför, men gå till val på att ta bort dem då! Lova mig det! Lova
              mig att göra det, så tar vi den debatten.
            </seg>
            <seg n="aec3940d">
              Jag tror nämligen att det socialdemokratiska partiet inte har
              någon aning om vilken fot man ska stå på i skolfrågan. Jag välkomnar
              om man nyktrar till, men det är klart att det blir tydligare för
              väljarna om man driver Louise Malmströms linje så det uppskattar
              jag.
            </seg>
          </u>
          <note n="760bf18e">
            Överläggningen var härmed avslutad.
          </note>
          <note n="bdb9aedf">
            15 § Svar på interpellation 2008/09:587 om dubbelgranskning av
            nationella prov med anledning av ökad betygsinflation
          </note>
          <note type="speaker" n="e2ad1eae">
            Anf. 32 Utbildningsminister JAN BJÖRKLUND (fp):
          </note>
          <u who="jan_bjorklund_utbildningsminister_w" xml:id="i-9c6e1090661e67be-15" n="de5adc0b">
            <seg n="fee25b57">
              Fru talman! Mats Pertoft har frågat mig vilka belägg jag stöder
              min bedömning att det förekommer en betygsinflation i Sverige
              på och om jag har tagit initiativ till att beräkna kostnaden för
              uppdraget att dubbelrätta 10 procent av de nationella proven.
            </seg>
            <seg n="212d6f8f">
              Statens skolinspektion, och tidigare Statens skolverk, har många
              gånger i sin inspektionsverksamhet konstaterat att det finns stora
              brister i skolornas arbete med bedömning och betygssättning och
              att likvärdigheten mellan skolor när det gäller betygssättning
              är otillräcklig. Till detta kommer olika rapporter om betygsinflation,
              nu senast rapporten av Magnus Henrekson och Jonas Vlachos som
              Mats Pertoft själv nämner i sin interpellation. Även Christina
              Wikström, forskare vid Umeå universitet, har visat att betygssättningen
              blivit alltmer generös över tiden. Det gäller generellt på alla
              skolor.
            </seg>
            <seg n="0722ecca">
              I rapporten som Mats Pertoft nämner i sin interpellation kommenterar
              Skolverket betygsinflationen utifrån att den genomsnittliga betygspoängen,
              i gymnasieskolan märk väl, har varit i det närmaste konstant de
              senaste fem åren. I andra sammanhang har Skolverket samtidigt
              bekräftat att andelen elever med toppbetyg har ökat, även om betygen
              har stabiliserats de allra senaste åren. Dock är situationen annorlunda
              i grundskolan där det har skett en betydande ökning av meritvärdet
              under en följd av år.
            </seg>
            <seg n="8b1ab9a6">
              Sammantaget menar jag att det finns många tecken på olika typer
              av problem när det gäller bedömning och betygssättning. Till exempel
              har Skolverket visat att det förekommer skillnader mellan resultat
              på nationella prov i ett ämne och ämnesbetyget för samma elev.
              Vissa skillnader på elevnivå är naturliga på grund av de nationella
              provens roll och syfte, men Skolverket visar på systematiska avvikelser
              på skolnivå som måste undersökas närmare.
            </seg>
            <seg n="269a8712">
              Jag anser att problemen med en likvärdig bedömning och betygssättning
              till stor del handlar om att kursplaner och betygskriterier är
              för otydliga och lämnar för stort tolkningsutrymme vid bedömningen
              av elevernas kunskaper. Regeringen vidtar en rad åtgärder för
              att komma till rätta med problemen. En ny och mer nyanserad betygsskala
              införs och betygskriterier ska förtydligas. Grundskolans kursplaner
              ska ses över i syfte att ge dem en mer ändamålsenlig struktur
              och ett mer konkret innehåll. Regeringen har uppdragit åt Skolverket
              att utarbeta förslag till nya kursplaner för grundskolan och att
              formulera nya tydliga kunskapskrav för tre av de godkända betygsstegen
              i årskurs 9. Skolverket kommer också att få i uppdrag att föreslå
              nya ämnesplaner för gymnasiet. Där ingår också att föreslå nya
              kunskapskrav för tre av de godkända betygsstegen. Fler nationella
              prov införs, och en viss andel av dessa ska kontrollrättas av
              Skolinspektionen. Verksamheten ska utvärderas efter tre år.
            </seg>
            <seg n="f9ebd78e">
              I uppdraget till Skolinspektionen framgår att myndigheten får
              använda högst 20 miljoner kronor för central rättning av nationella
              prov.
            </seg>
          </u>
          <note type="speaker" n="09a82b31">
            Anf. 33 MATS PERTOFT (mp):
          </note>
          <u who="mats_pertoft_1285bf_w" xml:id="i-c0484c21b77cffde-0" n="16150806">
            <seg n="6a4a94bd">
              Fru talman! Tack för svaret! Det här är en oerhört viktig fråga.
              Vad man än må tycka om betyg är rättvisa betyg oerhört viktiga,
              inte minst ur ett elevperspektiv. Betygen är ju de urvalsinstrument
              som vi använder för vidare utbildning. Då är det otroligt viktigt
              att eleverna kan lita på att de är korrekta, jämförbara, motsvarar
              kunskaper och så vidare. Det är en anledning till att Miljöpartiet
              har ställt sig bakom att använda avgångsbetygen som ett urvalsinstrument.
            </seg>
            <seg n="5db45b42">
              Det är otroligt viktigt att veta vad som är fel. Det är också
              viktigt att vara noggrann och att det vi går vidare på är forskningsbaserat.
              Själva sakfrågan tror jag att vi är ganska överens om.
            </seg>
            <seg n="34be3eb7">
              Det som förvånade mig i den här hanteringen var när jag såg vad
              Skolverket har yttrat, för de har faktiskt sagt för ett halvår
              sedan, i december 2008, att betygsinflation inte förekommer. Samma
              dag som debattartikeln stod i Dagens Nyheter, den 17 augusti,
              om jag inte minns fel, lyssnade jag på utbildningsministern i
              Studio Ett där han menar att betygsinflation har förekommit kontinuerligt
              ända sedan det nya betygssystemet infördes. Då blir jag ändå förvånad.
              Ett så onyanserat ställningstagande, att säga att det har pågått
              en betygsinflation ända sedan vi införde det målstyrda betygssystemet,
              tycker jag är lite anmärkningsvärt att höra från en minister.
            </seg>
            <seg n="78210f13">
              Sedan kan man också fundera över om det är så att utbildningsministern
              vill införa det relativa betygssystemet. I ett relativt betygssystem
              har vi inte risken för betygsinflation. Nu tycker jag principiellt
              att vi ska ha ett målstyrt betygssystem. Eleverna ska veta vad
              som förväntas av dem, vilka kriterier som gäller och att man inte
              ska jämföras med klassen på det sättet.
            </seg>
            <seg n="e514eace">
              Jag måste ändå fråga ministern om han kan förklara ställningstagandet
              i Studio Ett, att vi ända sedan införandet av det målstyrda betygssystemet
              har haft en kontinuerlig betygsinflation, trots att Skolverket
              flera gånger har sagt att det inte förekommer en betygsinflation
              på detta sätt.
            </seg>
            <seg n="f8abbc5d">
              Sedan kan man diskutera hur man mäter på gymnasiet. Mäter man
              de höga betygen eller genomsnittsbetygen? Det finns olika sätt
              att mäta. Jag konstaterar att även debattartikeln hänvisar till
              gymnasiebetygen, inte till grundskolebetygen.
            </seg>
            <seg n="2ad35527">
              Det finns många frågor kring detta, och därför måste man ta de
              här frågorna väldigt allvarligt och seriöst och se till att vi
              får ett betygssystem i Sverige som är rättvist.
            </seg>
            <seg n="ec89d39f">
              Jag kan väl slänga in en fråga till slut också. När vi vet att
              det finns så många frågor, vore det inte berättigat att göra betygen
              överklagningsbara?
            </seg>
          </u>
          <note type="speaker" n="f556007d">
            Anf. 34 Utbildningsminister JAN BJÖRKLUND (fp):
          </note>
          <u who="jan_bjorklund_utbildningsminister_w" xml:id="i-9c6e1090661e67be-16" n="de5adc0b">
            <seg n="1cf45903">
              Fru talman! År 1998 var meritvärdet på grundskolan 201,2. Nio
              år senare, 2007, hade det ökat till 207,3 och ytterligare ett
              år senare till 209,3. Det har skett en kraftig ökning av meritvärdet
              i årskurs 9 under de här tolv åren.
            </seg>
            <seg n="9f33125f">
              En del säger att det ökade väldigt kraftigt i början av det nya
              betygssystemet, för man var osäker i början hur man skulle sätta
              betygen. Men kurvan jag har den framför mig ökar kontinuerligt
              år för år från 19971998 och fram till förra läsåret på grundskolans
              högstadium. Det är ingen tvekan om att meritvärdet har ökat rätt
              kraftigt. Det var inte alls bara de första åren utan under hela
              denna period.
            </seg>
            <seg n="51e79d18">
              Är detta då betygsinflation? Jag har ju inte bara blivit intervjuad
              i det radioprogram som Mats Pertoft hänvisar till, utan det är
              fråga om en lång rad intervjuer. Det är inte bara just den dag
              när detta blev uppmärksammat som vi talar om, utan det är en diskussion
              som förekommer av och till.
            </seg>
            <seg n="5a8683ba">
              Jag säger så här: Det går naturligtvis inte att belägga att kraftigt
              ökade betyg under en viss tidsperiod är uttryck för inflation.
              I begreppet inflation ligger i detta sammanhang uttryck om att
              betygen sätts omotiverat höga jämfört med vad eleverna kan. Det
              kan naturligtvis vara så att elevernas kunskapsutveckling har
              lyft otroligt på tolv år, och därför är det rätt med högre betyg.
            </seg>
            <seg n="00ca8ff0">
              Då inträffar ett annat bekymmer, nämligen att i de internationella
              kunskapsundersökningar som Sverige deltar i sjunker Sverige i
              placering under samma tidsperiod. Samtidigt som elevernas faktiska
              kunskaper testade i internationella prov sjunker stiger betygsmeritvärdena.
              Därför har jag dristat mig till att säga att det finns anledning
              att tro att det förekommer betygsinflation. Men det går naturligtvis
              inte att bevisa. Det kan vara så att de internationella testerna
              är helt fel och att eleverna i själva verket har utvecklats väldigt
              kraftigt i positiv riktning under de här åren. Det är ändå väldigt
              märkligt. Jag antar att Mats Pertoft måste instämma i att det
              är konstigt om betygen stiger för varje år samtidigt som elevernas
              kunskaper sjunker för varje år. Då är det något som är konstigt.
              Det är precis det som vi ser här. Det är detta som gör att betygen
              ifrågasätts kraftigt.
            </seg>
            <seg n="47b28051">
              Beträffande gymnasieskolan är det helt korrekt att det genomsnittliga
              meritvärdet har legat still under en lång följd av år. Det är
              det som Mats Pertoft hänvisar till och menar att Skolverket säger
              att meritvärdet ligger still, och på den punkten förekommer ingen
              betygsinflation. Men då finns det en annan svårförklarlig aspekt,
              och det är det att antalet elever som har det absolut högsta betyget,
              MVG, har stigit väldigt kraftigt under en följd av år. Det kan
              vara så att antalet extremt duktiga elitelever i Sverige helt
              plötsligt är mycket större än förut. Det kan vara så, men det
              kan också vara så att det förekommer en inflation.
            </seg>
            <seg n="e0ea055f">
              Begreppet betygsinflation finns det dessutom ingen vetenskaplig
              definition på heller. Det är ett sätt att uttrycka att man är
              misstänksam. Är det ett verkligt kunskapslyft som ligger bakom
              detta betygslyft? Det är det som ligger bakom när man använder
              begrepp som betygsinflation eller glädjebetyg, som jag någon gång
              sagt.
            </seg>
            <seg n="2794322d">
              Eftersom detta ifrågasatts så kraftigt jag är verkligen inte
              den förste som ifrågasätter det, snarare den siste, utan det är
              mängder av påståenden från alla möjliga aktörer som menar att
              det förekommer glädjebetyg tycker jag att det i sig är skäl att
              ta detta på allvar och genomföra ett antal reformer för att säkerställa
              kvaliteten i betygssättningen. Precis som Pertoft själv konstaterar
              bygger ett betygssystems trovärdighet och legitimitet på att elever,
              föräldrar, högskolor, avnämare och andra uppfattar betygen som
              korrekta, rättvisa, legitima och att de sätts efter vad eleverna
              kan. Eftersom vi har haft ett betygssystem under rätt många år
              men väldigt få kontroll- och uppföljningsmekanismer inför vi det
              nu när vi börjar dubbelrätta nationella prov.
            </seg>
          </u>
          <note type="speaker" n="1a0669f1">
            Anf. 35 MATS PERTOFT (mp):
          </note>
          <u who="mats_pertoft_1285bf_w" xml:id="i-c0484c21b77cffde-1" n="16150806">
            <seg n="7dbf2af3">
              Fru talman! Jag vill bara påpeka att jag inte ifrågasatt betygsinflationens
              existens. Vad min fråga syftar till är tre saker. Tre frågor vill
              jag alltså gå vidare med.
            </seg>
            <seg n="350c29ea">
              Den första är utbildningsministerns yttrande om att det har funnits
              en kontinuerlig betygsinflation ända sedan det målstyrda betygssystemet
              infördes. Finns det något belägg för det? Om inte det, tycker
              jag att utbildningsministern borde ta tillbaka det yttrandet och
              fundera på att vara lite försiktigare i framtiden när han yttrar
              sig.
            </seg>
            <seg n="0719c163">
              Den andra är: När betygssystemet har de brister det har vi kan
              vara helt överens om dessa brister, och jag tycker att det är
              bra att vi undersöker på vilket sätt betygen är relevanta eller
              inte vore det inte lämpligt att regeringen tog initiativ och införde
              en rätt för eleverna att överklaga betyg? Det skulle öka elevernas
              rättssäkerhet i den frågan. Där har regeringen passat och vågar
              inte lägga fram ett förslag.
            </seg>
            <seg n="18c06f12">
              Sedan vill jag lägga till en annan sak. Utbildningsministern
              nämner gång på gång det nya betygssystem som riksdagen har fattat
              beslut om. Men det kommer inte att bli särskilt mycket bättre
              eftersom regeringen har tillfört två nya betygssteg men inte levererat
              några kriterier för det. Det är ett oerhört flummigt förslag,
              som snarare kommer att öka spridningen än minska den.
            </seg>
            <seg n="6a7e6dec">
              I övrigt vill jag säga att jag välkomnar att vi får en tydligare
              skrivning när det gäller läroplanen och så vidare. Det är inte
              det detta handlar om. Det handlar om överklagande. Ett flummigt
              betygssystem bättrar inte på detta. Framför allt blev jag lite
              bestört när jag hörde utbildningsministern uttala sig så raljerande
              om att det förekommit betygsinflation ända sedan vi införde det
              målstyrda betygssystemet. Är det så att utbildningsministern vill
              ha ett relativt betygssystem i stället?
            </seg>
          </u>
          <note type="speaker" n="898e9c4a">
            Anf. 36 Utbildningsminister JAN BJÖRKLUND (fp):
          </note>
          <u who="jan_bjorklund_utbildningsminister_w" xml:id="i-9c6e1090661e67be-17" n="de5adc0b">
            <seg n="bca14e03">
              Fru talman! Nej, det vill jag verkligen inte ha, och det vet
              Mats Pertoft mycket väl. Det var den borgerliga regeringen på
              90-talet som införde det målrelaterade betygssystemet. De reformer
              som vi nu genomför förstärker det målrelaterade betygssystemet
              med tydligare krav, mål, medel och utvärderingar.
            </seg>
            <seg n="562cc1d4">
              Meritvärdet i årskurs 9 har ökat oavbrutet sedan det här betygssystemet
              infördes 19971998. Eftersom elevernas kunskaper under samma period
              enligt internationella undersökningar har sjunkit är det svårt
              att förklara detta på annat sätt än att betygen sätts högre och
              högre utan att de motsvaras av större och större kunskaper. Alltså
              är det betygsinflation. Jag säger att det inte finns någon vetenskaplig
              definition på begreppet betygsinflation. Med allt det som man
              kan lägga in i det begreppet finns det sannolikt i årskurs 9.
              När det gäller gymnasieskolan finns det sannolikt i fråga om betyget
              MVG. Jag säger det med den reservationen att det naturligtvis
              kan vara så att eleverna just de senaste åren varit otroligt mycket
              duktigare än eleverna förr om åren. Sannolikare är att det förekommer
              betygsinflation.
            </seg>
            <seg n="e9c28c00">
              Alldeles oavsett detta är det centrala att vi är överens om vilka
              åtgärder som ska vidtas. Om Mats Pertoft stöder alla de åtgärder
              med dubbelrättning av nationella prov som vi nu inför för att
              stävja betygsinflationen är detta det riktiga. Tror man inte på
              betygsinflation behöver man inte vidta de här åtgärderna.
            </seg>
            <seg n="ea60d0a3">
              Får jag säga angående att eleverna ska ha rätt att överklaga
              betyg: Det kan man tycka, men jag är tveksam till det. Man kan
              naturligtvis tycka som Mats Pertoft tycker. Det är bara det att
              jag har svårt att se hur det skulle lösa det här problemet. Om
              en skola generellt sätter för höga betyg så att eleverna får mycket
              högre betyg än vad de egentligen borde få, för att de inte kan
              så mycket, är det ganska få elever som skulle utnyttja sin rätt
              till överklagande för att överklaga att de har fått för höga betyg
              och säga: Jag överklagar för att få ett lägre betyg. Det är väl
              väldigt få som skulle använda överklaganderätten på det sättet,
              antar jag.
            </seg>
          </u>
          <note type="speaker" n="98a01881">
            Anf. 37 MATS PERTOFT (mp):
          </note>
          <u who="mats_pertoft_1285bf_w" xml:id="i-c0484c21b77cffde-2" n="16150806">
            <seg n="a4279163">
              Fru talman! När det gäller betygsinflation eller ej kan vi konstatera
              att fackkunskapen och forskarkåren ändå verkar till en del splittrade.
              Skolverket skrev tydligt för ett drygt halvår sedan att betygsinflation
              inte förekommer på det sätt som man diskuterar. Sedan kan vi alltid
              diskutera olika stadier och vilka betyg man ska räkna och så vidare.
              Men det finns ingen entydig bild. Utbildningsministern hänvisar
              i sitt svar till systematiska avvikelser på skolnivå. Om jag inte
              minns helt fel betonar man särskilt att det är systematiska avvikelser
              inom skolorna också som är väldigt stora, kanske större skillnader
              inom samma skola än mellan olika skolor. Om man ser att bilden
              är så splittrad tycker jag att det är anmärkningsvärt att utbildningsministern
              så kategoriskt uttalar att det har förekommit betygsinflation
              ända sedan det målstyrda betygssystemet infördes.
            </seg>
            <seg n="e05fcb6f">
              Rätten till överklagande är för mig en principfråga. Om vi har
              orättvisa betygssystem som kan ge orättvisa resultat måste det
              finnas möjligheter att överklaga det och få det prövat. Det är
              vad det handlar om. Systemet må sedan påverka betygen positivt
              eller negativt, höjda eller sänkta betyg, men grundproblemet är
              att det är orättvist och inte motsvarar de prestationer eleverna
              verkligen har uppnått. Det är det ett betygssystem ska göra, även
              om vi kan vara överens om problemen.
            </seg>
            <seg n="86164c0e">
              Jag kan konstatera att utbildningsministern inte på något sätt
              svarar på min fråga om flummighet i det nya betygssystemet med
              två nya totalt odefinierade betygssteg.
            </seg>
          </u>
          <note type="speaker" n="fa8903dd">
            Anf. 38 Utbildningsminister JAN BJÖRKLUND (fp):
          </note>
          <u who="jan_bjorklund_utbildningsminister_w" xml:id="i-9c6e1090661e67be-18" n="de5adc0b">
            <seg n="d80abb24">
              Fru talman! De som lyssnar på den här debatten får väl själva
              fundera på vad det står för när Mats Pertoft från Miljöpartiet
              anklagar den här regeringen för att skolpolitiken är flummig.
              Mats Pertoft tycker att det ska vara fler kriterier i betygsskalan.
              Samtidigt vill Miljöpartiet avskaffa betygen i grundskolan. Kriterierna
              blir inte så användbara om man inte har några betyg över huvud
              taget.
            </seg>
            <seg n="ad0765f0">
              Men jag är glad om Mats Pertoft tycker att de åtgärder som regeringen
              vidtar för att stävja betygsinflation är bra, med skarpare skolinspektion,
              dubbelrättning av nationella prov, tydligare kriterier och så
              vidare. Då är vi överens om vilka åtgärder som ska vidtas. Är
              man överens om åtgärderna beror det väl på att även Mats Pertoft
              antar att det kan finnas betygsinflation. Då är vi överens där
              också.
            </seg>
            <seg n="636cfd71">
              Med det underlag som finns går det inte att vetenskapligt belägga
              att de höjda betygen år efter år i årskurs 9 inte motsvaras av
              höjda kunskaper. Det är bara det att det är något konstigt. När
              alla internationella undersökningar som vi deltar i visar att
              vi antingen sjunker eller också ligger stilla vi ökar inte i några
              ämnen, utan elevernas kunskaper sjunker under samma tidsperiod
              medan elevernas betyg stiger är det svårt att dra någon annan
              slutsats än att här förekommer betygsinflation. Möjligen kan man
              säga att de nationella proven är helt felaktiga det är en annan
              tänkbar slutsats men jag tror inte det. Här förekommer inflation.
            </seg>
            <seg n="a94bce57">
              Vare sig det är så i stor eller i liten utsträckning är det allvarligt
              för tilltron till betygssystemet och för legitimiteten i systemet.
              Därför vidtar vi nu åtgärder så att man i framtiden inte ska behöva
              misstänka att betyg har satts av inflationsskäl eller för att
              sätta glädjebetyg.
            </seg>
          </u>
          <note n="760bf18e">
            Överläggningen var härmed avslutad.
          </note>
          <note n="1c7cab25">
            16 § Svar på interpellation 2008/09:588 om extern utredning av
            framtida välfärdsstatistik
          </note>
          <note type="speaker" n="04b54772">
            Anf. 39 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-19" n="eb1f4018">
            <seg n="95212ced">
              Fru talman! Lennart Levi har frågat mig hur en framtida väl fungerande
              välfärdsstatistik kan säkras och om det finns behov av en extern
              utredning för den framtida utformningen av välfärdsstatistiken.
            </seg>
            <seg n="8e844daf">
              Jag håller med Lennart Levi om att det är viktigt att en väl
              fungerade välfärdsstatistik säkras för framtiden. Såvitt jag förstår
              innebär utvecklingen av ULF, Undersökning av levnadsförhållanden
              , till EU-ULF en modernisering. Bland annat får man genom större
              urval i undersökningen en bredare täckning, en lägre osäkerhet
              i skattningarna och möjlighet att ställa nya frågor. Frågeområdena
              är desamma som i ULF men är uppdaterade för att bland annat vara
              tidsenliga. Dessutom kan vi i Sverige jämföra oss med andra länder.
            </seg>
            <seg n="21c1a689">
              Jag välkomnar det arbete som pågår på EU-nivå med att samordna
              den sociala statistiken i ett system. Det ger förutsättningar
              för att kunna ge en mer sammanhållen bild av samhället genom jämförelser
              mellan olika områden, till exempel arbetsmarknaden och hälsoområdet.
              Nya områden kan också tänkas ingå i ett sådant system.
            </seg>
            <seg n="a8b8fb83">
              Även SCB arbetar på nationell nivå med att samordna den sociala
              statistiken och med att mäta välfärden på ett mer enhetligt och
              jämförbart sätt.
            </seg>
            <seg n="f1d07674">
              Jag vill betona att det i det pågående arbetet är viktigt att
              SCB, som alltid, kontinuerligt för en dialog med intressenter
              och användare. Det sker bland annat genom de olika programråden
              som finns vid myndigheten, genom seminarieverksamhet och i SCB:s
              vetenskapliga råd. Jag ser i dag inte något behov av att tillsätta
              en extern utredning av välfärdsstatistiken.
            </seg>
          </u>
          <note type="speaker" n="b6ff62c5">
            Anf. 40 LENNART LEVI (c):
          </note>
          <u who="lennart_levi_6308e3_w" xml:id="i-e5a22e4594a2f493-0" n="6b684050">
            <seg n="1c8ae240">
              Fru talman! Jag vill börja med att tacka för svaret från finansministern.
              Det gläder mig att vi är helt överens på huvudpunkten, nämligen
              om behovet av säkra framtida väl fungerande välfärdsstatistikbanker.
              Utan tvekan behövs sådana; de har behövts, behövs och kommer att
              behövas.
            </seg>
            <seg n="3b63ed23">
              Finansministern talar om övergången från ULF till EU-ULF som
              en modernisering. Låt mig använda en metafor. Om man byter febertermometer,
              säg en graderad i Celsius till en graderad i Fahrenheit, är det
              inte särskilt svårt eftersom det finns möjligheter till omräkning
              mellan det ena och det andra måttet. Men här är det knepigare
              än så.
            </seg>
            <seg n="a59ac890">
              Vad innebär den här övergången från ULF till EU-ULF? Ja, för
              det första innebär den att man lämnar besöksintervjuerna och i
              stället inför telefonintervjuer.
            </seg>
            <seg n="534e585b">
              Om finansministern ringer upp mig och frågar om min förekomst
              av huvudvärk för två veckor sedan är jag inte säker på att jag
              per telefon direkt kan redogöra för det. Jag är ganska övertygad
              om att det är väsentligt lättare att göra det i en öga-mot-öga-intervju.
            </seg>
            <seg n="43484654">
              För det andra anpassar man systemet från svenska behov till EU-behov.
              Men EU-behovet är ett slags minsta gemensamma nämnare för 27 länder,
              av vilka många är långt mindre utvecklade än Sverige, så det är
              inte säkert att de behoven motsvarar våra behov. Dessutom går
              man från höga ambitioner till lägre ambitioner, just av skäl som
              jag här nämnt.
            </seg>
            <seg n="87aeb748">
              Effekterna blir en sämre kvalitet i de data man får. Man får
              en sämre jämförbarhet bakåt i tiden eftersom man bytt mätsystem.
              Riktiga ULF har hållit på sedan 1970-talet, alltså i mer än 30
              år, så det finns en utomordentligt omsorgsfullt genomförd serie
              av mått där man kan jämföra år efter år.
            </seg>
            <seg n="afba5c9a">
              Vidare finns det en sämre jämförbarhet även inom EU alltså just
              det argument som använts för införandet av det nya systemet. Eurostat
              har nämligen låtit de 27 medlemsländerna välja mellan besöksintervjuer
              och telefonintervjuer. Flertalet har valt besöksintervjuer, som
              vi ju hade med gamla ULF, medan SCB av någon outgrundlig anledning
              förmodligen ekonomiskt betingad valt telefonintervjuer. Men telefonintervjuer
              och besöksintervjuer är inte direkt översättbara från den ena
              till den andra.
            </seg>
            <seg n="e82f28d1">
              Jag är rädd att vi förlorar i både kvalitet och kvantitet och
              att vi egentligen inte vinner någonting, så min fråga till finansministern
              kvarstår: Varför i all världen göra saker och ting sämre? Dont
              fix something that works!
            </seg>
          </u>
          <note type="speaker" n="b3b3843a">
            Anf. 41 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-20" n="eb1f4018">
            <seg n="bf586175">
              Fru talman! Låt oss försöka reda ut det här i några punkter.
            </seg>
            <seg n="715b0344">
              Först: Vilket underlag har vi för att ha en uppfattning om levnadsundersökningen?
            </seg>
            <seg n="e6a8d355">
              Ja, till att börja med har det skett en process inom SCB där
              de, utifrån de medel de har, gjort en egen bedömning och då landat
              i att man inte kan dra slutsatsen att kvaliteten på undersökningen
              försämras. Myndighetens uppfattning är att det här ger en fullgod
              kvalitet och överensstämmer med de inriktningar vi har om det
              gemensamma EU-arbetet i de här frågorna.
            </seg>
            <seg n="8b016bf7">
              Den andra frågan rör naturligtvis vilket ansvar att agera här
              som jag som statsråd har.
            </seg>
            <seg n="beb0bcb5">
              Ja, mitt ansvar ligger primärt i tre led. Det första är att se
              till att verket i fråga har en ledning som är kvalificerad att
              göra de bedömningar som behövs. Det andra är att fastställa mål
              och riktlinjer för verket. Det tredje är att säkra att man har
              en överensstämmelse mellan mål, riktlinjer och medel.
            </seg>
            <seg n="182c238f">
              Därmed blir det orimligt för mig att i detalj gå in i en diskussion
              om levnadsundersökningen och de beslut som SCB har fattat. Man
              kan inte ägna sig åt myndighetsstyrning på en sådan detaljnivå.
            </seg>
            <seg n="5165fa66">
              Jag har stor respekt för att Lennart Levi i sin roll som riksdagsman
              och forskare har synpunkter på detta. Men det jag som myndighetschef
              och som ytterst ansvarig för myndigheten har att göra är att säkerställa
              att man har en ledning som är kvalificerad för jobbet och att
              man har dels rimliga mål och riktlinjer, dels medel för att säkerställa
              att detta utförs alltså inte gå in på en sådan detaljnivå att
              jag har synpunkter på om SCB har telefonundersökningar, besöksundersökningar
              eller intervjuundersökningar eller, för den delen, på om de använder
              sig av enkäter per post eller rena nätundersökningar.
            </seg>
            <seg n="6a4b19ec">
              Det kan inte vara rimligt att ett statsråd har synpunkter på
              sådant, utan det här är helt enkelt frågor som ska diskuteras
              inom SCB och inom de användarkonferenser som man har inom det
              vetenskapliga råd som uppenbarligen prövat frågan men naturligtvis
              också i den allmänna debatten där forskare och riksdagsmän är
              naturliga deltagare.
            </seg>
            <seg n="39f42ab1">
              Som ansvarig för en myndighet måste man respektera den struktur
              vi har för myndighetsstyrning. Där kan det inte vara rimligt att
              jag som statsråd har så pass detaljerade synpunkter.
            </seg>
          </u>
          <note type="speaker" n="de47fa10">
            Anf. 42 LENNART LEVI (c):
          </note>
          <u who="lennart_levi_6308e3_w" xml:id="i-e5a22e4594a2f493-1" n="6b684050">
            <seg n="edf95cb2">
              Fru talman! Mitt förslag handlade inte om att finansministern
              skulle ingripa i diskussionen utan om att finansministern skulle
              tillsätta en extern utredare eftersom det kommer jag nu att berätta
              om rätt mycket kritik framförts mot de beslut som SCB har fattat.
            </seg>
            <seg n="f2f1fa24">
              Ett dussin ledande professorer skrev en debattartikel där de
              enhetligt kritiserade den förändring som införts. Statens folkhälsoinstitut
              och Socialstyrelsen har gemensamt analyserat vad det nya systemet
              skulle innebära och har anmält kraftig tvekan inför det tagna
              beslutet. Det egna vetenskapliga rådet har också varit kritiskt
              och ett programråd likaså. Jag var själv närvarande vid en hearing
              på Statistiska centralbyrån så nyligen som i juni då många kritiska
              synpunkter framkom, inte från mig utan från andra.
            </seg>
            <seg n="8e6c613e">
              Min sista synpunkt i sammanhanget är att Socialstyrelsen i sin
              folkhälsorapport för 2009 har funnit det olämpligt att stödja
              sig på Statistiska centralbyråns färska data. Man har i stället
              utnyttjat data från 2005, alltså fyra år gamla data. Det talar
              sitt tydliga språk. Även denna stora avnämare av SCB:s tjänster
              har känt tvekan inför att lita på de data som kom fram.
            </seg>
            <seg n="4758378b">
              SCB hade en förhoppning att man skulle kunna göra korrigeringar
              genom att göra en studie med besöksintervjuer och en annan studie
              med telefonintervjuer och sedan jämföra. Resultaten skiljer sig
              dock inte systematiskt utan osystematiskt, vilket gör det svårt
              att kompensera för de skillnader mellan de båda metoderna som
              uppstått.
            </seg>
            <seg n="297402e9">
              Sammanfattningsvis är jag i likhet med finansministern angelägen
              om att vi har en fungerande febertermometer så att vi kan mäta
              temperaturen på vårt lands välfärd och dess förändring över tiden.
            </seg>
            <seg n="2ed4238a">
              Jag är dock klart oroad över att en myndighet, och dessutom inte
              på högsta nivå utan på lägre nivå, tillåts göra saker som en rad
              avnämare, inklusive riksdagen, statsdepartementen, utredningar
              och många andra, har anmält tveksamhet inför.
            </seg>
          </u>
          <note type="speaker" n="352d2b8c">
            Anf. 43 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-21" n="eb1f4018">
            <seg n="5e618c4c">
              Herr talman! SCB har en ordnad process för att säkra kvaliteten
              i sin statistik. Den består av vetenskapliga råd och användarråd.
              I en del fall är användarna väl så kvalificerade som SCB att bidra
              med bedömningar. Slutgiltigt handlar det ändå om en avvägning
              där man måste landa i ett beslut. Här måste man förhålla sig till
              om man ska göra besöksintervjuer, telefonintervjuer, enkätintervjuer
              eller om det ska vara frågan om en webbaserad undersökning. Det
              finns en rad olika sätt att göra den här typen av studier på.
            </seg>
            <seg n="a301e670">
              Såvitt jag kan bedöma finns det ingen grund för mig att underkänna
              de beslut som SCB har tagit. Det vore till och med olämpligt att
              jag gick in i en så detaljerad myndighetsstyrning att jag hade
              den typen av synpunkter.
            </seg>
            <seg n="02ec9442">
              Vi har en bra ledning för Statistiska centralbyrån och en ny,
              högt kvalificerad generaldirektör som tillträder. Vi har tydliga
              riktlinjer om att fortsätta höja kvaliteten på statistiken och
              har anslagit en del medel för detta.
            </seg>
            <seg n="26b97376">
              Vi har haft en diskussion där det har framkommit en del synpunkter.
              Jag föreställer mig att SCB har tagit hänsyn till det i sitt arbete
              och gjort ytterligare ansträngningar för att kvalitetssäkra undersökningar
              och resultat. Jag är angelägen om att vi har en bra välfärdsstatistik,
              men jag är inte beredd att i dag tillsätta någon extra utredning
              för att pröva denna fråga. I grund och botten måste jag lita på
              att Statistiska centralbyrån sköter sin uppgift på ett bra och
              professionellt sätt.
            </seg>
          </u>
          <note type="speaker" n="4126f7c6">
            Anf. 44 LENNART LEVI (c):
          </note>
          <u who="lennart_levi_6308e3_w" xml:id="i-e5a22e4594a2f493-2" n="6b684050">
            <seg n="60f5e9b4">
              Herr talman! Finansministern har en beundransvärd egenskap, nämligen
              att lita på folk. Jag instämmer i det och applåderar det. Just
              på detta område skulle jag dock önska en lite mer kritisk inställning.
              Att en myndighet tycker saker och beslutar saker betyder inte
              med nödvändighet att den fattar rätt beslut.
            </seg>
            <seg n="518796bc">
              Låt mig sluta med ett par frågor till finansministern: Vad krävs
              för att finansministern ska tillsätta en extern utredning någonsin
              någon gång? Är det automatiskt uteslutet hänvisande till att en
              sådan utredning skulle tolkas som ministerstyre?
            </seg>
          </u>
          <note type="speaker" n="6bdad9d7">
            Anf. 45 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-22" n="eb1f4018">
            <seg n="d06d9b5b">
              Herr talman! Den grundläggande uppdelningen är klar. Regeringen
              tar fram propositioner som bereds noggrant i Regeringskansliet
              och underställs riksdagen för beslut. Därmed får vi lagar som
              i en del fall föranleder förordningar från regeringens sida. När
              det gäller verksstyrningen ska beslut fattas utifrån lagar och
              förordningar. Därutöver ska verken vara självständiga. Vårt ansvar
              är att tillsätta myndighetschefer, skriva förordningar och ge
              verken riktlinjer för sitt arbete inte att gå in och detaljstyra
              i enskilda beslut.
            </seg>
            <seg n="a10a4523">
              Såvitt jag kan bedöma har SCB en tillfredsställande process för
              att säkra kvaliteten i den offentliga statistiken. Man har i detta
              fall följt processerna med vetenskapliga råd och programråd. Man
              har gjort avvägningar och landat i beslut. Därmed ser jag ingen
              anledning att tillsätta en offentlig utredning, utan såvitt jag
              kan bedöma är situationen tillfredsställande.
            </seg>
          </u>
          <note n="760bf18e">
            Överläggningen var härmed avslutad.
          </note>
          <note n="1081f09c">
            17 § Svar på interpellation 2008/09:589 om tonnageskatt i budgetpropositionen
            för 2010
          </note>
          <note type="speaker" n="5386d3ed">
            Anf. 46 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-23" n="eb1f4018">
            <seg n="906767d4">
              Herr talman! Lars Johansson har frågat mig om jag avser att i
              budgetpropositionen för 2010 föreslå att tonnageskatt införs i
              Sverige.
            </seg>
            <seg n="62678a6f">
              Jag har tidigare redogjort för min inställning vid flera interpellationsdebatter
              i riksdagen och nu senast den 20 maj 2009 i svar på Lars Johanssons
              skriftliga fråga 2008/09:945. Jag har då framfört att det är angeläget
              att det råder likvärdiga konkurrensvillkor mellan den svenska
              handelsflottan och andra handelsflottor. Men jag har också påtalat
              att sjöfartsnäringen i dag är en skattemässigt gynnad bransch.
            </seg>
            <seg n="0ebd40a5">
              Rederinäringen erhåller ett omfattande sjöfartsstöd som innebär
              att branschen får tillbaka både inkomstskatt och socialavgifter
              trots att de ombordanställda tjänar in pension och andra sociala
              förmåner i Sverige. Avskrivningsreglerna har dessutom gjort att
              branschen har byggt upp stora latenta skatteskulder genom överavskrivningar
              på fartyg.
            </seg>
            <seg n="e630c57a">
              Ska vi ha ett system med tonnageskatt måste en rad utestående
              frågor ses över. Den samlade effekten av sjöfartsstödet och de
              skattevillkor som gäller för sjöfarten får inte heller utformas
              så att andra branscher missgynnas.
            </seg>
            <seg n="e84bdc64">
              Jag kan därför fortfarande inte ge något besked om när ett förslag
              om tonnageskatt kan komma att läggas fram.
            </seg>
          </u>
          <note type="speaker" n="f7e77649">
            Anf. 47 LARS JOHANSSON (s):
          </note>
          <u who="lars_johansson_7bf969_w" xml:id="i-f2c498526b2930e9-0" n="a8b3d0a0" next="i-cc831f989aa43df6-0">
            <seg n="7e124a14">
              Herr talman! Jag tackar finansministern för svaret, även om jag
              hade förväntat mig att finansministern skulle ha lyssnat in det
              som har hänt sedan vi hade interpellationsdebatt om detta senast.
            </seg>
            <seg n="48cbdf62">
              Svensk handelsflottas betydelse för exportindustrin i Sverige
              är stor och har en lång historia. Den svenska handelsflottan har
              genom facklig kamp blivit föregångare när det gäller löner och
              anställningsförhållanden men också när det handlar om arbetsmiljö.
              Den tekniska utvecklingen med bättre och renare fartyg och säkrare
              skrov som inte går läck vid grundstötningar kännetecknar också
              den svenska handelsflottan.
            </seg>
            <seg n="9d20ae10">
              Den positiva utveckling som vi har kunnat se kommer dock att
              avstanna eftersom regeringen med Anders Borg i spetsen inte är
              intresserad av att införa tonnageskatt trots att alla andra sjöfartsländer
              i EU och även andra europeiska länder utanför EU har tonnageskatt.
            </seg>
            <seg n="9a671e05">
              Att skapa likvärdiga konkurrensvillkor för den svenska sjöfarten
              är av avgörande betydelse om vi vill ha en svensk handelsflotta
              i framtiden.
            </seg>
          </u>
          <note n="e7e5dd45">
            Det förslag till tonnageskatt som utreddes under den socialdemokratiska
            regeringen och som var färdigt att läggas fram som proposition
            sommaren 2006 var remissbehandlat av bland andra Skatteverket.
          </note>
          <u who="lars_johansson_7bf969_w" xml:id="i-cc831f989aa43df6-0" n="a8b3d0a0" prev="i-f2c498526b2930e9-0">
            <seg n="45680817">
              Jag har noterat att finansministern ibland har anfört att det
              finns skattetekniska skäl till att man inte ska införa tonnageskatt.
              Jag har därför gått tillbaka till det svar som Skatteverket lämnade
              på den remiss som gick ut om tonnageskatt i Sverige.
            </seg>
            <seg n="160e054f">
              Jag ska citera vad som står i remissvaret:
            </seg>
            <seg n="0cae03c3">
              Det huvudsakliga motivet för att införa en tonnagebeskattning
              är att rederierna ges möjlighet att använda samma skattesystem
              som används i flertalet av EU:s sjöfartsnationer. Svenska rederier
              får härigenom mera likvärdiga konkurrensvillkor med övriga rederier
              inom EU än tidigare. Detta står i överensstämmelse med vad som
              anförs i den transportpolitiska propositionen (prop. 2005/06:160
              s. 301) i vilken regeringen anger att staten bör säkerställa att
              den svenska handelsflottan får likvärdiga konkurrensvillkor i
              förhållande till konkurrenter inom andra EU-länder.
            </seg>
            <seg n="2bd07eae">
              Det är kärnan i frågan. Jag har fortfarande inte fått några hållbara
              argument av finansministern för varför detta inte är möjligt att
              införa i Sverige.
            </seg>
            <seg n="7d223546">
              Det som vi tidigare har befarat skulle kunna hända, nämligen
              att allt fler svenska rederier flaggar ut till andra EU-länder,
              håller just nu på att ske.
            </seg>
            <seg n="c6af7c8c">
              Genom Seko som organiserar sjöfolket på de svenska handelsfartygen
              kan vi konstatera att man nu förhandlar med tre olika rederier
              om utflaggning. Det handlar om tusentals jobb i Sverige i en tid
              då vi verkligen behöver så många jobb som möjligt.
            </seg>
            <seg n="43717710">
              Jag har fortfarande inte fått några hållbara argument av finansministern
              för varför man inte kan införa tonnageskatt i Sverige.
            </seg>
          </u>
          <note type="speaker" n="bd947d34">
            Anf. 48 Finansminister ANDERS BORG (m):
          </note>
          <u who="anders_borg_finansminister_w" xml:id="i-c490ee771039e895-0" n="eb1f4018" next="i-ec476823ce2091cb-0">
            <seg n="7dbddafa">
              Herr talman! Jag ska försöka bidra med upplysningar till Lars
              Johansson. Jag är möjligen lite förvånad över att det behövs.
              Detta var ju så tydligt och klart i de särskilda yttranden till
              denna utredning som gjordes från Finansdepartementet under den
              tid Socialdemokraterna styrde departementet.
            </seg>
            <seg n="68adee41">
              Jag ska gärna redovisa de skäl som var tydligt angivna i utredningen.
            </seg>
            <seg n="045fda55">
              Låt oss till att börja med göra klart att sjöfartsstödet är mycket
              omfattande. För en sjöman som tjänar 20 000 i månaden utgår en
              arbetsgivaravgift på 6 284 kronor det är samma som för en industriarbetare.
              Det utgår en inkomstskatt på 30 procent, i det här fallet är det
              4 340 kronor för industriarbetaren och 2 838 kronor för sjömannen
              på de beräkningar som görs. Det utgår ett sjöfartsstöd inte till
              industriarbetaren. Om man jobbar på SKF eller Volvo utgår inget
              stöd. Till sjömannen utgår ett stöd på 9 122 kronor. Skatteintäkten
              på sjömannen är alltså 0 kronor, medan den är 10 624 kronor på
              industriarbetaren.
            </seg>
            <seg n="bb0c6cda">
              Jämfört med industrijobb är alltså subventionen till sjömannen
              10 624 kronor, eller om man så vill 9 122 kronor.
            </seg>
            <seg n="6c6415aa">
              Det är en mycket kraftigt subventionerad verksamhet. Dessa personer
              erhåller sedan alla sociala rättigheter som man självfallet ska
              ha.
            </seg>
            <seg n="0148e2ca">
              Vi har en positiv utveckling för svensk sjöfart. Vi hade en bottennivå
              2002 då antalet fartyg uppgick till 570; i dag är vi uppe i 594.
              Sedan den omläggning som gjordes av sjöfartsstödet med den mycket
              kraftiga subventionen har branschen ökat mätt i antal fartyg och
              omsättning. Vi har inte en negativ trend för svensk sjöfart i
              ett längre perspektiv.
            </seg>
            <seg n="4f8ee8dc">
              Det visar sig också i att det pågår en inflaggning. Jag såg en
              artikel om M/S Eckerö som nu flaggas in. De anställda tycker möjligen
              att det hade varit bättre att ligga kvar i finländsk ägo och åländsk
              drift eftersom man på grund av växelkursen får en viss lönesänkning
              när man går över. Rederichefen framhåller att det är väldigt konkurrenskraftigt
              i Sverige och att man därför flyttar över verksamheten till Sverige.
            </seg>
            <seg n="3de7ac6c">
              Det sker inte en dramatisk utflaggning. Antalet fartyg växer.
            </seg>
          </u>
          <note n="f28c79e7">
            Varför var då Lars Johanssons socialdemokratiska finansdepartement
            så avvisande?
          </note>
          <u who="anders_borg_finansminister_w" xml:id="i-ec476823ce2091cb-0" n="eb1f4018" prev="i-c490ee771039e895-0">
            <seg n="191a541b">
              Jag ska försöka förklara den avgörande bristen med den här utredningen.
              Den byggde på att man skulle skriva av de mycket stora skatteskulder
              som vi har. Skatteskulderna uppkommer på grund av att man får
              göra en väldigt generös avskrivning i Sverige på stora fartygsinvesteringar.
              De skulle skrivas av. Därtill skulle man inte längre ha krav på
              att man för att få ta del av den förmånliga beskattningen ska
              ha en verksamhet i Sverige det tillåter inte EU.
            </seg>
            <seg n="b1b35a69">
              Med utredningens förslag hade man möjlighet att bli av med sin
              svenska skatteskuld som man nu bara kan behålla genom att göra
              nyinvesteringar i fartyg i Sverige. I stället hade man kunnat
              få en tonnageskatt och helt enkelt flaggat ut verksamheten.
            </seg>
            <seg n="8ec1b9a2">
              Jag säger inte att det inte finns en annan tänkbar lösning på
              tonnageskatt. Det dåvarande socialdemokratiska statsrådet måste
              rimligtvis ha tagit del av det särskilda yttrandet och godkänt
              att hans tjänstemän tillförde det till utredningen. Där har vi
              det uppenbara skälet till att utredningen inte, som Lars Johansson
              sade, var färdig för proposition. Den var möjligen färdig för
              att skickas ut på remiss för att man sedan skulle sätta i gång
              med utredningsarbetet på nytt. Det är den situation vi har.
            </seg>
          </u>
          <note type="speaker" n="db96e859">
            Anf. 49 LARS JOHANSSON (s):
          </note>
          <u who="lars_johansson_7bf969_w" xml:id="i-a54bb23dfb79612b-0" n="a8b3d0a0">
            <seg n="b598fbf3">
              Herr talman! Det var ju läget sommaren 2006. Det har gått tre
              år sedan dess. Fortfarande finns det ingen proposition på riksdagens
              bord. Statsrådet avser fortfarande inte att lägga fram något förslag.
            </seg>
            <seg n="d7e93fd6">
              Vi har 594 fartyg i den svenska handelsflottan; det är korrekt
              enligt fartygsregistret. Flertalet av dem ligger under utländsk
              flagg. Det är en ökning sedan förra året med 24 fartyg till 354
              fartyg som har utländsk flagg. Vad jag sade tidigare var att det
              ökar.
            </seg>
            <seg n="673b3c71">
              Facken, rederinäringen och alla säger att vi vill ha en tonnageskatt
              i Sverige på samma villkor som man har i övriga länder i Europa.
              Jag har fortfarande inte fått något argument för varför man inte
              kan införa det i Sverige.
            </seg>
            <seg n="40cb6fdd">
              Det är inte bara jag som tycker detta. EU-kommissionen har också
              kommit med särskilda skrivningar om sjöfartsnäringen i Europa
              där man har pekat på att det är oerhört väsentligt att vi har
              likvärdiga konkurrensvillkor för de olika sjöfartsnationerna i
              Europa. Man har faktiskt gjort en anmärkning mot Sverige som inte
              har infört samma regler som gäller i till exempel Danmark och
              de andra sjöfartsnationerna. Den skrivningen kom på riksdagens
              bord och på regeringens bord i våras. Den har inte föranlett finansministern
              att komma med något förslag eller ens en kommentar.
            </seg>
            <seg n="44a3fd3b">
              Skatteutskottet har faktiskt i enighet påtalat för finansministern
              vid ett flertal tillfällen att det är dags att införa tonnageskatt
              i Sverige och att det ska ske skyndsamt. Det sade ett enigt skatteutskott
              så sent som i april.
            </seg>
            <seg n="50544cfe">
              Nu är läget att det är finansministern mot den folkvalda församlingen.
            </seg>
            <seg n="b40626b0">
              Vi har sagt att vi vill ha en tonnageskatt i Sverige. Vi har
              inte sagt exakt hur den ska vara utformad, men vi har sagt att
              vi ska införa en tonnageskatt i Sverige eftersom det är viktigt
              för den svenska handelsflottans konkurrensmöjligheter och för
              att man ska kunna utveckla den svenska handelsflottan och bibehålla
              jobben i Sverige.
            </seg>
            <seg n="64abe0c7">
              Finansministern och den borgerliga regeringen säger nej. Ni är
              helt ensamma om den uppfattningen. Det finns ingen annan som tycker
              som ni.
            </seg>
            <seg n="41e3bb77">
              Jag tycker att det är ganska intressant. Det kan ju ibland bli
              ett misstag i riksdagen och att den borgerliga majoriteten stöder
              Socialdemokraterna och ger ett tillkännagivande till regeringen,
              men här har det upprepats år efter år. Så sent som i våras när
              vi behandlade en skrivelse till konstitutionsutskottet pekade
              vi i full enighet på att det skyndsamt måste tas fram ett förslag
              till riksdagen om tonnageskatt.
            </seg>
            <seg n="70c3e5bf">
              Argumentera inte mot mig . Finansministern måste argumentera
              mot hela riksdagen och de borgerliga partierna. Moderaternas ordförande
              i skatteutskottet tycker precis som Socialdemokraterna att tonnageskatt
              ska införas.
            </seg>
            <seg n="300e119d">
              Argumentationen är inte tillräckligt stark. Det är bara att inse
              det. Det är upp till finansministern att för riksdagen presentera
              ett förslag till tonnageskatt. Nu är det sista chansen i samband
              med budgetpropositionen om några veckor.
            </seg>
            <seg n="71cef034">
              Nu måste det finnas med. Ni har tidigare aviserat i den första
              budgetpropositionen som kom hösten 2006 att ni höll på att titta
              på frågan. Nu har det gått tre år. Nu måste det väl ändå kunna
              gå att komma med ett förslag till Sveriges riksdag om tonnageskatt.
            </seg>
          </u>
          <note type="speaker" n="10b9f965">
            Anf. 50 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-24" n="eb1f4018">
            <seg n="04cb986b">
              Herr talman! Låt mig ta dessa argument en gång till.
            </seg>
            <seg n="cd0ef7f2">
              En sjöman med en lön på 20 000 kronor erhåller en subvention
              på 9 122 kronor, jämfört med en industriarbetare. Det går inte
              att i någon del av den svenska industrin, i det svenska näringslivet,
              i det svenska samhället hitta en liknande ordning. Det finns helt
              enkelt ingen bransch och ingen annan sysselsättning som är mer
              subventionerad än den näring som vi nu talar om.
            </seg>
            <seg n="f2d4cf2e">
              Till det kommer att själva näringen omsätter i runda slängar
              40 miljarder per år och erlägger en bolagsskatt på 62 miljoner
              40 miljarder och 60 miljoner.
            </seg>
            <seg n="215998c4">
              En annan bransch fastighetsbranschen betalar på 60 miljarder
              ungefär samma omsättning en bolagsskatt på 23 miljarder.
            </seg>
            <seg n="269173bd">
              Avskrivningsreglerna ska vara generösa i en stor och kapitalintensiv
              bransch. Men detta är en näring som betalar ytterst lite skatter.
              Vi behöver inte gå in på hur det ser ut på energi- och koldioxidsidan.
              Där tillkommer naturligtvis ett antal subventionsmoment ytterligare.
            </seg>
            <seg n="af0b8d77">
              Här ställer sig Lars Johansson som socialdemokrat upp och säger
              att vi måste slå till med en skattelättnad i denna bransch som
              knappt betalar skatter. Sedan säger han att det är obegripligt
              att jag som moderat inte håller med honom. Men vi måste värna
              skattebaser. Vi kan inte ha ett välfärdssamhälle om inte alla
              näringar och alla delar av samhället är med och betalar skatt.
              Det är väl en självklarhet.
            </seg>
            <seg n="00ea3173">
              Att man ska ha en sådan här ordning på rederisidan är vi överens
              om. Men sedan talas det om att man på det skulle lägga en ytterligare
              kraftig subvention.
            </seg>
            <seg n="d8d7b10a">
              Jag konstaterar läget. Jag fick ett pressmeddelande från Ålands
              statistiska centralbyrå som framhåller att man har en kraftig
              avmattning som i första hand beror på utflaggning av passagerarfartyg
              från Åland. Det avspeglar inte en dramatisk nedgång av verksamheten
              utan att det sker en strukturerad utflyttning till Sverige därför
              att vi har förmånliga villkor.
            </seg>
            <seg n="edf26f14">
              Lars Johansson frågar vad det är för obegriplighet i finansministerns
              argumentation. Det är kombinationen av tonnageskatt och avskrivningsregler,
              omsättningen och den mycket låga bolagsskatten. Man betalar väldigt
              lite skatt.
            </seg>
            <seg n="23d94595">
              Enligt det utredningsförslag som förelåg skulle man under en
              tioårsperiod skriva av skatteskulderna. Med de statsstödsregler
              som vi har för EU, enligt vilka man inte får lägga ett krav på
              att man driver verksamheten i Sverige, hade vi hamnat i en situation
              där vi inte hade haft 594 fartyg utan hade haft en utflaggning
              med det utredningsförslaget.
            </seg>
            <seg n="7b64498e">
              Jag har stor respekt för att man från Västsverige och från näringens
              sida driver detta. Men det finns knappast något allmänintresse
              av att den mest subventionerade branschen ska subventioneras ännu
              mer. Det är för mig en obegriplighet helt enkelt. Jag har väldigt
              svårt att se varför man skulle ta i en oerhört komplicerad fråga
              som skulle kräva stora utredningsresurser och skulle betyda stora
              belastningar på de offentliga finanserna när man har väldigt begränsad
              jobbeffekt för att subventionera en bransch som redan är den mest
              subventionerade. Det är för mig en väldigt svårförståelig position.
              Men vi kan naturligtvis diskutera detta vidare.
            </seg>
          </u>
          <note type="speaker" n="5c5d953b">
            Anf. 51 LARS JOHANSSON (s):
          </note>
          <u who="lars_johansson_7bf969_w" xml:id="i-a54bb23dfb79612b-1" n="a8b3d0a0">
            <seg n="68e21103">
              Herr talman! Den är inte obetydlig. Svenska handelsfartyg har
              stor betydelse för hela den svenska exportindustrin, och det är
              oerhört viktigt att den näringen finns i Sverige och att vi har
              jobb i Sverige. I väldigt många städer har rederinäringen stor
              betydelse både för kommuner och för personer som jobbar i den.
              Jag tycker nog att finansministern nonchalerar den diskussionen
              lite för mycket. Det är rätt många av de människor som jobbar
              i den näringen, både på land och till sjöss, som också betalar
              skatt, även om det finns särskilda skattevillkor för sjöfolk.
            </seg>
            <seg n="afd68fa7">
              Man kan dessutom ställa en fråga som finansministern inte heller
              har svarat på: Vad kostar utflaggningen? Att det blir färre fartyg
              och färre rederier i Sverige, vad kostar det? Det är intäkter
              som går helt förlorade.
            </seg>
            <seg n="6fdd4aa2">
              Det är inte så att rederinäringen inte ska betala någon skatt.
              Vi talar om en tonnageskatt. I stället för att man betalar skatt
              på den vinst som man gör betalar man skatt på tonnaget. När det
              gäller den latenta skatteskulden finns det möjligheter att lösa
              ut den frågan.
            </seg>
            <seg n="fd8fcd2a">
              Vi har inte sagt att man ska acceptera att man ska skriva av
              den latenta skatteskulden. Det har jag aldrig sagt, utan jag har
              sagt att vi ska införa en tonnageskatt. Det tycker jag är väsentligt.
              Det är det som det handlar om. Sedan får man hitta regler när
              det gäller den latenta skatteskulden, i den mån den finns kvar.
              Nu har nämligen många rederier röda siffror. Väldigt mycket tonnage
              läggs dessutom upp. Det är därför inte säkert att det finns så
              mycket kvar där. Men det som finns kvar får man naturligtvis diskutera
              hur man ska hantera så att det blir rimliga villkor. Men tonnageskatten
              som sådan ska inte förhindras på grund av dessa tekniska omständigheter.
            </seg>
            <seg n="10806ac6">
              Återigen är det finansministern som är helt ensam om att säga
              nej till tonnageskatten. Riksdagen har sagt att man vill ha ett
              förslag om tonnageskatt. Vi har aldrig kommit in i en sakdiskussion
              om vad det i så fall ska omfatta.
            </seg>
          </u>
          <note type="speaker" n="da20026f">
            Anf. 52 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-25" n="eb1f4018">
            <seg n="2faef7a0">
              Herr talman! Jag tycker att vi har haft en bra och saklig diskussion.
              Den har visat ett antal saker. Den har visat att sjöfartsnäringen
              är viktig. Den har vuxit i Sverige. Vi hade en botten. Vi lade
              om sjöfartsstödet. Sedan dess har den ökat, och antalet fartyg
              är 594. Det är en uppgång från 570 år 2002.
            </seg>
            <seg n="88023e02">
              Subventionen ligger på 9 122 kronor för en sjöman, jämfört med
              en industriarbetare. Man är alltså befriad från inkomstskatt,
              man är befriad från arbetsgivaravgift och man har rätt till alla
              de sociala förmåner som man inte betalar arbetsgivaravgifter för.
            </seg>
            <seg n="07ce1979">
              Näringen har en omsättning på 40 miljarder och betalar en bolagsskatt
              på 62 miljoner.
            </seg>
            <seg n="a8f0cd12">
              Det är alltså svårt att hitta någon näring i Sverige som betalar
              en bolagsskatt som ligger i närheten av den nivå som rederinäringen
              gör.
            </seg>
            <seg n="69143cd8">
              Till det kommer hela det komplex av frågeställningar kring energi-
              och miljöskatter som jag inte ens har tagit upp i detta sammanhang
              men som vi båda två vet är en ytterligare komponent.
            </seg>
            <seg n="ab4e7714">
              Vi har alltså en näring som verkar på helt andra villkor. Man
              kan säkert se att det finns skäl till det givet den internationella
              konkurrensen. Men då reser sig Lars Johansson som socialdemokrat
              i skatteutskottet upp och säger att subventionen måste öka just
              här. Lars Johansson får ursäkta. Jag har väldigt stor respekt
              för dig, men på den här punkten tycker vi olika.
            </seg>
            <seg n="c63f384c">
              Utredningsförslaget var färdigt att genomföras. Det som då inte
              bara jag tyckte utan som den dåvarande departementsledningen på
              Finansdepartementet uppenbarligen också tyckte var att det utredningsförslaget
              var omöjligt att genomföra därför att det skulle ha lett till
              en utflaggning. Man blev av med skatteskulden. Det fanns inte
              ett verksamhetskrav. Följaktligen har man skrivit av skatteskulden
              och flyttat ut fartygen.
            </seg>
            <seg n="3ba26551">
              Att man valde att inte genomföra det förslaget är jag djupt tacksam
              för eftersom det i grund och botten var ogenomförbart.
            </seg>
            <seg n="53f00657">
              Vi har en ordning med en mycket kraftig subvention på sjöfartsnäringen.
              Det är möjligt att det är den ordning som vi ska ha. Jag har väldigt
              svårt att se några sakliga skäl till att man dramatiskt skulle
              ytterligare öka den subventionen och därtill på ett sätt som skulle
              leda till utflaggning från svenska hamnar.
            </seg>
          </u>
          <note n="760bf18e">
            Överläggningen var härmed avslutad.
          </note>
          <note n="f31a146b">
            18 § Svar på interpellation 2008/09:593 om ID-kort till utländska
            medborgare
          </note>
          <note type="speaker" n="51205886">
            Anf. 53 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-26" n="eb1f4018">
            <seg n="eac89ef5">
              Herr talman! Birgitta Eriksson har frågat mig vilka direktiv
              och resurser för att fullfölja direktiven jag avser att verka
              för att Skatteverket får i fråga om ID-kortsutfärdande, kontor,
              handläggningstider etcetera.
            </seg>
            <seg n="8b6c8d10">
              Vidare frågar Birgitta Eriksson om jag avser att ta något initiativ
              för att möjliggöra att en utländsk medborgare utan närstående
              och arbetsgivare får sin identitet styrkt om kommunens tjänstemän
              inte vill eller får styrka hans eller hennes identitet.
            </seg>
            <seg n="267b85f0">
              Slutligen frågar Birgitta Eriksson om jag avser att ta något
              initiativ för att kommunala eller andra tjänstemän under straffansvar
              ska påta sig uppgiften att styrka identiteter.
            </seg>
            <seg n="e96e8de2">
              Den 25 september 2008 fick Skatteverket i uppdrag av regeringen
              att ta fram ett ID-kort som kan utfärdas till personer som är
              folkbokförda i Sverige och på ett säkert sätt kan styrka sin identitet.
              Skatteverket utfärdar sedan den 1 juni 2009 ID-kort i enlighet
              med sitt uppdrag.
            </seg>
            <seg n="bc9b99c2">
              När det gäller frågan om intygsgivare vill jag först säga att
              det nu blivit enklare att få ID-kort vid en jämförelse med de
              regler som Svensk Kassaservice tillämpade. Trots att det nu har
              blivit enklare att få ID-kort kommer ett antal personer som inte
              kan styrka sin identitet inte att kunna få ID-kort. Detta är naturligtvis
              ett stort problem för de personerna. Det är viktigt att det är
              enkelt för personer att få ID-kort. Det får dock absolut inte
              innebära att tillförlitligheten och därmed användbarheten för
              Skatteverkets ID-kort blir sämre än för andra ID-kort på marknaden.
              Det är således inte acceptabelt att urholka reglerna på ett sådant
              sätt att Skatteverkets ID-kort riskerar att bli ett andra klassens
              ID-kort jämfört med de ID-kort som till exempel bankerna och polisen
              utfärdar. En sådan utveckling skulle missgynna personer som är
              bosatta i Sverige men inte är svenska medborgare, vilket inte
              är acceptabelt ur integrationssynvinkel. Jag är medveten om att
              detta är en svår avvägning. Det ankommer dock på Skatteverket
              att göra den avvägningen. Skatteverkets beslut kan överklagas
              hos allmän förvaltningsdomstol.
            </seg>
            <seg n="7cf55ef8">
              Jag avser inte att ta några särskilda initiativ för att kommunala
              eller andra tjänstemän under straffansvar ska påta sig uppgiften
              att styrka identiteter.
            </seg>
          </u>
          <note type="speaker" n="8e273714">
            Anf. 54 BIRGITTA ERIKSSON (s):
          </note>
          <u who="birgitta_eriksson_124ae8_w" xml:id="i-a4bb0d58d48306f8-0" n="313a938b">
            <seg n="44a53f9f">
              Herr talman! Jag tackar finansministern för svaret. Men jag måste
              nog säga att jag är lite förvånad över det ointresse för problematiken
              som finansministern har visat.
            </seg>
            <seg n="a8b216bb">
              Finansministern säger att det har blivit enklare att få ID-kort.
              Jag skulle vilja påstå att finansministern är ganska ensam om
              att tycka det. De allra flesta vittnar om det klart motsatta.
              Till och med integrationsministern i Anders Borgs egen regering
              svarade på en fråga och sade att det har blivit svårare. Jag utgår
              ändå från att finansministern inte kan ha undgått att höra alla
              som vittnar om de svårigheter det innebär att inte kunna få ID-kort,
              och att leva utan det är kanske ännu svårare.
            </seg>
            <seg n="60ce7d99">
              För några veckor sedan var jag på ett studiebesök i Malmö på
              skattekontoret och kunde då med egna ögon se den mängd av utländska
              medborgare som köade för att få ID-kort. Jag hade också möjlighet
              att diskutera med Skatteverkets personal och blev klart medveten
              om att såväl de enskilda som Skatteverket har stora problem med
              ID-kortsutfärdandet.
            </seg>
            <seg n="ac6f459a">
              Det räcker inte med ett godkänt pass från sitt hemland eller
              ens ett uppehållstillstånd utfärdat i Sverige av Migrationsverket
              för att man ska få ett ID-kort. Den som inte har svenskt pass
              eller körkort måste få sin identitet styrkt av anhörig, arbetsgivare
              eller kommunal tjänsteman. Alla förstår ju att det måste vara
              förenat med ganska stora svårigheter.
            </seg>
            <seg n="79ebabb2">
              När det gäller problemen med själva utfärdandet av korten kan
              man för det första konstatera att Skatteverket verkar ha otillräckliga
              resurser för att klara sitt uppdrag inom rimlig tid. Regeringen
              har anslagit medel för 15 000 ansökningar på ett helår. Redan
              de första tre månaderna kom det in över 15 000 ansökningar. Och
              självklart finns det ett uppdämt behov, men jag måste säga att
              anslaget ändå verkar vara klart i underkant.
            </seg>
            <seg n="42c3211b">
              För det andra utfärdas kortet endast på 24 platser, en i varje
              län. I mitt hemlän, Västra Götaland, är det bara i Göteborg. Det
              kan innebära för en person som ska söka att det blir 40 mil tur
              och retur. I Västerbotten är det naturligtvis ännu värre. Och
              det är inte nog med det, utan när jag var på Skatteverket berättade
              de att det ofta kommer personer som inte har de godkända handlingarna
              med sig, vilket innebär att det blir dubbla resor. De får åka
              hem och sedan komma tillbaka igen. Detta är inte rimligt, tycker
              jag. Och jag måste nog påstå att både regeringen och finansministern
              har underskattat problematiken, vad gäller både antalet sökande
              och de praktiska problemen. Jag tycker nog att anslaget till Skatteverket
              borde ses över, så att man får möjlighet att upprätthålla den
              service som man ska ge.
            </seg>
            <seg n="e37eba91">
              För det tredje har den enskilde hamnat i ett läge som faktiskt
              kan liknas vid en moment 22-situation, därför att många utländska
              medborgare saknar närstående, för det blir allt fler som kommer
              hit ensamma. De saknar arbetsgivare som kan intyga deras identitet.
              Numera kan kommunala tjänstemän göra det, men väldigt många kommuner
              har till och med avrått från och i vissa fall förbjudit sina kommunala
              tjänstemän att göra det, därför att intygandet är förenat med
              straffansvar.
            </seg>
            <seg n="a192a7d6">
              Enskilda som redan har fått vänta länge får fortsätta det svåra
              och dyra livet. Jag kommer i mitt nästa inlägg att ta upp lite
              om den enskildes problem.
            </seg>
            <seg n="ade38d3e">
              Jag tycker att de nya reglerna är orimligt stränga och krångliga
              och tycker därför att statsrådet snarast ska klargöra för utländska
              medborgare utan närstående och arbetsgivare hur de ska få ett
              ID-kort.
            </seg>
          </u>
          <note type="speaker" n="a73d2812">
            Anf. 55 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-27" n="eb1f4018">
            <seg n="ca44b17d">
              Herr talman! Låt oss då klarlägga förloppet här. Skatteverket
              har fått ett ansvar att utfärda ID-kort. Man har då en förenklad
              process jämfört med den ordning som gällde tidigare. Man har haft
              det här ansvaret sedan september 2008. Man har utfärdat 10 000
              ID-kort sedan dess.
            </seg>
            <seg n="3224a584">
              Varför kan man inte ge ID-kort till alla? Varför ska det vara
              ett krångel kring detta? Ja, det är som vanligt i politik, att
              det handlar om en svår avvägning. Ska man ha en rättssäker prövning
              där identiteten styrks måste det finnas vissa krav, att de som
              söker inställer sig personligen, att det finns personer som kan
              styrka identiteten och ett antal andra saker som Skatteverket
              har satt upp som kriterier för detta. Tar man bort de kriterierna
              eller sänker dem får man naturligtvis en minskad rättssäkerhet,
              och därmed minskar tillförlitligheten i ID-kortet.
            </seg>
            <seg n="72e8ea06">
              Vill vi ha en ordning där alla kan få ID-kort utan en rättssäker
              prövning av att identiteten säkerställts? Nej, det tror jag inte
              att någon i Sverige vill, utan vi ska ha ordning och reda också
              på det här området.
            </seg>
            <seg n="3b4c7a8b">
              Jag värjer mig och vänder mig mot den beskrivning av svenska
              myndigheters verksamhet som vi här får. Det är inte så ja, kanske
              i opposition att man kan ge alla myndigheter hur mycket pengar
              som helst. I regeringsställning måste man göra avvägningar. Det
              är inte så att Myndighetssverige bedriver en dåligt fungerande
              verksamhet. Skatteverket och andra myndigheter sköter sig relativt
              gott och i många fall väldigt väl vid internationella jämförelser.
              Rättssäkerhet och service är det som präglar våra myndigheter,
              och det ska vi naturligtvis vara stolta över. Sedan har de inte
              alltid de medel som de skulle önska eller som man skulle kunna
              önska utifrån sitt område. Men det är helt enkelt så att vi måste
              göra avvägningar, och vi ska naturligtvis återkomma till de avvägningar
              som görs i höstens budget i samband med att den presenteras. Men
              vi kommer att ha svårigheter på det här området så länge vi har
              krav uppställda som gör att man ska säkerställa identiteten. Det
              kan vi helt enkelt inte frångå, därför att då förlorar ID-kortet
              sitt värde, och då förlorar vi vad gäller rättssäkerhet i det
              svenska samhället på ett sätt som inte är acceptabelt. Det är
              fullt rimliga krav som ställts upp, och de ska upprätthållas.
            </seg>
          </u>
          <note type="speaker" n="1ddf82a9">
            Anf. 56 BIRGITTA ERIKSSON (s):
          </note>
          <u who="birgitta_eriksson_124ae8_w" xml:id="i-a4bb0d58d48306f8-1" n="313a938b">
            <seg n="a1e69a4e">
              Herr talman! Först och främst måste man konstatera att det blir
              en moment 22-situation.
            </seg>
            <seg n="735dd25d">
              Jag ska berätta om Kazam från Örebro. Han kom till Sverige för
              två år sedan från Afghanistan. Han har giltigt pass som han har
              fått utfärdat av norska ambassaden i Afghanistan. Han har fått
              uppehållstillstånd av Migrationsverket i Sverige. Han har personbevis
              med de fyra sista siffrorna. Men han får inget ID-kort utfärdat.
              Varför inte? Jo, han har ingen nära anhörig, arbetsgivare eller
              kommunal tjänsteman som skulle kunna intyga att han är Kazam.
              Kazam har gått sex månader på sfi i Örebro. Hans lärare skulle
              kunna intyga att han är Kazam. Men Örebro kommun har förbjudit
              den kommunala tjänstemannen att ställa upp för identifikation.
              Då undrar jag: Hur ska han bära sig åt? Vi har accepterat att
              han ska få vistas i Sverige. Han har uppehållstillstånd, han har
              fått personnummer, han har ett pass som norska ambassaden har
              utfärdat. Det är det ena.
            </seg>
            <seg n="69da4838">
              Sedan visar det sig också att det är olika i olika kommuner,
              därför att Kazams kompis i Sala har fått ID-kort därför att hans
              lärare följde med. Det kan väl inte vara accepterat ur rättssäkerhetssynpunkt
              att kommunerna gör olika bedömningar. Men det viktigaste är att
              Kazam, som bara är en i mängden av dem som hamnat i den här moment
              22-liknande situationen, måste få veta hur han ska bära sig åt.
            </seg>
            <seg n="a2b92ad5">
              Någon förenkling måste till här. Det har ju kunnat fungera förut.
              Det är inte mycket till rättssäkerhet om vi inte kan låta människor
              stanna här när vi till och med har kunnat ge dem uppehållstillstånd
              i Sverige. Jag tycker att Anders Borg måste se över de här reglerna,
              framför allt också att handläggningen förenklas. Som det är nu
              får man vänta. Det är mängder som står i kö för att få ett ID-kort.
            </seg>
            <seg n="3f059cab">
              Problemen med att inte ha ID-kort är naturligtvis också det utgår
              jag från att finansministern är medveten om att om du inte har
              ett ID-kort kan du inte få ett bankkort, utan du får gå till banken
              för att betala dina räkningar och betala 50 kronor i expeditionsavgift
              varje gång, du kan inte hämta ut medicin på recept på apoteket
              och du kan inte hämta ut paket på utlämningsställen. Det är bara
              några exempel på vad som händer om man inte får ett ID-kort i
              Sverige. Det gör det omöjligt att vistas här. Man kan inte leva
              här.
            </seg>
            <seg n="d1d388b1">
              När det gäller att Skatteverket har för lite resurser javisst,
              alla vill ha mer resurser är det här människor som kommer i kläm.
              De kan inte få ett arbete, en bostad och så vidare.
            </seg>
            <seg n="e3ad46ac">
              Man måste väl ändå kunna klara själva hanteringen betydligt snabbare
              och framför allt lokalt så att människor ska behöva resa långa
              vägar för att kunna få ett ID-kort. Även om det är ett uppdämt
              behov som visar sig i antalet ansökningar tycker jag att Skatteverkets
              resurser är för snålt tilltagna. Det är människor som blir drabbade
              i den här situationen. Jag skulle vilja få en kommentar från finansministern
              om vad Försäkringskassan ska göra.
            </seg>
          </u>
          <note type="speaker" n="0f09ac6a">
            Anf. 57 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-28" n="eb1f4018">
            <seg n="017de312">
              Herr talman! Vi har infört ett förenklat förfarande för att människor
              ska kunna få ett ID-kort. Skatteverket har haft verksamheten i
              runda slängar ett år och har redan utfärdat ett stort antal ID-kort.
            </seg>
            <seg n="eda5e390">
              Det är naturligtvis så att man gradvis kommer att kunna förenkla
              och förtydliga processerna för detta från verkets sida. Det är
              jag övertygad om. Men det kommer inte att ändra det grundläggande
              problemet. Vi kommer inte att kunna ge ID-kort till alla som vill
              ha det. Det enda sättet att uppnå det är att vi tar bort kraven
              på rättssäkerhet och prövning av identitet när man utställer korten.
            </seg>
            <seg n="6136b43d">
              Det är rimligt att det finns ett antal kriterier uppställda.
              Ett är att personen inställer sig själv så att man kan se att
              det finns en överensstämmelse mellan personen på bilden på ID-kortet
              och personen. Ett annat är att intygarna inställer sig så att
              man kan säkra att detta fungerar på ett rättssäkert sätt. Det
              är självklart.
            </seg>
            <seg n="cd42cf53">
              I ordet avvägning ligger att detta har kostnader med sig. Det
              är naturligtvis så att vi skulle önska att man på ett enkelt sätt
              kunde lösa detta så att alla människor som vill det kan få ett
              ID-kort. Det är Birgitta Eriksson och jag helt överens om. Men
              det måste finnas ett antal krav, kriterier och processer för att
              fastställa att vi har ordning och reda här. Det har Skatteverket
              ställt upp.
            </seg>
            <seg n="bd8409ad">
              Jag vet att man tittar på om man kan öka antalet platser där
              man kan utfärda ID-kort. Det kommer att förskjuta problematiken.
              Men den grundläggande problematiken med avvägningen kommer att
              finnas i botten.
            </seg>
            <seg n="28a09903">
              Jag är övertygad om att Skatteverket sköter detta på ett effektivt,
              serviceorienterat och rättssäkert sätt. I grund och botten har
              jag stort förtroende för den verksamhet som det bedriver.
            </seg>
          </u>
          <note type="speaker" n="2925f2eb">
            Anf. 58 BIRGITTA ERIKSSON (s):
          </note>
          <u who="birgitta_eriksson_124ae8_w" xml:id="i-a4bb0d58d48306f8-2" n="313a938b">
            <seg n="4e8eb573">
              Herr talman! Vi är överens om att den grundläggande problematiken
              är att människor inte får sitt ID-kort. Jag menar att det finns
              människor som skulle kunna identifiera dem. Men nu har vi krånglat
              till det så att inte en kommunal tjänsteman eller en sfi-lärare
              ska kunna göra detta utan straffansvar.
            </seg>
            <seg n="05ed5c98">
              Det blir låst och omöjligt för dessa människor att kunna verka
              i samhället. Det är tillräckligt svårt ändå att komma till rätta
              med sig själv och sin familj i ett nytt land. Jag tycker inte
              att vi kan ha det så här. Det skrev också Roy Melchert, som är
              sakkunnig på SKL, i Nerikes Allehanda när han beskrev problemen.
              Jag håller helt med honom.
            </seg>
            <seg n="91d30a9a">
              De här problemen måste lösas. Det brådskar. Det handlar om inte
              om integritet och rättssäkerhet. Det finns människor som skulle
              kunna identifiera dem. Många har ju funnits här i flera år och
              till och med fått uppehållstillstånd genom Migrationsverket och
              personbevis. Jag förstår det inte. Något måste göras.
            </seg>
            <seg n="df2f734f">
              En utländsk medborgare som kommer till Sverige måste ha en chans
              att kunna starta ett liv här i Sverige. Vilken arbetsgivare vill
              anställa en person som inte har ett bankkonto? Vilken hyresvärd
              skulle vilja hyra ut till en person som inte har ett bankkonto?
              Det är orimligt att ha regler som hindrar människor att kunna
              fungera i samhället.
            </seg>
            <seg n="a047502b">
              Jag vet det, och jag förstår att finansministern inte är medveten
              om det. Det är inte så att det som är i dag alltid måste vara.
              Det ligger på finansministern att snabbt ta ett initiativ här.
            </seg>
            <seg n="8acf4bfd">
              Det är ganska rimligt att Försäkringskassan och alla de andra
              ska kunna kräva att ansvarig minister förklarar här och nu från
              riksdagens talarstol: Hur ska de bära sig åt?
            </seg>
          </u>
          <note n="760bf18e">
            Överläggningen var härmed avslutad.
          </note>
          <note n="7605ef65">
            19 § Svar på interpellation 2008/09:595 om mögelsanering av Herrgården
            med nytt ROT-avdrag
          </note>
          <note type="speaker" n="56115a72">
            Anf. 59 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-29" n="eb1f4018">
            <seg n="d3d6875c">
              Herr talman! Luciano Astudillo har frågat bostadsminister Mats
              Odell om han är beredd att ta initiativ så att möjligheten till
              ROT-avdrag omfattar även flerfamiljshus och miljonprogramsområden
              mot bakgrund av de stora renoveringsbehov som finns i dessa områden.
              Som exempel nämner Luciano Astudillo Herrgården, som är en del
              av Rosengård i Malmö.
            </seg>
            <seg n="05c7eee4">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="af0cb6fd">
              Jag vill börja med att understryka vad syftet är med det HUS-avdrag
              som regeringen har infört. Det är dels att öka hushållens eget
              arbetsutbud, dels att minska svartarbetet. Genom det här skatteavdraget
              får hushållen en möjlighet att köpa sådana tjänster som de tidigare
              har utfört själva eller köpt på den svarta marknaden. Med den
              här inriktningen är det naturligt att skatteavdraget ges bara
              till hushållen och inte till exempel till fastighetsbolag som
              äger flerfamiljshus.
            </seg>
            <seg n="26c907d6">
              Av de skäl jag nu har framfört är jag inte beredd att ta några
              initiativ för att utvidga det befintliga HUS-avdraget till att
              omfatta flerfamiljshus och miljonprogramsområden.
            </seg>
          </u>
          <note type="speaker" n="bba1bf04">
            Anf. 60 LUCIANO ASTUDILLO (s):
          </note>
          <u who="luciano_astudillo_31d9cb_w" xml:id="i-cbd449237b2ba96f-0" n="ae9ee889">
            <seg n="391c602c">
              Herr talman! Tack, finansministern! Det finns en del saker som
              vi är ganska överens om. Den här typen av ROT-avdrag kan vara
              väldigt bra för att förstärka sysselsättningen i tider av lågkonjunktur.
              Det är ett av de viktiga syftena. Sedan finns det en diskussion
              om man ska permanenta den typen av insatser eller om man ska ha
              dem kortvarigt under den tid det är lågkonjunktur och därefter
              dra undan dem igen.
            </seg>
            <seg n="044b6b29">
              Min principiella diskussion handlar om det som vi nu ser i Herrgården
              men som inte alls är unikt. Situationen i Herrgården är komplex
              precis som på många andra ställen. Bilderna av husen fyllda med
              kackerlackor och möglande vattenskadade lägenheter har säkert
              upprört och berört många.
            </seg>
            <seg n="5ec4223f">
              Är det möjligt att leva så här i Sverige? Hur kan det vara så?
              Orsakerna till det är många och också komplexa. Vi har bristande
              ordning på strukturer för hur flyktingmottagning går till. Under
              lång tid har en betydande del av de människor som vi har tagit
              emot i vårt land hamnat i bostadsområden som Herrgården. De har
              där hamnat i trångboddhet och svåra livssituationer.
            </seg>
            <seg n="3d3f4cfa">
              Vi har i vissa fall haft fastighetsägare som under lång tid tagit
              bort sitt ansvar från dessa områden och brustit i sitt ansvar
              när det gäller underhåll. Det är också en situation som förvärrat
              det vi ser inte bara i Herrgården utan också i andra områden.
              Man har sett fastigheter som ett affärsområde mer än ett boende.
              Det är oerhört allvarligt.
            </seg>
            <seg n="da78f280">
              Vi har också en svår situation socialt och ekonomiskt där många
              människor är arbetslösa, och skolorna är också svårt utsatta.
              Det är en komplex bild av många samverkande orsaker.
            </seg>
            <seg n="f9bfd217">
              För mig är Herrgården bara en symbol för alla dessa miljonprogramsområden:
              Biskopsgården, Angered, Tensta, Alby och Ronna. Alla de är nästan
              rikskända namn numera. Den sociala problematiken är samma.
            </seg>
            <seg n="cf28321a">
              Där har vi socialdemokrater tänkt att det nu finns ett läge att
              börja den renovering och upprustning av de områden som förr eller
              senare måste rustas upp. Vi har tillsammans med våra samarbetspartier
              Miljöpartiet och Vänsterpartiet lagt fram ett förslag om ett grönt
              ROT-avdrag som också omfattar flerfamiljshusen.
            </seg>
            <seg n="01b031c6">
              Det skulle kunna leda till att så många som 40 000 lägenheter
              renoverades. Vi vet i dag att en av de grupper där arbetslösheten
              redan i dag är väldigt hög är byggnadsarbetarna. Jag tror att
              jag senast såg siffran 8 procent. Redan i dag är 8 procent av
              landets byggnadsarbetare arbetslösa.
            </seg>
            <seg n="20fceb32">
              Här skulle vi kunna starta en upprustning som behöver göras av
              dessa områden. Jag tror inte att det räcker. Det är det första
              steg vi måste ta för att börja rusta Sverige starkt och mer jämlikt.
            </seg>
            <seg n="95bf8599">
              Jag tycker personligen att det är oerhört förvånande, och det
              gör säkert många här utanför, att ett parti som uttryckligen säger
              sig vilja stå för rättvisa väljer bort flerfamiljshusen när man
              satsar på att förbättra jämlikheten.
            </seg>
            <seg n="9aa6f3b1">
              Ett parti som säger sig stå för sammanhållning blundar och avstår
              från att göra något under fyra år för att förbättra livsvillkoren
              i Sveriges miljonprogramsområden. Förklara för mig hur det klingar
              med er ambition att vara ett rättviseparti för sammanhållning.
            </seg>
          </u>
          <note type="speaker" n="75df3683">
            Anf. 61 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-30" n="eb1f4018">
            <seg n="b5144ea9">
              Herr talman! Alla som sett de bilder som visats i medierna av
              boendeförhållandena i Herrgården har naturligtvis känt en rättmätig
              upprördhet över detta. Jag har stor respekt för att Luciano Astudillo
              som riksdagsman från Malmöregionen har ett djupt engagemang i
              de frågorna. Det är en de mest självklara rollerna för en riksdagsman
              att agera på det sättet, att ta upp ett av de bekymmer man har
              och föra in det i riksdagsdiskussionen.
            </seg>
            <seg n="2d00745d">
              Nu är det emellertid så att vi har två skilda diskussioner här.
              En rör det sociala problemet i Herrgården, och den andra rör hur
              man bedriver en effektiv konjunkturpolitik.
            </seg>
            <seg n="6e43406b">
              Låt mig börja med att diskutera konjunkturfrågan och sysselsättningen.
              Skälet till att vi infört det här HUS-, ROT- eller RUT-avdraget,
              vad man ska kalla det, är i grunden ett strukturellt skäl. I de
              här sektorerna har vi en väldigt hög andel svartarbete. Det är
              en samhällskostnad att det förekommer svartarbete. Människor blir
              utnyttjade i de sektorerna, det undandrar skatt från samhället
              och det är ofta kopplat till annan brottslighet. Svartarbete och
              svartsektorer är bekymmersamma.
            </seg>
            <seg n="5f077964">
              Dessutom har vi en mycket stor skattekil i Sverige. Det gör att
              för att en person ska kunna renovera eller köpa en tjänst där
              man till exempel får städning utförd måste man, inklusive arbetsgivaravgifter
              och med de marginalskatter vi har, arbeta väldigt många timmar
              för att det ska vara lönsamt. Det ger en samhällsekonomisk störning,
              och den bör vi göra någonting åt. Det borde Luciano Astudillo
              som socialdemokrat vara särskilt angelägen om därför att om man
              vill ha en mer omfattande välfärdsstat borde man också vilja ha
              en mer effektiv skattestruktur i ekonomin som har en så liten
              skadlig effekt på sysselsättningen som möjligt.
            </seg>
            <seg n="5f7def04">
              Konjunkturellt vill vi naturligtvis ha största möjliga jobbeffekt
              per krona. Det har gjort att vi har tagit fram omfattande bedömningar
              av olika åtgärder och vad de har för effekt. Liknande bedömningar
              finns gjorda av OECD och andra organisationer, och resultaten
              är relativt standardmässiga. Vi vet till exempel att om man sänker
              momsen i ett land som har så hög export- och importandel som Sverige
              blir det en relativt ineffektiv åtgärd därför att en stor del
              av den konsumtion som man uppmuntrar sker av importerade varor.
            </seg>
            <seg n="4707bef1">
              Vi vet å andra sidan att om man ger pengar direkt till kommunerna,
              som har en restriktion, tillfälligt låga inkomster och väldigt
              personalintensiv verksamhet, är det en mycket effekt åtgärd.
            </seg>
            <seg n="7ada6d4c">
              Tyvärr är det så att i de sammanställningar och beräkningar som
              vi har gjort kommer ROT-avdrag till flerbostadshus, kommunala
              eller privata, genomgående näst intill sist. Vi landar i en kostnad
              på 3,7 miljoner per jobb. Det betyder att om vi satsar 1 miljard
              ger detta 300 jobb med den här inriktningen, men om vi ger den
              till kommunsektorn ger det 1 500 jobb. Det är alltså fem gånger
              så effektivt att ge pengarna direkt till kommunsektorn. Det beror
              på att fyra av fem av de kronor som vi ger i subvention ersätter
              redan planerade eller färdiga investeringar som skulle ha gjorts
              ändå.
            </seg>
            <seg n="3df0a284">
              Jag har stor respekt för Luciano Astudillos engagemang. Vi kan
              återkomma till den andra frågan om vad vi ska göra åt våra sociala
              problem, men ska vi bedriva konjunkturpolitik är den här typen
              av ROT- eller RUT-avdrag till hyresbostäder, privata eller offentliga,
              i de sammanställningar vi har gjort på basis av de undersökningar
              som finns ett av de minst effektiva medlen.
            </seg>
            <seg n="608ae9a4">
              Detta har påtalats tidigare, och jag är i det perspektivet lite
              förvånad över att Socialdemokraterna inte har dragit tillbaka
              de här förslagen när det har visat sig att de är väldigt ineffektiva.
            </seg>
          </u>
          <note type="speaker" n="a8dc6311">
            Anf. 62 LUCIANO ASTUDILLO (s):
          </note>
          <u who="luciano_astudillo_31d9cb_w" xml:id="i-62f63da874e14adb-0" n="ae9ee889" next="i-d6da23ee0db48a1f-0">
            <seg n="c75b1789">
              Herr talman! Jag har två korta reflexioner kring detta med en
              effektiv skattefunktion. Då borde finansministern lyssna på sitt
              eget ekonomisk-politiska råd. Han är kanske en av landets största
              kritiker av den skattepolitik som den här regeringen fört. Han
              säger att det regeringen gjort nu bara ökar ineffektiviteten i
              skattesystemet. Det är ju så en schweizerost. Därför har vi socialdemokrater
              sagt att vi måste ta ett grepp över detta och se över skattepolitiken.
              Det är för många konstigheter i det skattesystem som finansminister
              Borg ansvarar för.
            </seg>
            <seg n="3d400cfe">
              Vi har lite olika bild av vad som ger jobb eller inte. I Vaxholm
              lovade statsministern 10 miljarder i skattesänkningar och sade
              att det skulle ge 10 000 nya jobb. Det är en kostnad på ungefär
              1 miljon per jobb. Det är pengar som skulle kunna användas till
              att investera i jobb i välfärdssektorn och stimulera de sektorer
              som vi vet behöver stimuleras.
            </seg>
            <seg n="637ab1ed">
              Låt mig så gå över till grundfrågan. Förr eller senare måste
              vi ta tag i det här problemet. Detta är kanske en av Sveriges
              stora samhällsutmaningar. Det handlar om 20 bostadsområden i Sverige
              som behöver rustas upp. Fastighetsägarna måste ta ett rejält ansvar
              och kommunerna, det privata näringslivet, det civila samhället
              och de boende där också. Och det gäller också den nationella nivån,
              staten och en finansminister som säger sig stå upp för rättvisa
              och sammanhållning, annars är det tomma tunnor som bullrar.
            </seg>
            <seg n="9a80caa8">
              De få resurser som fanns riktade för att möta den komplexa problembild
              som fanns i de här områdena finns inte längre. Det var något av
              det första som finansminister Borg tog bort. Än i dag har vi inte
              sett några insatser för att möta den negativa utveckling som vi
              ser på området.
            </seg>
            <seg n="e81b6dd5">
              Här skulle vi kunna ta de första stapplande stegen för att rusta
              upp områden som behöver rustas upp. Där har Socialdemokraterna
              ett tydligt alternativ. Där säger vi: Låt oss påbörja detta med
              ett grönt ROT-avdrag. Men det kommer inte att räcka. Därefter
              kommer det att behövas kanske fem till tio års satsning på ett
              miljardprogram för miljonprogramsområdena som kan väga upp de
              sociala orättvisor som vi har i det här landet och som beror på
              att också vi socialdemokrater var oförmögna att hantera det. Det
              gäller också den regering som sitter i dag.
            </seg>
            <seg n="04865cf3">
              Jag återkommer till grundproblemet. Skulle inte detta kunna vara
              ett första steg för att förbättra livsvillkoren och boendemiljön
              för människorna i de här områdena?
            </seg>
          </u>
          <note n="9cad57bc">
            Anf. 63 GUNNAR ANDRÉN (fp):
          </note>
          <u who="luciano_astudillo_31d9cb_w" xml:id="i-d6da23ee0db48a1f-0" n="ae9ee889" prev="i-62f63da874e14adb-0">
            <seg n="6eb49642">
              Herr talman! Jag tycker att det är en intressant fråga även om
              svaret från Luciano Astudillos sida är fel.
            </seg>
            <seg n="96e2c088">
              Under den här sommaren har jag ägnat mig en del åt det hus jag
              äger och bor i. Utan att nyttja något ROT-avdrag har jag gjort
              en del förbättringar i det.
            </seg>
            <seg n="b4df6d56">
              Tidigare har jag gjort ett besök i Rosengård och Herrgården.
              Man måste hålla med Luciano Astudillo. Det tror jag att finansministern
              och många andra också är medvetna om. Förhållandena där nere är
              väldigt skrämmande.
            </seg>
            <seg n="2159f799">
              Jag tror emellertid att den socialdemokratiska idén att man ska
              använda ROT-avdrag till detta skulle sända en alldeles felaktig
              signal, nämligen att man skulle befria hyresvärdarna från en stor
              del av det ansvar som de måste ha och som man betalar hyra för.
              Det måste finnas andra lösningar på detta.
            </seg>
            <seg n="3abf0766">
              En viktig lösning är att diskutera hur vi ska ha det med upplåtelseförhållandena
              och vilket personligt ansvar man ska kunna ta i olika upplåtelseformer.
              När man inför ROT-avdrag betalar staten en del, men man betalar
              också en del själv för att man bor i sitt eget hus eller någon
              annanstans.
            </seg>
            <seg n="2571ecc2">
              Problemet i Rosengård och många av de andra områden som Luciano
              Astudillo så förtjänstfullt räknade upp är att strukturen på boendeförhållandena
              är väldigt ensidig. Det är hyresvärdar, dessvärre ofta kommunala,
              som inte har tagit sitt fulla ansvar och som har låtit förfallet
              fortgå under väldigt lång tid. Jag har full förståelse för att
              Luciano Astudillo lyfter upp detta problem, annars får man den
              situation som man har just i Rosengård, det vill säga oefterrättliga
              sociala förhållanden. Men man kan inte göra så att man bara säger:
              Nej, vi lyfter av ägaren ansvaret för detta.
            </seg>
            <seg n="37a3f58d">
              Jag har inte heller någon specifik lösning, men jag vet efter
              att ha varit just i Rosengård, och man kan se det i Tensta och
              på många andra ställen också, att de människor som bor där vill
              ha bättre förhållanden. De vill ha samma trygghet som man har
              i det område som jag råkar bo i, nämligen norra Helsingfors, där
              man inte har sådana här förhållanden. Man vill ha goda förhållanden
              för sina barn och man vill ha goda förhållanden där man bor.
            </seg>
            <seg n="1e3375ea">
              Jag menar att en av de viktigaste sakerna är att se till att
              vi får ökat personligt ansvarstagande möjligheterna till det för
              dem som bor i de här områdena.
            </seg>
          </u>
          <note type="speaker" n="d47c7cd6">
            Anf. 64 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-31" n="eb1f4018">
            <seg n="2df6d392">
              Herr talman! Låt mig inleda med att igen understryka att jag
              i grunden har mycket stor respekt och förståelse för grundskälet
              till att Luciano Astudillo ställer den här frågan. Det är en kärnuppgift
              för en riksdagsman att utifrån sin valkrets ta upp avgörande och
              centrala samhällsproblem, och här har vi ett sådant. Men det ändrar
              inte att vi också måste föra en diskussion kring den åtgärd som
              vi nu talar om. ROT- och RUT-avdag anses genomgående av de bedömningar
              som har gjorts vara en effektiv åtgärd för att minska svartarbete
              respektive att öka arbetsutbudet. Det är alltså en åtgärd som
              strukturellt bidrar till en långsiktigt högre sysselsättning därför
              att den förbättrar resursallokeringen i samhällsekonomin.
            </seg>
            <seg n="1debd762">
              Låt oss ta fram kärnan i den diskussion som vi nu har! Vi vidtar
              konjunkturåtgärder. Vi försvagar tillfälligt de offentliga finanserna
              för att tillföra efterfrågan till ekonomin. Det gör vi för att
              vi har en kris i världsekonomin som gör att vi annars får en kraftig
              försämring av sysselsättningen, och det har stora välfärdskostnader.
              Då vet vi att när vi har den allvarliga situationen är åtgärder
              som gör att vi tillför kommunerna pengar för att på kort tid stärka
              efterfrågan bland de mer effektiva. Då har vi en kostnad för åtgärden
              på ungefär 650 000 kronor per jobb. Vi har en kostnad på runt
              1 miljon för den här relativt effektiva åtgärden som ROT- och
              RUT är. Väljer man då formen med hyres-RUT stiger kostnaden till
              3,53,8 miljoner per jobb. Då har vi alltså en åtgärd i kommunerna
              som är fem gånger så effektiv, där 1 miljard ger 1 500 jobb i
              stället för 300 jobb.
            </seg>
            <seg n="442d9598">
              Ska vi som regering då förhålla oss till den här menyn av tänkbara
              åtgärder måste vi naturligtvis lägga så mycket pengar som möjligt
              på de effektivaste åtgärderna. Sedan måste man också komplettera
              det för att vi har andra problem, till exempel att om vi tillför
              mer pengar till kommunerna när de går över i överskott får vi
              inte längre samma effektivitet i stöden. Men att införa ett hyres-RUT
              skulle vara, av de bedömningar som vi har gjort och som inte skiljer
              sig från andra bedömningar, det minst effektiva vi har på listorna
              för att åtgärda konjunkturproblematiken. Det kan vi inte gå förbi
              i den här diskussionen, därför att det har varit den grundläggande
              prioriteringen för varför vi har valt bort åtgärden. Det är den
              sannolikt minst effektiva åtgärden i arsenalen, helt enkelt.
            </seg>
            <seg n="e763a709">
              Därtill kan man naturligtvis lägga att det finns en fördelningspolitisk
              risk därför att man skulle kunna få hyreshöjningar i detta som
              i sådana fall skulle urholka köpkraften för dem som bor i de här
              bostadsområdena.
            </seg>
            <seg n="b025af64">
              Det sociala problemet rättvisan och sammanhållningen bör vi nog
              diskutera för sig och inte som en konjunkturpolitisk åtgärd och
              inte som en del av en tillfällig RUT eller ROT. Det bör vi diskutera
              som en bredare frågeställning om rättvisa och sammanhållning.
            </seg>
            <seg n="5b1efa31">
              Enligt min uppfattning, och där tror jag att Luciano Astudillo
              håller med mig, handlar det i grunden om hur vi ser på arbetslöshet,
              utanförskap och sysselsättning. Jag är övertygad om att vi har
              samma syn i den delen. Sedan har vi helt olika syn på vilka medel
              som leder till full sysselsättning respektive ett begränsat utanförskap
              och en låg arbetslöshet.
            </seg>
            <seg n="66025223">
              Vår uppfattning min uppfattning är också belagd till exempel
              i Lennart Flods studier, nämligen att särskilt när det gäller
              arbetsutbud och närvaro på arbetsmarknaden för till exempel invandrarkvinnor
              är jobbavdraget den i särklass mest effektiva åtgärd som vi kan
              vidta därför att det minskar de väldigt höga trösklar som vi har
              för att vara på arbetsmarknaden.
            </seg>
            <seg n="c54666f1">
              Men det är en bredare diskussion om rättvisa och sammanhållning.
              I den grundläggande diskussion som vi har här är det tyvärr så
              att hyres-RUT är en av de minst effektiva åtgärder som vi har
              i den konjunkturpolitiska arsenalen. Jag kan naturligtvis beklaga
              det, men det är den bedömning som Finansdepartementet gör.
            </seg>
          </u>
          <note type="speaker" n="10a5a15a">
            Anf. 65 LUCIANO ASTUDILLO (s):
          </note>
          <u who="luciano_astudillo_31d9cb_w" xml:id="i-cbd449237b2ba96f-1" n="ae9ee889">
            <seg n="5b214090">
              Herr talman! Jag vill tacka för det här samtalet. Jag tror att
              vi i grunden är ganska överens om vissa saker. Att vi måste höja
              sysselsättningsnivån i de här områdena är viktigt. Vägen dit är
              vi inte överens om. Jag tror att mer investeringar i utbildning
              och mer satsningar på entreprenörskap och företagande i de här
              områdena skulle vara bättre framför stora skattesänkningar som
              ger liten effekt.
            </seg>
            <seg n="721d1feb">
              Flyktingpolitiken valde Anders Borg att inte nämna. Jag tror
              också att det är en viktig faktor. Jag har förstått att de borgerliga
              partierna inte alls är överens och har svårt att komma till skott
              i den här frågan, men det är inte hållbart långsiktigt att ett
              par stadsdelar i Sverige bär upp hela Sveriges flyktingmottagning.
              Vi måste till med strukturella förändringar för att klara av den
              biten.
            </seg>
            <seg n="7abc4d50">
              Jag tror att Anders Borg har fel. Jag vet att det finns andra
              bedömare som säger att den här typen av insatser faktiskt skulle
              vara möjliga att göra och därmed ge ökad sysselsättning för många
              människor. Dessutom skulle det vara mer jämlikt, mer rättvist,
              att också se till att inte bara Anders Borg och sådana som jag
              som bor i hus eller bostadsrätt kan tapetsera om varje år och
              i stället ta vara på möjligheten att bygga Sverige starkt, att
              bygga Sverige mer rättvist. Det är oerhört viktigt, och det är
              där det här ROT-avdraget kommer in.
            </seg>
            <seg n="a8206115">
              Vi har under lång tid sett hur de här områdena gått ned sig,
              ibland med anledning av fastighetsägarnas dåliga ansvarstagande
              men också på grund av flyktingmottagningens struktur. Rosengård
              Herrgården är ett område som är byggt för kanske 4 000 människor
              men där det i dag bor 9 000 människor. Det är klart att de byggnaderna
              inte klarar det. Vi kommer att komma tillbaka till en diskussion
              om detta. Hittills är det väldigt lite från den borgerliga regeringen
              på det här området.
            </seg>
          </u>
          <note type="speaker" n="7773f526">
            Anf. 66 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-32" n="eb1f4018">
            <seg n="2631f4e6">
              Herr talman! Jag understryker gärna att jag har stor förståelse
              för att Luciano Astudillo tar upp detta mycket viktiga samhällsproblem
              som vi nu diskuterar. Jag kan också ha en tro på att både utbildning
              och entreprenörskap kan bidra till att vi får en bättre integration.
              Jag tror i grunden också att den omläggning som nu håller på att
              ske av integrationspolitiken är av godo, att vi frångår den modell
              där vi av underliggande bostadspolitiska skäl har låtit dem som
              kommer till Sverige finna boende i områden där arbetsmarknaden
              är svag för att i stället föra över ett större ansvar på Arbetsförmedlingen.
            </seg>
            <seg n="2a4504bd">
              I grund och botten har vi olika syn på vad som är effektiv politik
              för att höja sysselsättningen. Jag och flertalet andra bedömare
              är övertygade om att för att få tillbaka människor in på arbetsmarknaden
              särskilt att få dem att gå in på halvtid eller längre deltider,
              särskilt om utbildningsnivån inte är alldeles hög, särskilt om
              man har en begränsad förankring på arbetsmarknaden är det jobbavdraget
              som är den effektivaste åtgärden.
            </seg>
            <seg n="1cca4266">
              Undersökning efter undersökning har upprepat samma resultat,
              nämligen att detta är den mest effektiva åtgärden. Tyvärr är det
              så, om vi återigen tar diskussionen om hyres-RUT, att det inte
              finns andra bedömare som har uppfattningen att en subvention till
              hyresbostäder skulle vara en effektiv konjunkturåtgärd. Jag bad
              inför den här diskussionen mina medarbetare att säkra att de inte
              hade gått igenom detta alltför tidigt. Vi har gjort bedömningen
              vid upprepade tillfällen, men nej, man landar i samma slutsats.
              I Sverige och i andra länder är det grundläggande förhållandet
              att eftersom en så stor del, ungefär fyra av fem kronor, går till
              redan planerade och beslutade investeringar är tyvärr inte hyres-RUT:en
              en effektiv åtgärd.
            </seg>
            <seg n="2a57824d">
              Jag skulle naturligtvis önska att man kunde slå två flugor i
              en smäll, vilket jag förstår att Luciano Astudillo är ute efter,
              nämligen att både kunna uppnå ett socialpolitiskt mål och ett
              konjunkturpolitiskt, men jag får beklaga att så är inte fallet.
            </seg>
          </u>
          <note n="760bf18e">
            Överläggningen var härmed avslutad.
          </note>
          <note n="3ad45f8d">
            20 § Svar på interpellation 2008/09:598 om medborgarna, skulderna
            och Kronofogdemyndigheten
          </note>
          <note type="speaker" n="53d062fd">
            Anf. 67 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-33" n="eb1f4018">
            <seg n="76dbf8d4">
              Herr talman! Britta Rådström har frågat mig genom vilka insatser,
              såvitt avser Kronofogdemyndighetens hantering, jag vill motverka
              ökningen av antalet betalningsförelägganden. Hon har också frågat
              mig genom vilka insatser, såvitt avser Kronofogdemyndighetens
              hantering av verkställande och indrivning, jag vill göra det lättare
              och enklare för människor att klara av att betala sina skulder.
              Vidare har hon frågat mig vad jag avser att ta för initiativ,
              när det gäller Kronofogdemyndighetens verksamhet, mot ökningen
              av konkurserna. Britta Rådström har slutligen frågat mig om jag
              är beredd, i fråga om Kronofogdemyndighetens hantering beträffande
              exekutiva auktioner, att ta något initiativ för att fler skuldsatta
              ska kunna behålla sitt hem.
            </seg>
            <seg n="c668e5e2">
              Den djupa lågkonjunktur vi nu befinner oss i har slagit hårt
              mot många medborgare, företag och myndigheter. Jag är medveten
              om att Kronofogdemyndigheten har fått ett ökat ärendeinflöde till
              följd av lågkonjunkturen. För att göra det enklare för människor
              att betala sina skulder är det viktigt att få fler personer i
              arbete. Det är regeringens viktigaste uppgift nu. Regeringen kommer
              att återkomma om hur detta ska ske i budgetpropositionen för 2010,
              som beslut fattas om den 10 september.
            </seg>
            <seg n="8d25cd98">
              Jag avser därför inte att nu i detta sammanhang presentera några
              initiativ i frågorna.
            </seg>
          </u>
          <note type="speaker" n="90950dc2">
            Anf. 68 BRITTA RÅDSTRÖM (s):
          </note>
          <u who="britta_radstrom_5f7cde_w" xml:id="i-a2222c3281ba1b1f-0" n="4391e761">
            <seg n="6f4805c5">
              Herr talman! Jag får tacka finansministern för svaret, även om
              det inte ger några svar på mina frågor i interpellationen. Som
              vanligt hänvisas till budgetpropositionen, men vad jag skulle
              ha önskat var att det hade funnits en viljeinriktning i alla fall.
            </seg>
            <seg n="32052f22">
              Det är inte första gången vi debatterar Kronofogdemyndigheten
              och dess möjligheter att utföra sitt uppdrag. Redan förra hösten
              hade vi en debatt som i första hand handlade om budgetanslag till
              myndigheten och de uppsägningar som var på gång. Vårens interpellationsdebatt
              om kronofogden handlade om hur medborgare i det här landet drabbades
              av kronofogdens besvärliga situation med minskad personal och
              ökad arbetsvolym.
            </seg>
            <seg n="6a1f0622">
              Varför är då denna fråga om kronofogden så viktig? Naturligtvis
              är den viktig för dem som jobbar där, men kronofogden har också
              fått andra uppgifter och en annan roll än tidigare, bland annat
              beträffande att förebygga att någon hamnar i den situationen att
              skuldsanering behövs.
            </seg>
            <seg n="29b20bd7">
              Låt mig poängtera det som står i dagens interpellation: Under
              2008 sades 128 personer upp. När nu nya resurser inte kom via
              tilläggsbudgeten måste troligtvis ytterligare uppsägningar ske,
              vilket drabbar myndighetens kärnverksamhet.
            </seg>
            <seg n="4fe037c9">
              Jag ställde naturligtvis denna interpellation inte bara utifrån
              Kronofogdemyndighetens och de skuldsattas situation, utan lika
              mycket därför att det är en myndighet vars verksamhet läser av
              det ekonomiska läget ute bland människor. Den som tillhör, med
              Moderaternas språkbruk, verklighetens folk måste i allra högsta
              grad studera och vara oroad över vad Kronofogdemyndigheten kan
              berätta i sin statistik.
            </seg>
            <seg n="64d3bc14">
              Jag är oroad, och Socialdemokraterna är oroade, men statsrådet
              är eller tycks vara likgiltig, ointresserad, disträ och okunnig
              om de många människornas situation. Under 2008 slog antalet ansökningar
              om betalningsföreläggande till kronofogden alla rekord och passerade
              miljonstrecket för första gången någonsin, och det ökar lavinartat
              i år också. Redan i juni hade det ökat till 632 000. Myndighetens
              bekymmer är bland annat att vid betalningsföreläggande klara av
              delgivningar. Här behövs enligt myndigheten själv förenklingar
              och förbättringar. Är finansministern beredd att verka för det?
            </seg>
            <seg n="9d5da75e">
              Herr talman! Jag vill återigen upprepa mina frågor till finansministern.
              Vilka insatser vill statsrådet göra för att motverka ökningen
              av antalet betalningsförelägganden? Genom vilka insatser vill
              statsrådet göra det enklare och lättare för människor att betala
              sina skulder? Är statsrådet beredd att ta några initiativ för
              att fler skuldsatta ska kunna behålla sina hem? Och är statsrådet
              beredd att i sin höstbudget anslå mer pengar till Kronofogdemyndigheten
              så att man kan fullgöra sina uppdrag, som bland annat innebär
              att hjälpa människor med skuldsanering?
            </seg>
          </u>
          <note type="speaker" n="3fef5e6f">
            Anf. 69 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-34" n="eb1f4018">
            <seg n="0b0211a7">
              Herr talman! Det vi nu hanterar är en sommarinterpellation. Riksdagen
              öppnar igen om några veckor, och efter ytterligare några dagar
              ska vi ha en budgetproposition på riksdagens bord. Den ska då
              debatteras i budgetdebatten. Att man då ställer interpellationer
              till finansministern med frågor som har direkt bäring på budgeten
              under sommaren öppnar naturligtvis för att svaren blir sådana
              att man sedan kan ställa frågan: Varför har jag inte fått något
              svar?
            </seg>
            <seg n="871cc934">
              Det är bara att beklaga, men det är den ordning vi ändå måste
              upprätthålla. Jag kan inte här ställa mig och göra en redogörelse
              för en budgetprocess som ännu inte är slutförd.
            </seg>
            <seg n="252f4b5a">
              När det sedan gäller Kronofogdemyndigheten tror jag att det är
              viktigt att vi har en del storheter klara för oss. När den här
              myndigheten gjordes helt fristående bedömde man att kostnaden
              för det skulle uppgå till 17 miljoner kronor från myndighetens
              sida. Budgetavdelningen gjorde en bedömning, och vi landade på
              12,5 miljoner kronor. Det har i efterhand visat sig att kostnaden
              på kort sikt för den omställningen blev något större, 19 miljoner.
              Men det är inte det som så att säga har orsakat bekymren på Kronofogdemyndighetssidan,
              utan det är de mycket stora kostnaderna för IT och administration
              som man har dragit på sig, som uppgår till närmare 60 miljoner
              kronor. Det är viktigt att understryka detta så att vi har helheten
              klar för oss.
            </seg>
            <seg n="21a227d0">
              Nu ska man till Kronofogdemyndighetens försvar säga att det definitivt
              inte är bara Kronofogdemyndigheten och Skatteverket som har haft
              problem med de här IT-systemen. Det verkar som om IT-system generellt
              är ett sätt att undergräva ekonomin i en budget. Man räknar med
              stora vinster, och i realiteten visar det sig att kostnaderna
              blir relativt stora och man relativt sällan ser de stora vinsterna.
              Vi har i till exempel Försäkringskassan sett ett liknande förlopp.
            </seg>
            <seg n="c75c1792">
              Hur ska vi då i det här läget så att säga förhålla oss till Kronofogdemyndigheten?
              Ja, vi har ju en kronofogdemyndighet med ett syfte. Det är inte
              en enkel situation de har att hantera. Det handlar om människor
              som av olika skäl privat misskötsel, otur eller ett hårt konjunkturläge
              får bekymmer med sina betalningar. Det där skulle man kunna lösa
              på olika sätt i ett samhälle. Man kunde ju tänka sig att de som
              man har fordringar till drev in dem med hjälp av olika metoder.
            </seg>
            <seg n="ad30117f">
              Det är naturligtvis bra att vi har en myndighet som kan sköta
              det här på ett ansvarsfullt, ordningsamt och, ska vi också säga
              det kan låta tufft när man säger det till dem som drabbas av det,
              men ändå omtänksamt sätt. Det är tjänstemän vid en myndighet som
              gör det, och man gör sitt yttersta för att i de flesta fall klara
              av denna svåra avvägning att dels reda ut skuldsituationen, dels
              driva in fordringarna och dels beakta även den skyldiges, det
              vill säga personen som har de här skulderna, situation. I grund
              och botten tror jag att vi är överens om att Kronofogdemyndigheten
              ska ha den rollen, att det är en viktig myndighet och att många
              medarbetare på Kronofogdemyndigheten hanterar denna svåra roll
              på ett bra och ansvarsfullt sätt. Sedan kan vi naturligtvis alltid
              diskutera vilka exakta behov som finns hos Kronofogdemyndigheten.
            </seg>
            <seg n="b0e1a58f">
              Jag har då den specifika situationen att jag också har ansvar
              för alla andra myndigheters budgetar. Det kan inte vara så att
              de myndigheter som ligger hos finansministern har en förtur till
              offentliga medel, utan de måste prövas precis som alla andra offentliga
              myndigheter. Vi har ett anslagssystem med PLO-uppräkning som i
              grunden ska lösa myndigheternas behov, och sedan ska det naturligtvis
              föreligga särskilda skäl eller ett reformbehov för att man ska
              tillföra resurser. Men jag vill inte här föregripa den budgetprövning
              som ska redovisas i budgetpropositionen.
            </seg>
          </u>
          <note type="speaker" n="528dad8d">
            Anf. 70 BRITTA RÅDSTRÖM (s):
          </note>
          <u who="britta_radstrom_5f7cde_w" xml:id="i-a2222c3281ba1b1f-1" n="4391e761">
            <seg n="064c3921">
              Herr talman! Arbetsbördan har ökat oerhört för Kronofogdemyndigheten,
              men man gör ett fantastiskt jobb, för det måste vara ett oerhört
              svårt jobb att utföra. Det jag kan vara överens med finansministern
              om är IT-systemen, där kostnaderna tenderar att växa ständigt
              inom alla olika områden, och så funkar det inte.
            </seg>
            <seg n="1703a221">
              Som jag nämnde tidigare i mitt inlägg är bland annat arbetet
              med skuldsanering en viktig del av kronofogdens arbete. Därför
              ser jag också den här debatten som en möjlighet att visa på områden
              där kronofogden gör ett utmärkt jobb.
            </seg>
            <seg n="c806cca3">
              Man önskar också nya regler som gör det lättare att få skuldsanering,
              och det är ju sådant som inte behöver kosta särskilt mycket pengar
              heller. De skulder det rör sig om är bland annat tv-avgiftsskulder,
              hemutrustningslån, underhållsbidrag och inte minst sms-lån. Det
              behöver inte vara så stora summor för varje person, men det kan
              vara tillräckligt mycket för att fälla ett hushåll.
            </seg>
            <seg n="710251cd">
              Jag vill ånyo understryka allvaret i den sociala och mänskliga
              kris som regeringen ansvarar för. De indrivna beloppen 2008 har
              aldrig varit högre, och antalet utmätningar ökade med 60 procent.
              Nu ser vi hur nästa fas kommer, när sparpengarna har tagit slut,
              utförsäkringarna börjar och arbetslösheten ökar. Människor kommer
              inte längre att kunna betala de räntor och skulder de har på sina
              hem. Fler kan inte betala, det finns mindre att mäta ut och därför
              ökar de exekutiva auktionerna på det sista och dyrbaraste man
              har: hemmet.
            </seg>
            <seg n="e95e8972">
              Herr talman! Jag skulle också vilja fråga finansministern när
              han senast besökte ett kronofogdemyndighetskontor och mötte anställda
              och skuldsatta som berättade om sin situation, om han har lyssnat
              till dem eller om han bör lyssna till dem inför årets budgetarbete.
            </seg>
            <seg n="36383d54">
              En annan brännande fråga är de många konkurserna, som ökar, inte
              minst i Helsingfors. I 30 procent av konkurserna föreligger brottsmisstankar,
              men möjligheterna att åstadkomma näringsförbud uppges vara mycket
              små. Om man döms för grova brott försvinner frågan om näringsförbud
              i det grova brottet, så det är mycket lätt att starta på nytt
              igen. Det har jag fått höra från Kronofogdemyndigheten själv.
            </seg>
            <seg n="5ef091ae">
              Hur ser finansministern på större möjligheter att belägga oseriösa
              företagare med näringsförbud?
            </seg>
          </u>
          <note type="speaker" n="b9e0e756">
            Anf. 71 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-35" n="eb1f4018">
            <seg n="3bdbbcd9">
              Herr talman! Jag kan bara glädjas åt att Britta Rådström och
              jag har samma utgångspunkt kring denna viktiga myndighet. Kronofogdemyndigheten
              har en besvärlig och betydelsefull roll i det svenska samhället.
              Det är självklart att människor ska betala sina räkningar och
              betala de skulder man har. Samhällsekonomin och även hushållsekonomin
              bygger på att man har en god ordning på detta.
            </seg>
            <seg n="c658b188">
              Tyvärr hamnar människor av olika skäl, ibland på grund av den
              ekonomiska situationen i landet och ibland av andra skäl, i ekonomiska
              trångmål. Kronofogdemyndigheten bedriver då ofta ett arbete för
              att bidra till att man kan återställa hushållsekonomin under relativt
              ordnade former. Vi har naturligtvis en lång rad andra trygghetssystem
              i Sverige, som är mer utbyggda än i de flesta andra länder, som
              ska ge den grundläggande inkomsttryggheten för människor. Sedan
              ska Kronofogdemyndigheten uppfylla detta betydelsefulla och svåra
              uppdrag.
            </seg>
            <seg n="83046af8">
              Man kan inte komma ifrån att det i grunden är ett indrivningsuppdrag
              som är Kronofogdemyndighetens kärnuppgift. Sedan ska de alltid
              göra det med goda utgångspunkter, från rättssäkerhet och allmän
              omtanke om medmänniskor.
            </seg>
            <seg n="8c1670d2">
              Det vi har som grundproblem här är också att Skatteverket och
              Kronofogdemyndigheten har dragit på sig kostnader för verksamhetsstöd
              som har gjort att man har betydande ekonomiska bekymmer. Till
              det kommer att det sker en strukturell förändring av Kronofogdemyndighetens
              verksamhet där man höjer medarbetarnas kompetens, och det i sin
              tur har bidragit till att man behövt göra en del ekonomiska justeringar.
            </seg>
            <seg n="52ab6cbe">
              Den typen av förändring av en organisation är jobbig och slitsam.
              Bedömningen från vår sida är att myndigheten har skött och hanterat
              det här på det sätt som man kan i ett svårt och besvärligt läge.
            </seg>
            <seg n="e83c41ca">
              Sedan har vi på kort sikt en besvärlig situation därför att vi
              har det kanske allvarligaste ekonomiska läge vi har upplevt sedan
              depressionen, med stigande arbetslöshet och fallande sysselsättning,
              vilket naturligtvis sätter hård press på hushållens ekonomi. Vi
              har också öppnat för Kronofogdemyndigheten att använda en större
              anslagskredit för att kunna hantera den kortsiktiga situationen,
              och sedan ska det ske en löpande budgetprövning.
            </seg>
            <seg n="498f3914">
              De långsiktiga kostnaderna på Kronofogdemyndigheten ska naturligtvis
              i normalfallet täckas av de normala anslagssystemen med pris-
              och löneomräkningar. Det är så vi upprätthåller en hög effektivitet
              i vårt Myndighetssverige.
            </seg>
          </u>
          <note type="speaker" n="51f69a1d">
            Anf. 72 BRITTA RÅDSTRÖM (s):
          </note>
          <u who="britta_radstrom_5f7cde_w" xml:id="i-a2222c3281ba1b1f-2" n="4391e761">
            <seg n="0380825b">
              Herr talman! Jag skulle vilja fånga upp en tråd som inte har
              berörts. Inte minst skattesänkarpolitiken har hjälpt till att
              urholka statens finanser, och det gör att de pengar som man har
              sänkt skatterna med inte går att använda till något utan är borta.
            </seg>
            <seg n="f5c6d388">
              Kronofogden hade 1 miljon krav att hantera 2008. Under första
              halvåret 2009 hade man 100 000 fler krav än motsvarande period
              förra året.
            </seg>
            <seg n="2959130e">
              Här ser vi facit av regeringens politik mot utanförskap, arbetslöshet
              och fattigdom. Ett fiasko, skulle jag vilja kalla det. Kronofogdens
              statistik är som en enda lång anklagelseakt mot den borgerliga
              politiken.
            </seg>
            <seg n="06c6d53c">
              Hur kunde det bli så fel? Var det att teorier och retorik fick
              styra den praktiska politiken?
            </seg>
            <seg n="109140e3">
              Nu mitt i den brinnande krisen när människors olycka ska hanteras
              tvingas kronofogden skära ned på den personal som ska försöka
              hjälpa de skuldsatta, dem som gått i konkurs och dem som förlorat
              sina hem.
            </seg>
            <seg n="f1f9d366">
              Samtidigt tänker 85 procent av landets miljonärer rösta på Reinfeldt
              och Borg som tack för borttagandet av förmögenhetsskatten, sänkt
              fastighetsskatt och rejäla inkomstskattesänkningar. Tydligare
              kan det inte bli.
            </seg>
            <seg n="dde774b0">
              Jag lovar finansministern att jag kommer att återkomma till Kronofogdemyndigheten
              efter budgetarbetet för diskussion inför framtiden, för det lär
              behövas.
            </seg>
          </u>
          <note type="speaker" n="a4ca6705">
            Anf. 73 Finansminister ANDERS BORG (m):
          </note>
          <u who="anders_borg_finansminister_w" xml:id="i-9c6e1090661e67be-36" n="eb1f4018">
            <seg n="10594bfd">
              Herr talman! Låt oss igen konstatera att i en ekonomisk kris
              ställs Kronofogdemyndigheten, som Britta Rådström framhåller,
              inför svåra utmaningar. Det är naturligtvis en situation som personal
              och anställda på Kronofogdemyndigheten upplever som pressande.
              Det kan man ha stor respekt för. Jag förutsätter att de kommer
              att göra sitt yttersta för att å ena sidan driva in skulder och
              fordringar på ett så exakt och noggrant sätt som man kan och å
              andra sidan göra det på ett rättssäkert sätt med en mänsklig omtanke
              i botten.
            </seg>
            <seg n="ec2c033e">
              Vi har sett en belastning på Kronofogdemyndighetens budget. I
              huvudsak har den att göra med andra faktorer. På kort sikt är
              det nu också en belastning när antalet fall ökar kraftigt. Det
              har vi öppnat möjligheter för att hantera inom anslagskrediter,
              och vad som långsiktigt behövs ska sedan löpande prövas.
            </seg>
            <seg n="0d9cc375">
              Jag delar inte Britta Rådströms bedömning av den borgerliga regeringens
              politik. Jag föreställer mig att skattesänkningarna har underlättat
              för hushållen att ha lite mer pengar kvar i plånboken, och det
              borde rimligen ha gjort att några fler har möjlighet att klara
              sina räkningar.
            </seg>
            <seg n="e4cc082a">
              Sysselsättningspolitiken i stort lämpar sig väl snarare för den
              budgetdebatt vi så småningom ska ha här. Vår uppfattning är att
              vi dämpar genomslaget för den internationella krisen med breda
              satsningar på sysselsättningsintensiva verksamheter, som kommuner
              med omfattande satsningar på omställning och utbildning, och därtill
              viktiga åtgärder som bidrar till att höja den varaktiga sysselsättningen.
            </seg>
            <seg n="e609a5b4">
              Jag vill tacka Britta Rådström för denna debatt.
            </seg>
          </u>
          <note n="760bf18e">
            Överläggningen var härmed avslutad.
          </note>
          <note n="2af21498">
            21 § Svar på interpellation 2008/09:568 om ökade klyftor mellan
            kvinnor och män
          </note>
          <note type="speaker" n="e9ec2802">
            Anf. 74 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_konsumentminister_w" xml:id="i-c490ee771039e895-1" n="d2fb37ac" next="i-ec476823ce2091cb-1">
            <seg n="be2fa812">
              Herr talman! Monica Green har frågat mig vad jag avser att göra
              för att öka jämställdheten och se till att kvinnorna inte halkar
              efter i lönetrappan samt vad jag avser att göra för att återupprätta
              Sveriges anseende vad gäller jämställdheten.
            </seg>
          </u>
          <note n="4e7750ca">
            I sin interpellation efterlyser Monica Green en prioritering
            av jämställdhetsarbetet och en politisk vilja.
          </note>
          <u who="nyamko_sabuni_konsumentminister_w" xml:id="i-ec476823ce2091cb-1" n="d2fb37ac" prev="i-c490ee771039e895-1">
            <seg n="52d914de">
              Det gläder mig att kunna meddela att regeringen har visat just
              detta. Ingen regering har någonsin, med insatser och resurser,
              prioriterat jämställdhetsarbetet i samma utsträckning som den
              här regeringen. De resurser som i dag står till jämställdhetspolitikens
              förfogande är tiodubbelt större än de blygsamma satsningar som
              genomfördes av den föregående regeringen.
            </seg>
            <seg n="267a1532">
              Regeringens aktiva jämställdhetsarbete omfattar också det internationella
              samarbetet. Den svenska jämställdhetspolitiken möter positiv internationell
              uppmärksamhet, och Sverige lyfts ofta fram som ett föregångsland
              i arbetet för jämställdhet.
            </seg>
            <seg n="0de1b14b">
              Regeringens jämställdhetssatsningar omfattar många områden. Omfattande
              jämställdhetsinsatser pågår vad gäller skola och högskola. Handlingsplaner
              för att motverka mäns våld mot kvinnor samt för att motverka prostitution
              och människohandel för sexuella ändamål genomförs.
            </seg>
            <seg n="1a371cc5">
              Strax före midsommar 2009 lämnade regeringen en skrivelse till
              riksdagen som tar sikte på några av de problem som Monica Green
              nämner i sin interpellation. Skrivelsen heter En jämställd arbetsmarknad
              (skr. 2008/09:198), och i den redovisas en strategi för regeringens
              arbete med jämställdhet på arbetsmarknaden och i näringslivet.
              Det är första gången en svensk regering redovisar en samlad och
              övergripande syn på hur jämställdhetsarbetet ska inriktas för
              att främja en jämställd arbetsmarknad. De åtgärder som redovisas
              avser en rad politikområden såsom arbetsmarknadspolitik, näringspolitik,
              utbildningspolitik och familjepolitik. Strategin innehåller såväl
              en analys som konkreta åtgärder för att kvinnor och män ska få
              lika goda möjligheter att utvecklas i arbetslivet och i näringslivet.
              I skrivelsen redovisas särskilda åtgärder med en kostnad på över
              200 miljoner kronor som finansieras av jämställdhetsmedel.
            </seg>
            <seg n="de8dedb9">
              Regeringens övergripande prioritering under mandatperioden är
              att få fler människor i arbete och minska utanförskapet. Arbetslinjen
              måste återupprättas. Alla människor ska ha möjlighet att försörja
              sig och utvecklas. Detta är nödvändigt för att trygga välfärden
              och skapa goda förutsättningar för att bland annat främja jämställdhet.
            </seg>
            <seg n="998cc61f">
              Insatser för jämställdhet inom arbetsmarknadsområdet och näringslivsområdet
              bör enligt regeringens strategi vara inriktade på att motverka
              könsuppdelningen på arbetsmarknaden och i näringslivet, främja
              jämställda villkor för entreprenörskap samt uppnå ett jämställt
              deltagande i arbetslivet och jämställda arbetslivsvillkor.
            </seg>
            <seg n="8f57e39f">
              I skrivelsen redovisas nästan 70 åtgärder som omfattar bland
              annat att motverka våld på arbetsplatser, satsningar på kvinnors
              företagande, jämställdhetsinsatser inom skolan, frågor om män
              och jämställdhet och mycket mer.
            </seg>
            <seg n="719aa208">
              Det är för mig som jämställdhetsminister av största vikt att
              stärka jämställdhetsarbetet även i tider som dessa, när vi och
              vår omvärld står inför allvarliga ekonomiska svårigheter. Det
              är min förhoppning att den strategi för en jämställd arbetsmarknad,
              som jag har redovisat, ska vara ett verkningsfullt redskap i detta
              arbete.
            </seg>
          </u>
          <note n="3593fc17">
            Genom den nya diskrimineringslagen, som trädde i kraft den 1
            januari 2009, och inrättandet av Diskrimineringsombudsmannen har
            skyddet mot diskriminering på grund av kön förbättrats väsentligt.
          </note>
          <note type="speaker" n="14f4530f">
            Anf. 75 MONICA GREEN (s):
          </note>
          <u who="monica_green_f61c2d_w" xml:id="i-c2f53986249421d7-3" n="badd8a7a">
            <seg n="5f786c3d">
              Herr talman! Tre år har gått sedan den borgerliga regeringen
              tog över här i landet. Tre år har gått till spillo för jämställdheten.
              Nu säger Nyamko Sabuni att hon har förhoppningar om att hennes
              jämställdhetsarbete ska ge förbättringar, men det är så dags nu.
              Det är klart att det alltid är bra att prata jämställdhet, men
              jämställdheten måste återerövras varje dag. Det duger inte att
              komma tre år efter ett regeringsskifte och säga: Nu ska vi jobba
              med jämställdhet.
            </seg>
            <seg n="e37f3920">
              Så sent som i går sumpade regeringen chansen att få ett mer jämställt
              näringsliv och att ta kvinnornas erfarenheter till vara i näringslivet.
              Vi har fått för få svar, sade näringsministern, och därför kan
              vi inte jobba med frågan. Vi ska inte lägga oss i, säger man.
              Det är den typiska laissez-faire-politik som borgerliga företrädare
              ofta kör mer: Politiker ska inte lägga sig i. Det är precis då
              det går bakåt.
            </seg>
            <seg n="cc9e0014">
              Norge kan, men Sverige kan inte. Sverige vågar inte lägga sig
              i eller sätta ned foten och kräva en bättre kvinnorepresentation
              i näringslivet. Det är bara ett exempel.
            </seg>
            <seg n="82d71a2d">
              Lönerna är ett annat exempel. Så sent som i dag fick vi höra
              skrämmande siffror som visar att löneskillnaderna mellan män och
              kvinnor ökar mer än de har gjort tidigare. Klyftorna mellan män
              och kvinnor ökar alltså.
            </seg>
            <seg n="703afd2a">
              Den borgerliga regeringen har sett till att skillnaderna mellan
              män och kvinnor ökar. Man försöker inte ens trycka ihop grupperna,
              utan man ser till så att det blir ökade skillnader, bland annat
              genom de gigantiska skattesänkningar på 85 miljarder som regeringen
              har gjort på lånade pengar som i första hand har gynnat männen.
              Det blir mest till dem som äger mest och mest till dem som tjänar
              mest, och det är männen som tjänar mest. Alltså har männen tjänat
              på regeringens politik.
            </seg>
            <seg n="038ee6dd">
              Sedan säger Nyamko Sabuni att vi måste minska utanförskapet och
              få ned arbetslösheten. Det är väl en utmärkt idé. Det var också
              det som den dåvarande borgerliga oppositionen i valrörelsen påstod
              att man skulle fixa. Sedan har det gått precis tvärtom. Arbetslösheten
              ökar. Vi hörde nyss finansministern själv säga det. Arbetslösheten
              ökar och sysselsättningen minskar. Utanförskapet ökar med den
              borgerliga regeringen.
            </seg>
            <seg n="55b60789">
              Då brukar borgerliga företrädare säga: Det är inte vårt fel.
              Det är någon annans fel. Det är den internationella lågkonjunkturens
              fel, och vi har inget med detta att göra. Det har ni visst! Det
              är regeringen som styr det här landet. Det är regeringen som ser
              till så att människor blir trygga, eller rättare sagt: Regeringen
              skulle kunna göra så att människor blir trygga. Den borde göra
              det, och man skulle kunna minska klyftorna mellan män och kvinnor
              i stället för att öka dem.
            </seg>
            <seg n="7d8b6767">
              Nu har regeringen gjort sitt val. Ni har valt att satsa på skattesänkningar
              som de högavlönade tjänar mest på och som männen tjänar mest på.
              Ni vill inte ens försöka minska skillnaderna. Nu har vi hört att
              lönegapet ökar.
            </seg>
            <seg n="8e0e2cef">
              Ni vill heller inte ta till vara kvinnors kompetens i det privata
              näringslivet. Det är bedrövligt. Det här duger inte!
            </seg>
          </u>
          <note type="speaker" n="bac98b40">
            Anf. 76 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_konsumentminister_w" xml:id="i-9c6e1090661e67be-37" n="d2fb37ac">
            <seg n="1f92776c">
              Herr talman! Enligt Monica Green är allt som har misslyckats
              eller blivit sämre regeringens fel. Jag ska vara ödmjuk nog och
              säga att allt som har blivit bättre inte bara är regeringens förtjänst.
              Vi har gjort en hel del som har förbättrat saker och ting, men
              det är inte bara politikens förtjänst, utan det finns också andra
              faktorer som spelar in.
            </seg>
            <seg n="5eb1bb23">
              För regeringen är ekonomisk självständighet grunden för jämställdhet.
              Därför blir arbetslinjen också jämställdhetspolitik.
            </seg>
            <seg n="7b8cbaa4">
              Monica Green beskriver en verklighet jag inte riktigt känner
              igen. Jag förstår inte var siffrorna och statistiken kommer ifrån.
              I frågan hänvisar hon till en utredning från utredningstjänsten.
              Jag ska inte kommentera den så mycket, för det finns siffror som
              det inte riktigt framgår hur man har kommit fram till.
            </seg>
            <seg n="cc1e56a5">
              Men det finns ju statistik som vi båda kan använda och som kan
              ge oss en gemensam verklighetsbeskrivning. Medlingsinstitutet
              kommer årligen med statistik. Det var nog den som du också nämnde
              i ditt anförande. I dag kom det några siffror därifrån.
            </seg>
            <seg n="373e9a62">
              Sedan finns Regeringskansliet där. Oavsett regeringens färg är
              det där man lägger fram tabeller och statistik om hur verkligheten
              ser ut för kvinnor och män i vårt samhälle. Jag tänkte nämna några
              siffror.
            </seg>
            <seg n="e41e841a">
              Monica Green talar om fattigdom som har ökat. I de siffror som
              finns att läsa kan man se att den relativa fattigdomen, alltså
              det som visas när man jämför sig själv med någon annan, har ökat
              något lite. Jag menar att det beror på att de som i dag lever
              på ersättningar jämför sig med dem som har eget arbete och egen
              inkomst, och där har skillnaderna ökat därför att regeringen driver
              en politik där vi försöker skapa fler arbetstillfällen. Det ska
              löna sig mer att arbeta och ha egen inkomst än att leva på ersättningar
              och bidrag. Den absoluta fattigdomen, som är en viktig siffra
              och som handlar om att man verkligen lever under gränsen för vad
              vi tycker är värdigt, har däremot minskat.
            </seg>
            <seg n="30cc27c4">
              Tittar vi på sysselsättningssiffror kan vi se att kvinnors sysselsättningsgrad
              ökar. År 2006 var den 63,1 procent. I dag är den 64,1 procent.
              Arbetslinjen gäller.
            </seg>
            <seg n="3f358910">
              Vi kan titta på arbetslöshetssiffror och jämföra 2006 och i dag.
              År 2006 var det högkonjunktur, Monica Green, och ditt parti satt
              i regeringsställning större delen av året. Då var arbetslösheten
              bland kvinnor 7,2 procent. Den är lika mycket i dag, finanskris
              och lågkonjunktur till trots.
            </seg>
            <seg n="6b5d87f2">
              Tittar vi på löneskillnaden mellan kvinnor och män kan vi se
              att den 2005 var 6,8 procent enligt siffror från Medlingsinstitutet.
              I dag är den 6,6 procent. Inte ens den som inte kan något om statistik
              har svårt att förstå att skillnaderna har minskat. Här är det
              jobbskatteavdraget som har gjort skillnaden, Jobbskatteavdraget
              har fokuserat på att sänka skatter framför allt för låg- och medelinkomsttagare,
              där tyvärr många kvinnor befinner sig i dag.
            </seg>
            <seg n="fde5900b">
              Den disponibla inkomsten för kvinnor har ökat med 3,5 procent
              sedan 2006. Vad i denna verklighetsbeskrivning, Monica Green jag
              utgår från att du håller med om den eftersom Medlingsinstitutet
              och Regeringskansliet finns där oberoende av regeringars färg
              är det som du beklagar? Kan du ge mig svar på det, så att vi vet
              vad vi har för utgångspunkt för denna debatt?
            </seg>
          </u>
          <note type="speaker" n="2a856091">
            Anf. 77 MONICA GREEN (s):
          </note>
          <u who="monica_green_f61c2d_w" xml:id="i-c2f53986249421d7-4" n="badd8a7a">
            <seg n="ca6b8656">
              Herr talman! Jag tittar också på Medlingsinstitutets siffror.
              De kom ju i dag. Jag vet inte om Nyamko Sabuni har tittat på siffror
              från någon annan dag. I dag säger Medlingsinstitutet att en genomsnittlig
              man i fjol tjänade 4 700 kronor mer än en genomsnittlig kvinna.
              Det är nya siffror. Det motsvarar 16 procent.
            </seg>
            <seg n="276efe98">
              Medlingsinstitutet, eller möjligen TT, använder förklaringen
              att det finns en snoppfaktor i det här landet. Kan Nyamko Sabuni
              hålla med om det? Tycker Nyamko Sabuni att det duger med de här
              siffrorna?
            </seg>
            <seg n="2241138a">
              När ni har genomfört dessa gigantiska skattesänkningar på lånade
              pengar som ökar vårt budgetunderskott har ni valt att satsa mest
              på dem som tjänar mest, det vill säga männen. Ni har också valt
              att satsa mest på dem som äger mest, det vill säga männen. På
              alla delar av er skattesänkningspolitik har männen tjänat mer
              än kvinnorna har gjort. Ni har alltså ökat klyftorna mellan män
              och kvinnor.
            </seg>
            <seg n="80245296">
              Sedan säger Nyamko Sabuni: Jag känner inte igen den verklighetsbeskrivning
              som Monica Green talar om.
            </seg>
            <seg n="05eb3e65">
              Men Nyamko Sabuni kanske inte rör sig bland de kvinnor som i
              dag tjänar mellan 10 000 och 14 000 kronor i månaden. Hon kanske
              inte träffar dem och inte märker den gigantiska skillnad som finns
              mellan män och kvinnor.
            </seg>
            <seg n="fd0e0ac5">
              Jag kan inte förstå att Nyamko Sabuni känner sig nöjd med den
              politiken.
            </seg>
            <seg n="b56b2dcd">
              Sedan säger Nyamko Sabuni: Ja, men det var lika många kvinnor
              arbetslösa när ni regerade.
            </seg>
            <seg n="0763e51a">
              Men ni sade ju att ni skulle fixa detta. Ni gick till val på
              att ni skulle bli mycket bättre än den socialdemokratiska regeringen.
            </seg>
            <seg n="081fad1b">
              Då vill jag bara påminna om att Anders Borg, när regeringen hade
              tillträtt, sade: Det tar ungefär två år innan vår politik börjar
              bita, innan det som vi har gjort ger resultat.
            </seg>
            <seg n="33879ceb">
              Vi vet nu i efterhand att just 2006 tillkom jobben, alltså det
              år då vi senast styrde. 153 000 nya jobb kom till 2006. Året efter
              kom det ungefär hälften så många nya jobb, alltså 80 000. År 2008
              tvärnitade jobbtillväxten. Det var då er politik hade börjat bita.
            </seg>
            <seg n="0985944b">
              När Nyamko Sabuni säger att man har en jobblinje är det bara
              läpparnas bekännelse. I praktiken blir det tvärtom.
            </seg>
            <seg n="cd97834e">
              Dessutom har ni vägrat att ge mer pengar till kommunerna. Ni
              har övervältrat kostnader på kommunerna, eftersom ni har sabbat
              a-kassan, som har gjort att människor inte kan försörja sig när
              de blir arbetslösa. Det har gjort att försörjningsstödet har ökat
              i kommunerna, och ni har vägrat att se till att kommunerna blir
              kompenserade för det. Därför står vi nu inför hotet och risken
              att många kvinnor i kommunerna kommer att förlora sina arbeten.
            </seg>
            <seg n="73fc1e9b">
              När det gäller medel kommer ni nu att lägga till lite grann av
              allt det som ni har dragit bort från kommunerna. Och i er budget
              till hösten kommer ni att lägga till några miljarder. Men det
              räcker inte på långa vägar.
            </seg>
            <seg n="6830901c">
              Kvinnors arbeten är hotade på grund av er politik, för ni har
              sabbat kommunernas ekonomi genom att förstöra a-kassan.
            </seg>
          </u>
          <note type="speaker" n="bbcace78">
            Anf. 78 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_konsumentminister_w" xml:id="i-9c6e1090661e67be-38" n="d2fb37ac">
            <seg n="c6137762">
              Herr talman! Jag ska återigen repetera statistiken. Jag tänker
              göra det tills Monica Green tar till sig de siffror som Medlingsinstitutet
              och Regeringskansliet faktiskt lägger fram.
            </seg>
            <seg n="a06c35cc">
              Absolut fattigdom minskar i Sverige. Sysselsättningen bland kvinnor
              är högre i dag än under den tid när ditt parti regerade. Arbetslösheten
              är, trots finanskrisen och trots lågkonjunkturen, inte högre än
              under den tid då ni regerade, det vill säga den har varit högre
              före finanskrisen. Och så fort konjunkturen vänder har regeringen
              en politik för att ännu fler kvinnor ska komma ut på arbetsmarknaden.
            </seg>
            <seg n="46be9b4e">
              Löneskillnader finns, Monica Green, men de har minskat sedan
              er tid i regeringen. Det beror på regeringens politik, bland annat
              på jobbskatteavdraget.
            </seg>
            <seg n="1427d1dd">
              De disponibla inkomsterna för kvinnorna har ökat, vilket är bra.
              Det är bra att vara ekonomiskt självständig. Det är bra för jämställdheten.
              Man ska leva på egna inkomster. Man ska vara självständig från
              sin man eller partner, och man ska vara självständig från staten.
              Det är lika viktigt.
            </seg>
            <seg n="d90f1e85">
              Trots dessa framgångar är vi inte nöjda. Vi fortsätter vårt arbete.
            </seg>
            <seg n="48e15358">
              Som jag nämnde i mitt inledningsanförande har en strategi för
              en mer jämställd arbetsmarknad presenterats.
            </seg>
            <seg n="ac37ee72">
              Vi ser att vi behöver göra mer för att minska könsuppdelningen
              på arbetsmarknaden. Det är nämligen en av orsakerna till löneskillnaderna
              mellan män och kvinnor.
            </seg>
            <seg n="00f39c83">
              Vi ser till att ha åtgärder redan i skolan för att minska de
              könsbundna yrkesvalen, för det grundläggs redan på gymnasiet hur
              man väljer.
            </seg>
            <seg n="5fc754f8">
              Vi ser till att minska kvinnors sjukfrånvaro genom att fokusera
              på åtgärder och rehabilitering för kvinnor, eftersom kvinnor är
              sjukskrivna i högre utsträckning än män.
            </seg>
            <seg n="36b02d7b">
              Vi ser till att satsa på kvinnors företagande. Vi behöver fler
              företagande kvinnor om vi ska kunna fördela förmögenheter mer
              jämnt mellan män och kvinnor i vårt land.
            </seg>
            <seg n="82daa356">
              Vi har presenterat en diskrimineringslagstiftning.
            </seg>
            <seg n="d4add6f3">
              Det görs väldigt mycket på detta område, Monica Green. Försök
              vara stolt över det som har gjorts! Det är en tiodubbling av anslaget
              till jämställdhet. Och det är en kraft och en intensitet, för
              vi inser att Sverige, precis som övriga EU, aldrig kommer att
              kunna värna välfärden om inte kvinnor får vara på arbetsmarknaden
              med samma förutsättningar som män.
            </seg>
            <seg n="c08bc797">
              Det arbetet pågår för fullt, och vi kommer att fortsätta med
              samma kraft på detta område.
            </seg>
            <seg n="0374e508">
              Jag har nu gett Monica Green en verklighetsbeskrivning. Vilka
              siffror ni använder er av vet jag inte, men jag har tabeller från
              Medlingsinstitutet, och det finns tabeller från Regeringskansliet.
              Det är två myndigheter som både Monica Green och jag borde lita
              på, eftersom min regering använder sig av samma myndigheter som
              den regering Monica Green tidigare representerade.
            </seg>
          </u>
          <note type="speaker" n="05c6333f">
            Anf. 79 MONICA GREEN (s):
          </note>
          <u who="monica_green_f61c2d_w" xml:id="i-c2f53986249421d7-5" n="badd8a7a">
            <seg n="96d10dda">
              Herr talman! Ja, vi använde oss av samma myndigheter, men tydligen
              gömmer sig Nyamko Sabuni bakom de siffror hon själv vill titta
              på. Det är bekvämt att gömma sig bakom statistik om man kan hitta
              några siffror att hänga upp sin politik på.
            </seg>
            <seg n="5aa4eacf">
              I själva verket har jämställdheten gått bakåt under de senaste
              tre åren. Den borgerliga skattepolitiken har inneburit att mäns
              ekonomiska makt har förstärkts. Den har förstärkts dramatiskt
              i och med de stora skattelättnaderna på lånade pengar.
            </seg>
            <seg n="48595a9e">
              Ni har försvagat föräldraförsäkringen. Barnomsorgspengen riskerar
              att förstöra barnomsorg med hög kvalitet för barnen. Vårdnadsbidraget
              tunnar ut arbetslinjen för kvinnorna det blir ett bidrag i stället
              för ett jobb. Vårt förslag om heltid har ni slängt i papperskorgen.
            </seg>
            <seg n="49d71571">
              På område efter område har kvinnorna tappat mark under Nyamko
              Sabunis tid som jämställdhetsminister. Jag hoppas att den tiden
              snart är slut, så att vi kan få en jämställdhetspolitik värd namnet
              och återigen bli ett föregångsland. Jag vet och det skriver Nyamko
              Sabuni i svaret att det är många länder som har haft Sverige som
              förebild och tittat på vad vi har gjort när det gäller kvinnors
              möjligheter till arbete, barnomsorg, föräldraförsäkring och så
              vidare. Men så är det inte längre. Nu tappar vi mark. Vi är inget
              föregångsland längre, och det beklagar jag.
            </seg>
            <seg n="27228ac8">
              Jag vill ha ett jämställt samhälle där var och en, oavsett kön
              eller etnicitet, kan vara stolt över sig själv. Man ska våga gå
              ut på kvällarna, och man ska inte behöva tänka på hur man är klädd
              utan känna trygghet och stolthet över den man är. Så har vi det
              inte i dag.
            </seg>
            <seg n="09f02739">
              Kvinnor känner oro. Kvinnor har blivit tillbakatryckta på grund
              av männens ekonomiska makt, som har förstärkts. Vi har inget jämställt
              samhälle. Det hade vi inte under Socialdemokraternas tid heller,
              men vi försökte åtminstone att vara ett föregångsland på den tiden.
            </seg>
          </u>
          <note type="speaker" n="dd09820a">
            Anf. 80 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_konsumentminister_w" xml:id="i-c490ee771039e895-2" n="d2fb37ac" next="i-ec476823ce2091cb-2">
            <seg n="06846b1e">
              Herr talman! Socialdemokraterna försökte ingenting. Socialdemokraterna
              var och är bra på att prata men mindre bra på att göra. Det kanske
              är tvärtom för denna regering, att vi gör desto mer. Kanske borde
              vi också prata lite mer.
            </seg>
            <seg n="99532923">
              I finanskrisens tider riskerar jämställdhetsarbetet alltid att
              prioriteras bort. Det ser jag i många länder inom EU-familjen.
              Tack och lov är detta inte fallet i Sverige. Än så länge har finanskrisen
              och högkonjunkturen drabbat framför allt män. Det är män som har
              friställts från sina jobb, och arbetslösheten är lite högre bland
              män än bland kvinnor.
            </seg>
            <seg n="7759e005">
              För oss är det viktigt att se till att finanskrisen och lågkonjunkturen
              inte ska behöva drabba kvinnor i lika hög utsträckning. Därför
              menar jag att kommunerna måste få stöd för att behålla sin personal
              inom skola, omsorg och vård, där framför allt kvinnor arbetar.
              Detta, Monica Green, får vi återkomma till. Du nämnde själv att
              du hade hört att det kommer att komma någonting på det området.
            </seg>
            <seg n="5779bea9">
              Det är precis så vi kommer att fortsätta arbeta. Vi ska se till
              att arbetslinjen gäller och sänka trösklarna till arbetsmarknaden
              så att fler kan komma ut på den. Det är nämligen bara genom egen
              inkomst man kan vara självständig, och det är bara genom självständighet
              vi kan uppnå riktig jämställdhet i vårt samhälle. Det är inte
              genom kvoterade börsbolagsstyrelser man uppnår jämställdhet, utan
              det handlar om så många andra viktiga frågor skola, arbetsmarknad,
              näringsliv och inte minst familjepolitiken.
            </seg>
            <seg n="32e07ae4">
              Jag hoppas att Monica Green snart kan inse att om hon stöder
              regeringen kommer det att fortsätta att bli bättre ur ett jämställdhetsperspektiv
              i vårt land.
            </seg>
          </u>
          <note n="760bf18e">
            Överläggningen var härmed avslutad.
          </note>
          <note n="68cbe845">
            22 § Anmälan om inkomna uppteckningar från EU-nämndssammanträde
          </note>
          <note n="9f71b4c7">
            Förste vice talmannen anmälde att uppteckningar från EU-nämndens
            sammanträde fredagen den 24 juli inkommit.
          </note>
          <note n="16695828">
            23 § Anmälan om inkommen faktapromemoria om förslag från Europeiska
            kommissionen
          </note>
          <note n="aee19d4d">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="nyamko_sabuni_konsumentminister_w" xml:id="i-ec476823ce2091cb-2" n="d2fb37ac" prev="i-c490ee771039e895-2">
            <seg n="7355cf90">
              KOM(2009)248
            </seg>
            <seg n="cce6fdf1">
              Luciano Astudillo
            </seg>
            <seg n="cce6fdf1">
              Luciano Astudillo
            </seg>
          </u>
          <note n="b4e5a74f">
            24 § Hänvisning av ärende till utskott
          </note>
          <note n="af072844">
            Föredrogs och hänvisades
          </note>
          <note n="72d03381">
            25 § Bordläggning och beslut om förlängd motionstid
          </note>
          <note n="2a030be4">
            Anmäldes och bordlades
          </note>
          <note n="b6af8957">
            Kammaren biföll talmannens förslag att motionstiden för denna
            proposition skulle förlängas till onsdagen den 30 september .
          </note>
          <note n="45fcceb5">
            26 § Anmälan om frågor för skriftliga svar
          </note>
          <note n="b578fe39">
            Anmäldes att följande frågor för skriftliga svar framställts
          </note>
          <note n="1f507965">
            den 20 augusti
          </note>
          <note n="fed1188e">
            Birgitta Eriksson
          </note>
          <note n="db975962">
            Louise Malmström
          </note>
          <note n="fed1188e">
            Birgitta Eriksson
          </note>
          <note n="76003818">
            den 21 augusti
          </note>
          <note n="8fd89f39">
            Jacob Johnson
          </note>
          <note n="6f5a55c9">
            den 24 augusti
          </note>
          <note n="8a93ae0a">
            Thomas Strand
          </note>
          <note n="0225b126">
            Börje Vestlund
          </note>
          <note n="a4828090">
            den 25 augusti
          </note>
          <note n="f364149a">
            Ameer Sachet
          </note>
          <note n="f364149a">
            Ameer Sachet
          </note>
          <note n="f364149a">
            Ameer Sachet
          </note>
          <note n="b555b0e7">
            Karin Åström
          </note>
          <note n="7c313487">
            Laila Bjurling
          </note>
          <note n="fe6b1d27">
            den 26 augusti
          </note>
          <note n="ea9c95ae">
            Helene Petersson
          </note>
          <note n="244e2501">
            den 27 augusti
          </note>
          <note n="db975962">
            Louise Malmström
          </note>
          <note n="fed1188e">
            Birgitta Eriksson
          </note>
          <note n="fed1188e">
            Birgitta Eriksson
          </note>
          <note n="fed1188e">
            Birgitta Eriksson
          </note>
          <note n="8694cfc5">
            Berit Andnor
          </note>
          <note n="5063c346">
            Krister Hammarbergh
          </note>
          <note n="ff836bae">
            Anne Ludvigsson
          </note>
          <note n="d6594a91">
            Hans Linde
          </note>
          <note n="ff836bae">
            Anne Ludvigsson
          </note>
          <note n="78e0dd0e">
            den 31 augusti
          </note>
          <note n="870d6dd5">
            Carina Hägg
          </note>
          <note n="870d6dd5">
            Carina Hägg
          </note>
          <note n="0bbad460">
            den 1 september
          </note>
          <note n="1a51add3">
            Egon Frid
          </note>
          <note n="870d6dd5">
            Carina Hägg
          </note>
          <note n="529fb0f1">
            Lennart Axelsson
          </note>
          <note n="b5eea322">
            Ronny Olander
          </note>
          <note n="afef9a08">
            Josefin Brink
          </note>
          <note n="b212c3f8">
            Amineh Kakabaveh
          </note>
          <note n="b5eea322">
            Ronny Olander
          </note>
          <note n="174d08d0">
            Olle Thorell
          </note>
          <note n="afef9a08">
            Josefin Brink
          </note>
          <note n="0225b126">
            Börje Vestlund
          </note>
          <note n="7d7f1c98">
            den 2 september
          </note>
          <note n="870d6dd5">
            Carina Hägg
          </note>
          <note n="db975962">
            Louise Malmström
          </note>
          <note n="01e006da">
            Mikael Oscarsson
          </note>
          <note n="08ca74e0">
            Berit Högman
          </note>
          <note n="f308f3b2">
            Camilla Lindberg
          </note>
          <note n="9046704e">
            den 3 september
          </note>
          <note n="8694cfc5">
            Berit Andnor
          </note>
          <note n="4290d0a4">
            Tina Acketoft
          </note>
          <note n="a0e94377">
            Frågorna redovisas i bilaga som fogas till riksdagens snabbprotokoll
            tisdagen den 15 september.
          </note>
          <note n="fc4f4352">
            27 § Anmälan om skriftliga svar på frågor
          </note>
          <note n="25bc9bb6">
            Anmäldes att skriftliga svar på följande frågor inkommit
          </note>
          <note n="1f507965">
            den 20 augusti
          </note>
          <note n="fed1188e">
            Birgitta Eriksson
          </note>
          <note n="2b13d20a">
            Lennart Sacrédeus
          </note>
          <note n="8b405f18">
            Siw Wittgren-Ahl
          </note>
          <note n="76003818">
            den 21 augusti
          </note>
          <note n="56050c81">
            Allan Widman
          </note>
          <note n="6f5a55c9">
            den 24 augusti
          </note>
          <note n="870d6dd5">
            Carina Hägg
          </note>
          <note n="870d6dd5">
            Carina Hägg
          </note>
          <note n="5c30a49f">
            Carina Moberg
          </note>
          <note n="a4828090">
            den 25 augusti
          </note>
          <note n="8b405f18">
            Siw Wittgren-Ahl
          </note>
          <note n="9db3a5a2">
            Peter Hultqvist
          </note>
          <note n="cd4d6c6d">
            Krister Örnfjäder
          </note>
          <note n="6d08e1d4">
            Helena Bargholtz
          </note>
          <note n="fe6b1d27">
            den 26 augusti
          </note>
          <note n="f364149a">
            Ameer Sachet
          </note>
          <note n="c0109e8e">
            Karin Granbom Ellison
          </note>
          <note n="783213b2">
            Thomas Bodström
          </note>
          <note n="f364149a">
            Ameer Sachet
          </note>
          <note n="a92e0247">
            Tina Ehn
          </note>
          <note n="a92e0247">
            Tina Ehn
          </note>
          <note n="cd4d6c6d">
            Krister Örnfjäder
          </note>
          <note n="ebbead55">
            Monica Green
          </note>
          <note n="da56e7fc">
            Marianne Berg
          </note>
          <note n="cd4d6c6d">
            Krister Örnfjäder
          </note>
          <note n="244e2501">
            den 27 augusti
          </note>
          <note n="f4b1b5eb">
            Göran Persson
          </note>
          <note n="4d52ce0f">
            Hans Backman
          </note>
          <note n="f4b1b5eb">
            Göran Persson
          </note>
          <note n="840e9d19">
            den 28 augusti
          </note>
          <note n="872b773e">
            Matilda Ernkrans
          </note>
          <note n="d9ec34f8">
            Åsa Lindestam
          </note>
          <note n="f4b1b5eb">
            Göran Persson
          </note>
          <note n="c127dfe8">
            Bodil Ceballos
          </note>
          <note n="a92e0247">
            Tina Ehn
          </note>
          <note n="73d51ef4">
            Kent Olsson
          </note>
          <note n="870d6dd5">
            Carina Hägg
          </note>
          <note n="fed1188e">
            Birgitta Eriksson
          </note>
          <note n="78e0dd0e">
            den 31 augusti
          </note>
          <note n="783213b2">
            Thomas Bodström
          </note>
          <note n="870d6dd5">
            Carina Hägg
          </note>
          <note n="fed1188e">
            Birgitta Eriksson
          </note>
          <note n="0bbad460">
            den 1 september
          </note>
          <note n="5bf0b5b2">
            Göte Wahlström
          </note>
          <note n="c8049c6a">
            Eva Olofsson
          </note>
          <note n="9046704e">
            den 3 september
          </note>
          <note n="db975962">
            Louise Malmström
          </note>
          <note n="08a05bb4">
            Svaren redovisas i bilaga som fogas till riksdagens snabbprotokoll
            tisdagen den 15 september.
          </note>
          <note n="7588b0a6">
            28 § Kammaren åtskildes kl. 16.49.
          </note>
          <note n="48598923">
            Förhandlingarna leddes
          </note>
          <note n="0de0eb8c">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
