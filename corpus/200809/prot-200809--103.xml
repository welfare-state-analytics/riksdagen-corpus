<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--103</head>
          <docDate when="2008-04-21">2008-04-21</docDate>
        </div>
      </front>
      <body>
        <div>
          <note n="23d0a1bb">
            ﻿
          </note>
          <note n="092fb346">
            Riksdagens protokoll
          </note>
          <note n="f40852ad">
            2008/09:103
          </note>
          <note type="date" n="70cad499">
            Tisdagen den 21 april
          </note>
          <note n="fcead2bb">
            Kl. 13:30 - 21:55
          </note>
          <note n="7c385d5f">
            1 § Justering av protokoll
          </note>
          <note n="37ba20ec">
            Justerades protokollen för den 14 och 15 april.
          </note>
          <note n="9c653033">
            2 § Meddelande om frågestund
          </note>
          <note n="4afc432a">
            Andre vice talmannen meddelade att vid frågestunden torsdagen
            den 23 april kl. 14.00 skulle följande statsråd närvara:
          </note>
          <note n="0f7ad37a">
            Statsrådet Lars Leijonborg (fp), statsrådet Cristina Husmark
            Pehrsson (m), statsrådet Åsa Torstensson (c), statsrådet Cecilia
            Malmström (fp), kulturminister Lena Adelsohn Liljeroth (m).
          </note>
          <note n="7191b789">
            3 § Anmälan om fördröjda svar på interpellationer
          </note>
          <note n="0495db80">
            Till riksdagen hade inkommit följande skrivelser:
          </note>
          <note n="11822dca">
            Interpellation 2008/09:439
          </note>
          <note n="d2307f90">
            Interpellation 2008/09:439 Arbetslivsforskning på reträtt
          </note>
          <note n="f3a3351e">
            Interpellationen kommer att besvaras måndagen den 27 april 2009.
          </note>
          <note n="fe62e1db">
            Skälet till dröjsmålet är sedan tidigare inbokade möten där det
            inte är möjligt att ändra tidpunkten.
          </note>
          <note n="559fa47b">
            Lars Leijonborg
          </note>
          <note n="d0ddaf12">
            Interpellation 2008/09:449
          </note>
          <note n="5ccc798b">
            Interpellation 2008/09:449 A-kassans regelverk och utförande
            av sysslor
          </note>
          <note n="f3a3351e">
            Interpellationen kommer att besvaras måndagen den 27 april 2009.
          </note>
          <note n="6dee4eac">
            Skälet till dröjsmålet är tjänsteresa.
          </note>
          <note n="1c771e85">
            Karin Renman
          </note>
          <note n="c40f48bc">
            4 § Svar på interpellationerna 2008/09:383, 384, 387 och 403
            om bonussystem i den statliga sektorn
          </note>
          <note type="speaker" n="804120d4">
            Anf. 1 Näringsminister MAUD OLOFSSON (c):
          </note>
          <u who="maud_olofsson_minister_2006" xml:id="i-8fa1bb369548d2bc-0" n="fe71397b">
            <seg n="cddc90aa">
              Fru talman! Eva-Lena Jansson, Bosse Ringholm och Per Bolund har
              i fyra interpellationer ställt frågor till finansministern och
              till mig om bonussystem i statlig sektor, om regeringens åtgärder
              för att stoppa bonussystemen i de statliga bolagen och om bonussystem
              i kärnkraftverk.
            </seg>
            <seg n="bbea71be">
              Arbetet inom regeringen är så fördelat att det är jag som svarar
              på interpellationerna. Jag besvarar interpellationerna i ett sammanhang.
            </seg>
            <seg n="45b1dfd6">
              Eva-Lena Jansson har frågat om jag avser att vidta åtgärder för
              att återigen införa förbud mot bonussystem i statliga bolag samt
              om finansministern avser att informera sig om vilka bonussystem
              som tillämpas inom finansministerns ansvarsområde.
            </seg>
            <seg n="1e17c8fb">
              Bosse Ringholm har frågat finansministern vilka erfarenheter
              som dras av den hittillsvarande debatten om bonussystem i den
              privata och statliga sektorn samt vilka åtgärder regeringen avser
              att vidta för att hantera konsekvenserna av den förtroendeförlust
              i det privata näringslivet som regeringen åsamkat.
            </seg>
            <seg n="1429a7f5">
              Inledningsvis vill jag säga att rimliga och välavvägda ersättningar
              till ledande befattningshavare i näringslivet är en viktig förtroendefråga
              för näringslivet men också för staten. Där har alla ägare ett
              ansvar. Det gäller såväl privata ägare som staten som företagsägare.
            </seg>
            <seg n="c61328f0">
              Staten är med sina 54 bolag Sveriges största företagsägare. Jag
              anser att det ska ställas särskilt höga krav på statligt ägda
              företag. Företagen ska vara förebilder, oavsett om de verkar på
              en kommersiell marknad eller i samhällsnyttiga uppdrag.
            </seg>
            <seg n="276a3b80">
              Den sammanställning över förekomsten av rörlig lön till ledande
              befattningshavare i statligt ägda företag som regeringen har låtit
              göra visar att nästan alla företag har skött sig bra och ger rimliga
              ersättningar.
            </seg>
            <seg n="629afb54">
              Men det får inte finnas någon tvekan om att ledningarna för de
              statligt ägda företagen arbetar med svenska folkets bästa för
              ögonen. Osäkerhet och frågetecken kring företagen skadar förtroendet
              och förvaltningen.
            </seg>
            <seg n="2ddb18af">
              Mot bakgrund av finanskrisen, liksom de frågor som väckts kring
              utmanande ersättningar i vissa statligt ägda företag och AP-fonderna,
              skärper regeringen de nuvarande riktlinjerna för ersättningar
              till ledande befattningshavare i statligt ägda företag, och stänger
              där möjligheten till rörlig ersättning och bonus till de ledande
              befattningshavarna i statligt helägda företag.
            </seg>
            <seg n="97323a0f">
              Enligt de nya riktlinjerna kommer de ledande befattningshavarna
              i statligt ägda företag fortsättningsvis enbart att ha fast ersättning.
              Det gäller redan för samtliga vd:ar, men kommer nu vara regel
              för alla ledande befattningshavare i de statligt ägda företagen.
              Inriktningen är att ersättningarna alltid ska präglas av måttfullhet,
              rimlighet och transparens.
            </seg>
            <seg n="c1d0a525">
              Regeringen kommer också att bjuda in andra företagsägare i Sverige
              till en diskussion om rimliga ersättningsnivåer och ersättningsprinciper
              till styrelser och ledande befattningshavare.
            </seg>
            <seg n="8c039c75">
              Per Bolund har frågat mig om jag har full kännedom om vilka bonussystem
              som finns hos ägarna till de svenska kärnkraftverken, Vattenfall,
              Eon och Fortum. Bolund undrar också om jag har för avsikt att
              ställa krav på Vattenfall att ändra eller ta bort sitt bonussystem
              vid kärnkraftverken.
            </seg>
            <seg n="dea2a337">
              Det bonussystem som gäller för personalen på Vattenfalls kärnkraftverk
              i Forsmark är att varje individ själv kan påverka tre fjärdedelar
              av bonusen genom sin arbetsinsats. I denna del ingår nivån på
              Forsmarks eget säkerhetsindex, vilket mäter anläggningens robusthet,
              hantering av tekniken, organisation, ledning, styrning samt verkets
              säkerhetskultur. Bonussystemet kan maximalt ge 20 000 kronor per
              år utöver den fasta lönen.
            </seg>
            <seg n="0cdd60a8">
              En fjärdedel är kopplad till verksamhetens ekonomiska resultat.
              Av hela bonussystemet är 10 procent direkt kopplat till det enskilda
              kärnkraftsverkets resultat.
            </seg>
            <seg n="6c22eec5">
              Bonussystemet i Ringhals är principiellt uppbyggt på samma sätt
              som det i Forsmark. Naturligtvis har kriterier anpassats till
              det enskilda kärnkraftverkets interna målsättningar.
            </seg>
            <seg n="011eaf2b">
              Den oro som Per Bolund ger uttryck för kring ett eventuellt samband
              mellan egen vinning hos personalen på Forsmarks kärnkraftverk
              och risken för osäker drift av verket är således inte befogad.
            </seg>
            <seg n="84569144">
              Säkerheten inom kärnkraften är och ska alltid vara av absolut
              högsta prioritet. Ekonomiska ställningstaganden får aldrig på
              något sätt påverka överväganden kring driften som kan äventyra
              säkerheten. Efter den inträffade incidenten på Forsmark 2006 har
              en rad åtgärder genomförts för att stärka såväl det praktiska
              säkerhetsarbetet som den interna säkerhetskulturen på Forsmark.
            </seg>
            <seg n="41a8c216">
              Det är Vattenfalls styrelses och andra styrelsers ansvar att
              besluta om eventuella förändringar i bonussystem efter de riktlinjer
              som regeringen har fattat beslut om. Jag ser i dag inte någon
              anledning för styrelsen att förändra det bonussystem som gäller
              för anställda vid Forsmark och Ringhals med tanke på att systemet
              till största delen är relaterat till säkerhetsarbetet och bara
              till en liten del till det egna verkets ekonomiska resultat.
            </seg>
          </u>
          <note type="speaker" n="2a360639">
            Anf. 2 EVA-LENA JANSSON (s):
          </note>
          <u who="eva-lena_jansson_29fd87" xml:id="i-687c1b62424c02fe-0" n="436034aa">
            <seg n="d12c5e23">
              Fru talman! Jag tackar näringsminister Maud Olofsson för svaret.
              Äntligen är du med mig, Maud Olofsson! Sedan hösten 2006 har vi
              debatterat bonusar för statliga vd:ar här i riksdagen. Jag är
              en av de starkaste motståndarna mot detta. Vi har haft synpunkter
              gång på gång på att Maud Olofsson tidigt hösten 2006 uttalade
              att man nu skulle ta bort den förra regeringens bonusstopp för
              statliga vd:ar. Nu kommer då regeringen, och man kan säga att
              det är på tiden.
            </seg>
            <seg n="a151ac67">
              Först hade vi alltså de socialdemokratiska riktlinjerna som talade
              om att det inte skulle finnas någon bonus, i alla fall inte för
              statliga vd:ar. Sedan kom regeringens beslut sommaren 2003, som
              Maud Olofsson stolt stod och viftade med här i kammaren i januari,
              fru talman, om jag kommer ihåg det rätt. Jag fick inte svar förrän
              i januari på den fråga jag ställde i november om de nya riktlinjerna.
              Nu har vi fått ännu nyare riktlinjer. Det är väl bra. Det är bra
              att regeringen lyssnar, och jag hoppas att den kommer att lyssna
              på våra synpunkter på ungdomsarbetslösheten, a-kassan med mera
              också.
            </seg>
            <seg n="549cc628">
              När vi kommer till synpunkterna på bonusar kan man konstatera
              att regeringen har sagt en sak och gjort någonting helt annat.
              Jag ska gå till bakgrunden till mina interpellationer. En av interpellationerna
              var ställd till finansministern. Jag tyckte inte riktigt att jag
              inte fick svar på vad finansministern skulle göra. Det som framkom
              i Uppdrag granskning var att finansministern inte hade koll på
              vilka bonussystem som gällde inom hans ansvarsområde. Det tyckte
              jag var allvarligt, för det är naturligtvis viktigt att det statsråd
              som är ansvarig för vissa bolag också sätter sig in i vad det
              är som gäller där, fru talman.
            </seg>
            <seg n="baa68984">
              I dag har vi fått vetskap om att när man bestämde sig för att
              sälja det svenska Vin &amp; Sprit bestämde man sig också för att betala
              ut bonusar på flera miljoner. Det kunde vi läsa i Dagens Industri.
              Man fick 2 miljoner utöver avgångsvederlag på 5,6 miljoner för
              att stanna kvar i ett företag när man redan hade avgångsvederlag
              och detta med statens goda minne! Det är bra att regeringen har
              lärt sig någonting av läxan, fru talman, även om det dröjde ända
              till i går innan man ändrade riktlinjerna, som man har stått och
              sagt att man skulle ändra efter programmet.
            </seg>
            <seg n="22a31103">
              Det framgår inte av svaret jag har i alla fall inte upptäckt
              det hur finansminister Borg kommer att informeras om vilka bonussystem
              som tillämpas inom finansministerns ansvarsområde. Jag utgår från
              att varje minister nu kommer att ta till sig och följa upp vad
              styrelsen gör och inte gör. Den här regeringen, fru talman, har
              varit tydlig med att säga att den inte ska gå in och peta i detaljer.
              Nu kommer det motstridiga uppgifter i dag om hur man faktiskt
              tänker gå in och detaljreglera. Jag utgår naturligtvis från att
              regeringen gör som den säger och inte detaljreglerar. Men det
              vore ändå intressant att få reda på om finansministern tänker
              ta reda på vad det är för regler som gäller och hur man de facto
              kommer att hantera reglerna på papper direkt.
            </seg>
            <seg n="6a9249bd">
              Jag har varit på bolagsstämmor under två veckors tid nu, på SBAB
              och på Postens årsstämma. Där hade man fortfarande inga riktlinjer
              att förhålla sig till. Vad som framgick på SBAB:s bolagsstämma
              var att man hade ett incitamentsprogram där man hänvisade till
              regeringens riktlinjer från juli 2008, trots att man då inte borde
              ha antagit det eftersom de riktlinjerna inte ska gälla längre.
            </seg>
            <seg n="d48d7ed8">
              Fru talman! Jag hoppas som sagt var på att jag kan få svar om
              finansministerns ansvar och hans kunskaper om de statliga bolagen.
            </seg>
          </u>
          <note type="speaker" n="5d23b4bc">
            Anf. 3 PER BOLUND (mp):
          </note>
          <u who="per_bolund_208efb" xml:id="i-5a170f975219c24f-0" n="e8881e12">
            <seg n="2ebe3733">
              Fru talman! Jag vill tacka ministern för svaret. Det är glädjande
              att regeringen nu har tvärvänt efter att vi i oppositionen har
              kritiserat de höga bonusar som betalats ut i statliga bolag. Nu
              ska inga bonusar ges till vad man kallar för högre beslutsfattare
              i statlig verksamhet. Däremot är det fortfarande oklart vilka
              verksamheter som egentligen omfattas och vilka personer som berörs.
              Är det huvudbolagen, eller ska också dotterbolag omfattas?
            </seg>
            <seg n="533c17dc">
              Vi fick i dag ett nytt meddelande från TT där det står att detta
              ska tillämpas även i dotterbolagen, vilket inte var det som gällde
              förut. Det vore väldigt bra att få ett svar från näringsministern
              om vad som egentligen gäller. Ska till exempel även dotterbolag
              som verkar i andra länder omfattas av dessa regler? Mitt exempel
              handlar om Vattenfall. Ska bara Vattenfalls ledning beröras, eller
              ska också ledningen för de olika verksamheterna, till exempel
              de olika kärnkraftverken beröras av de nya reglerna om att man
              inte ska ha rörliga bonusar?
            </seg>
            <seg n="23a5d4ef">
              Sedan är det ytterligare en fråga som dyker upp. Det finns ett
              undantag: Om det finns särskilda skäl ska man kunna avvika från
              reglerna. Det skulle vara intressant att höra vad det är för särskilda
              skäl. Det finns inga exempel som jag har sett än så länge, så
              jag skulle gärna vilja veta vad det handlar om.
            </seg>
            <seg n="bb341d68">
              Min fråga om bonusar handlar framför allt om bonussystem i kärnkraften.
              Maud Olofsson säger i sitt svar att säkerheten inom kärnkraften
              alltid ska ha absolut högsta prioritet och att ekonomiska ställningstaganden
              aldrig på något sätt får påverka överväganden som rör driften
              och som kan äventyra säkerheten. Det är självfallet uppfattningar
              som jag delar. Problemet är bara att jag inte kan se att detta
              går att förena med någon typ av bonussystem, eller kvalitetspremier,
              som Vattenfall själva kallar det i Forsmark.
            </seg>
            <seg n="d6f69873">
              Som vi kan se i svaret är det en väsentlig del, 25 procent, av
              de anställdas kvalitetspremier som beror på hur vinsten för bolaget
              utvecklas, och dessutom utgår en del av det, 10 procent, från
              hur det enskilda kärnkraftverket utvecklar sin lönsamhet. Då går
              det inte att säga att bonussystemen eller kvalitetspremierna är
              avskilda från ekonomiska överväganden. Tvärtom är de till ganska
              stor del beroende av just hur lönsamheten för bolaget utvecklas.
              Det finns ett avsnitt i svaret där det står att de 25 procenten
              inte kan påverkas av dem som arbetar. Det kan jag inte hålla med
              om. Självklart har de som arbetar i kärnkraftverken också en påverkan
              på lönsamheten i bolaget. Det borde vara en självklarhet.
            </seg>
            <seg n="cb33cfb5">
              Att det finns oklarheter och otydligheter tycker jag känns oroande.
              När man ser att finansministern många gånger, både här i kammaren
              och i medierna, har påpekat att bonussystem lätt leder till risktagande
              borde vi väl kunna vara överens om att risktagande inte är något
              vi vill ha i svenska kärnkraftverk? Det borde vara ett tillräckligt
              skäl för att se till att avveckla dessa kvalitetspremier, så att
              man inte har någon rörlig kostnad.
            </seg>
            <seg n="da91d620">
              Jag tycker att det också borde vara lätt att vara överens om
              att upprätthållandet av säkerheten i kärnkraften måste vara det
              som är själva grunden i arbetsuppgiften och inte något som man
              ska få en premie för att klara av. För min del måste jag säga
              att det är lika orimligt att en kärnkraftsarbetare ska få en premie
              för att säkerheten behålls som om dagispersonal skulle få bonus
              för att dagisbarnen överlever skoldagen. Grunden i deras verksamhet
              är ju att barnen är säkra och trygga, och på samma sätt borde
              det för kärnkraftsarbetarna vara grunden i deras verksamhet grunden
              till att de uppbär lön att kärnkraften körs på ett säkert sätt.
            </seg>
            <seg n="936f0418">
              Man ska också notera att när den incident som ministern själv
              nämner i svaret, Forsmarksincidenten 2006, ägde rum fanns kvalitetspremierna
              redan på plats. Uppenbarligen har de inte lett till att säkerhetstänkandet
              blivit så högt att man kan undvika sådana allvarliga incidenter.
              Jag skulle vilja ha svar på om det verkligen inte är någon vits
              med att avveckla det här programmet.
            </seg>
          </u>
          <note type="speaker" n="7fad19ec">
            Anf. 4 BOSSE RINGHOLM (s):
          </note>
          <u who="bosse_ringholm_29e546" xml:id="i-84f667c0ccf5c51f-0" n="97fe87fb">
            <seg n="e27e089e">
              Fru talman! Jag har ställt två frågor i min interpellation till
              finansministern. Den första frågan är: Vilka erfarenheter drar
              finansministern av den hittillsvarande debatten om regeringens
              dubbelmoral när det gäller bonussystem i den privata och statliga
              sektorn? Jag har inte fått något svar på den frågan av vare sig
              finansministern eller näringsministern.
            </seg>
            <seg n="639b693d">
              Min andra fråga till finansministern jag inser att näringsministern
              lika gärna kan svara på frågan var: Vilka åtgärder tänker regeringen
              vidta för att hantera konsekvenserna av den förtroendeförlust
              hos det privata näringslivet som regeringen har åsamkats? Jag
              har inte fått något svar på den frågan heller.
            </seg>
            <seg n="ce477b37">
              Två frågor inget svar. Det är inte mycket till debatt. Men jag
              vill ändå vara positiv, Maud Olofsson, och tacka näringsministern
              och regeringen för den största pudel som jag har sett på länge,
              som regeringen gjorde för ett antal veckor sedan. Regeringen,
              som envetet och länge försvarade bonusreglerna i företag i den
              statliga sektorn och till och med förstärkte dem och gjorde det
              ännu mer fördelaktigt med bonusar, föll till slut för opinionstrycket
              och gjorde den största politiska pudel som jag har sett på mycket
              länge. Jag vill uttrycka ett stort tack till Maud Olofsson för
              att hon äntligen tog sitt förnuft till fånga. Det tog ett antal
              veckor.
            </seg>
            <seg n="59faaea1">
              Jag kan ha överseende med att man inte har följt den vanliga
              regeln om att interpellationer från oss i riksdagen ska besvaras
              inom två veckor. Det har nu tagit sex sju veckor för Maud Olofsson
              att krysta fram det här svaret. Men det är bättre än om hon hade
              svarat inom angiven tid och sagt att hon höll fast vid de gamla
              bonusreglerna, som var förskräckliga.
            </seg>
            <seg n="b4664474">
              Det är väldigt bra att regeringen och Maud Olofsson nu har ändrat
              uppfattning i sakfrågan inte därför att hon vill det utan därför
              att opinionen har tvingat Maud Olofsson till det. Det ger oss
              i oppositionen blodad tand. Vi kanske kan tvinga regeringen att
              ändra uppfattning i någon annan fråga också, till exempel a-kassan
              eller ungdomsarbetslösheten, som ju är förskräcklig då var fjärde
              ungdom är arbetslös under Maud Olofssons ledarskap. Det finns
              många områden där hon i fortsättningen skulle kunna bidra med
              pudlar och ändra uppfattning. Tack, Maud Olofsson, för att du
              i varje fall på det här området har ändrat uppfattning!
            </seg>
            <seg n="8f8f80a5">
              Nu handlar min fråga om den dubbelmoral som regeringen har visat
              på det här området. Jag ska återge vad som sades av Anders Borg,
              som jag ställde frågan till men som har överlåtit till Maud Olofsson
              att försvara sig. Han sade att han tycker att det är särskilt
              svårt att motivera prestationsersättningar när verksamheten har
              förluster. Det fanns ju en sådan begränsning i systemet tidigare,
              under den socialdemokratiska tiden. Den begränsningen tog den
              borgerliga regeringen bort. Det är lite konstigt att Anders Borg
              kritiserade detta eftersom han ju själv hade bidragit till att
              ta bort just den inskränkningen.
            </seg>
            <seg n="f5d169f5">
              Nu säger näringsministern i sitt svar att enligt regeringen har
              nästan alla företag skött sig bra och ger rimliga ersättningar.
              Är det verkligen så? Anders Borg sade i en intervju för några
              veckor sedan, när debatten var som hetast, att det har skett grova
              övertramp. Då syftade han på gratifikationen till Tredje AP-fondens
              vd och bonusutbetalningen i Svensk Exportkredit. Det kallade Anders
              Borg för grova övertramp, Maud Olofsson! Nu försöker hon lite
              förskönande i efterhand säga att det väl inte var så farligt.
            </seg>
            <seg n="4dcf293c">
              Nej, Maud Olofsson, ditt agerande påminner om den gamla sångleken:
              Än slank hon hit, än slank hon dit, och till slut slank hon ned
              i diket.
            </seg>
          </u>
          <note type="speaker" n="8d0739bb">
            Anf. 5 Näringsminister MAUD OLOFSSON (c):
          </note>
          <u who="maud_olofsson_minister_2006" xml:id="i-8fa1bb369548d2bc-1" n="fe71397b">
            <seg n="f4bb4211">
              Fru talman! Låt mig först korrigera Eva-Lena Jansson. När vi
              införde de nya riktlinjerna var vi mycket tydliga gentemot styrelserna
              att de hade ett stort ansvar för det lönesystem de hade.
            </seg>
            <seg n="ea2ef2e9">
              Vi följer upp det med utvärderingar på olika sätt. En utvärdering
              visar att 12 av 51 bolag har någon typ av bonussystem det är inte
              en större omfattning än 12 av 51. Utöver det har AP-fonderna ett
              system som innebär olika typer av bonus. Men i grunden har det
              inte varit någon bonusfest bland de bolag som ligger på mitt ansvarsområde.
            </seg>
            <seg n="ac9ea742">
              Man kan väl också konstatera att en hel del av de sakerna finns
              kvar från den förra regeringens period. Det är liksom inga nya
              avtal som har kommit till. Det visar också att styrelserna är
              ansvarsfulla. Det är också därför som jag tycker att styrelserna
              ska ha ett ansvar.
            </seg>
            <seg n="0bd2f8b4">
              Hur styr vi då? Jo, vi styr med riktlinjer och med uppföljning.
              Vi gör också den här uppföljningen för att det ska vara möjligt
              för medborgarna att se hur det ser ut i verkligheten.
            </seg>
            <seg n="ec339a6c">
              De nya riktlinjer som vi nu presenterar kommer naturligtvis efter
              en debatt. Jag tycker inte att man ska behöva misstänkliggöra
              statliga bolag. Jag tycker inte det. Är det så att det uppfattas
              på det sättet gör vi förändringar i riktlinjerna. Det är inte
              konstigare än så.
            </seg>
            <seg n="8c46ab05">
              Det som är viktigt att säga är att de nya riktlinjerna också
              omfattar AP-fonderna. Vi har speciella riktlinjer för dem för
              att också vara tydliga på den punkten.
            </seg>
            <seg n="ae5a23e0">
              Detta gäller självklart våra dotterbolag. När det gäller de stämmor
              där vi inte har kunnat agera kommer vi att se till att det förändras
              efter de riktlinjer som är. Det kommer att bli styrelsernas ansvar,
              och vi kommer att följa upp det i alla sammanhang därför att vi
              tycker att man måste vara tydlig i det här läget.
            </seg>
            <seg n="90b3aabb">
              Jag hoppas att det vi nu gör kommer att inspirera det privata
              näringslivet och helst också fackföreningsrörelsen i ett sådant
              här läge. Jag tror nämligen att den typen av tydliga riktlinjer
              från oss i regeringen behövs för att förmå LO och andra att också
              bli mer aktiva på det här området.
            </seg>
            <seg n="8edcf7b6">
              När det gäller Per Bolunds fråga har jag tittat på Strålsäkerhetsmyndigheten
              som har gjort en pilotstudie. Den publicerades den 10 mars 2009.
              Syftet var att kartlägga och analysera hur bonussystemen som tillämpas
              vid de svenska kärnkraftverken påverkar säkerhetsrelaterat beteende
              och de risker som här kan finnas. Det var deras uppdrag.
            </seg>
            <seg n="a094995f">
              De säger att resultaten av kartläggningen och intervjuerna kan
              tolkas som att tillämpade bonussystem inte skulle påverka säkerhetsrelaterat
              beteende negativt. Snarare antyder resultaten att säkerhetsbeteendet
              stärks där olika säkerhetsmål gjorts bonusgrundande.
            </seg>
            <seg n="878d9adb">
              Nu är det inte jag som hittar på detta, utan det är faktiskt
              Strålsäkerhetsmyndigheten, och jag känner ett stort förtroende
              för Strålsäkerhetsmyndigheten när de går in och granskar. Jag
              kan också tycka att det är bra att de gör det, så att vi ser från
              ett annat håll hur den här typen av system fungerar. Därför välkomnar
              jag deras utvärdering.
            </seg>
            <seg n="405b2b6a">
              Jag tror att det är viktigt att säga att säkerhetsfrågorna måste
              vara A och O när det gäller kärnkraftverken. Det visar den olycka
              och de incidenter som har varit.
            </seg>
            <seg n="72af3efd">
              Det som är det intressanta i den här debatten är ju vad Socialdemokraterna
              vill och vad oppositionen vill. Ni vill ju gå tillbaka till de
              gamla riktlinjerna, där det ska vara bonusar. Jag tycker att det
              skulle vara spännande att höra från Eva-Lena Jansson och framför
              allt från Bosse Ringholm jag vet inte riktigt hur det är med Miljöpartiet
              varför ni vill ha kvar bonusarna i ledningssystemen.
            </seg>
            <seg n="80375b11">
              Är det inte dags nu, om regeringen har lagt fram bra förslag
              och bra riktlinjer, att stödja regeringen i den här förändringen?
              Då har vi en väldigt bred enighet i den här frågan.
            </seg>
            <seg n="fd1e3ace">
              Det finns tillfälle att berätta om det här, om ni kanske har
              tänkt om och tycker att regeringen lägger fram ett bra förslag
              som ni kan vara med och stödja.
            </seg>
          </u>
          <note type="speaker" n="045e43f1">
            Anf. 6 EVA-LENA JANSSON (s):
          </note>
          <u who="eva-lena_jansson_29fd87" xml:id="i-687c1b62424c02fe-1" n="436034aa">
            <seg n="4ef018a5">
              Fru talman! Jag skulle gärna svara på Maud Olofssons fråga om
              jag visste hur länge det här nya systemet skulle gälla. Den här
              regeringen ändrar ju sig gång på gång. Om det här gäller framöver
              tror jag att det är väldigt intressant att titta närmare på det.
              Jag tycker att det är en bra förändring att man har tagit bort
              de förändringar man gjorde.
            </seg>
            <seg n="abb85f26">
              Fru talman! Jag vill också påminna om vad statsrådet sade i den
              debatt vi hade när hon pekade på de socialdemokratiska riktlinjerna,
              som var mycket tuffare än dem som regeringen införde när man då
              öppnade för det generösare bonussystemet:
            </seg>
            <seg n="0f74f672">
              De tidigare riktlinjerna var alltför detaljorienterade och var
              därför svåra för styrelserna att tillämpa och ingrep i stor utsträckning
              i styrelsens ansvar att hitta rätt ersättningsstruktur till de
              ledande befattningshavarna. Vi vill att de statligt ägda företagen
              ska ha samma förutsättningar som andra företag även i dessa delar.
            </seg>
            <seg n="933849a4">
              Det vi har sett är att många stora privata företag har haft system
              med väldigt höga bonusar. Jag vill säga att det här inte gällde
              generellt för företagare. Jag tror att många företagare, framför
              allt små företagare, inte alls kan känna igen sig i den här debatten.
              Där har man inte alls de här ersättningarna och framför allt inte
              de här lönerna, som vi har pratat om.
            </seg>
            <seg n="97f15c13">
              Det är alltså en kritik mot det man har gjort tidigare, och nu
              gör man en förändring. Då blir min fråga: Varför gör man den här
              förändringen? Näringsministern trodde ju uppenbarligen på detta.
            </seg>
            <seg n="ede2dc11">
              Jag ställde också en fråga, eftersom finansminister Anders Borg
              har lämnat över den interpellation jag ställde till honom, om
              finansministern tänkte sätta sig in i det här systemet. Det var
              viktigt för mig att veta, för han har varit med och tagit beslut.
            </seg>
            <seg n="279dfbdc">
              Han stod alltså efter sommaren 2008 och kritiserade bonussystem,
              trots att han själv hade varit med och tagit beslut om att införa
              det.
            </seg>
            <seg n="9023ff10">
              Regeringen är ansvarig. Regeringen har varit delaktig i att ge
              Vin &amp; Sprits förra chefer saftiga säljbonusar, som man uttrycker
              det på tidningsspråk. Man får alltså nära 2 miljoner utöver ett
              avgångsvederlag på 5,6 miljoner kronor.
            </seg>
            <seg n="52da5577">
              Det är viktigt att veta vad regeringen tycker om det. Är det
              någonting man fortsättningsvis kommer att uppmana till, till exempel
              om man nu säljer SBAB? Och vad hände när man sålde Carnegie? Blev
              det någonting extra till Riksgälden? Blir det någonting extra
              om man säljer Nordea eller Telia? Det skulle jag gärna vilja veta
              därför att det har funnits ett sådant avtal när det gäller Telia.
              Då är det bra om vi får reda på det nu.
            </seg>
            <seg n="50efa6e8">
              Anledningen till att jag har lyft fram debatten och att jag redan
              2006 debatterade detta när jag kom in i riksdagen är att jag har
              sett bonussystem inifrån när jag jobbade på Posten.
            </seg>
            <seg n="e0c02c9f">
              Då gav man chefer på lägre nivåer bonus för att ta ansvar i framtiden,
              medan vi som jobbade där, vi postanställda, inte fick bonus, för
              vi hade jobbat för mycket övertid. Vi hade nämligen passerat våra
              målsättningar.
            </seg>
            <seg n="8d37e7d6">
              Jag har sett avarterna, och jag har inte tyckt att det har varit
              speciellt positivt.
            </seg>
            <seg n="402afb52">
              Nu har vi dessutom sett att det har varit kritik mot de här bonussystemen
              för att de har ökat risktagandet. Vi har sett det inom bankvärlden.
              Då är det viktigt att vi inte har det här inom de statliga bolagen.
              Jag håller med Maud Olofsson om att vi inte ska ha det här.
            </seg>
            <seg n="3483fc13">
              Jag tycker att det är bra att Maud Olofsson har ändrat sig. Jag
              tycker att hon borde ändra sig också när det gäller jobbpolitiken
              och a-kassan, men det är en helt annan fråga. Den får vi ta vid
              ett senare tillfälle.
            </seg>
            <seg n="aecccdc9">
              Men, fru talman, jag hoppas få svar på om finansministern nu
              kommer att sätta sig in i de här riktlinjerna, som regeringen
              har antagit. Vi får väl se hur länge de gäller.
            </seg>
          </u>
          <note type="speaker" n="418190e8">
            Anf. 7 PER BOLUND (mp):
          </note>
          <u who="per_bolund_208efb" xml:id="i-5a170f975219c24f-1" n="e8881e12">
            <seg n="b1426545">
              Fru talman! Det var tyvärr inte så mycket svar jag fick på det
              jag frågade om.
            </seg>
            <seg n="9554d9ca">
              Det jag frågade om gällde lite mer specifikationer kring hur
              de nya reglerna egentligen är utformade, eftersom det är väldigt
              oklart, till exempel när det gäller dotterbolag.
            </seg>
            <seg n="dad3ad78">
              Jag ställde frågan: Kommer dotterbolag att omfattas av det här?
              Jag tycker att det är viktigt att notera att en vd i ett dotterbolag,
              till exempel i Vattenfall, om man tar Forsmarksgruppen, ofta kan
              ha betydligt fler anställda under sig än en vd i ett bolag som
              är direkt ägt av staten, till exempel Exportkreditnämnden eller
              SBAB. Därför tycker jag att det är väldigt befogat att få ett
              svar på den frågan: Omfattas dotterbolagen också av de här nya
              reglerna, och ska de då också avskaffa sina bonussystem för beslutsfattare?
            </seg>
            <seg n="adc536e4">
              Sedan känner jag mig inte särskilt mycket tryggare av det uttalande
              från strålskyddsmyndigheten som ministern hänvisade till. De tyckte
              att man kunde notera att detta inte påverkade negativt, men i
              övrigt är det väldigt flytande och vaga påståenden som har kommit
              därifrån.
            </seg>
            <seg n="cf3c40d1">
              Som jag var inne på i mitt tidigare anförande är det viktigt
              att se att det system som man hade, och fortfarande har, för kvalitetspremier
              på Forsmark även fanns när den här mycket allvarliga incidenten
              inträffade som jag förstår det uppfattade också näringsministern
              det som en väldigt allvarlig incident.
            </seg>
            <seg n="db509930">
              Då fick man ett strömavbrott som gjorde att man inte fick någon
              el i kontrollrummet. Man tappade greppet över utvecklingen i reaktortanken.
              En tredjedel av det vatten som täcker reaktorhärden försvann under
              det här strömavbrottet. Om det hade fortsatt under en längre tid
              vet man inte vad som hade kunnat hända. Ledande experter har konstaterat
              att utvecklingen var så allvarlig att vi var nära en svensk härdsmälta.
            </seg>
            <seg n="f5088647">
              Detta borde göra att man verkligen gräver i grunden för att se
              var problemen finns. När man då ser att ett sådant här system
              med kvalitetspremier fanns på plats redan då borde man väldigt
              noga överväga om det inte är läge att se över och ta bort de rörliga
              premierna.
            </seg>
            <seg n="fb5c1ced">
              När man gick igenom efter den väldigt allvarliga incidenten vad
              som hade orsakat den var det många i personalen som vittnade om
              att det hade varit en längre tids degradering av säkerhetskulturen.
              Man hade konsekvent satt lönsamheten före säkerheten. Jag vill
              mena att ett system med kvalitetspremier som medger en sådan utarmning
              av säkerhetstänkandet inte kan vara värt att hålla fast vid. Jag
              hoppas att ministern kan dela den uppfattningen.
            </seg>
            <seg n="e955d4e9">
              Jag vill snarare hävda att man kan misstänka att premiesystemet
              har spätt på problematiken med dålig säkerhet. Man måste också
              konstatera att det här inte var ett enskilt tillfälle. Säkerhetsproblemen
              har fortsatt efter incidenten 2006. Förra veckan avslöjades det
              att radioaktivt vatten hade läckt i Forsmarkverket. Man har haft
              kontinuerliga problem med säkerheten hela vägen.
            </seg>
            <seg n="30a8c744">
              Frågan måste ställas om det är rimligt att man ska få en premie
              för att klara av något som måste vara kärnan i verksamheten eller,
              med näringsministerns egna ord, vara absolut högsta prioritet.
              Är det rimligt att sådant ska ge premier? Är det inte rimligare
              att det som är kärnan i verksamheten får man ersättning för i
              form av fast lön? Det är det som utgår för alla som arbetar för
              att man ska sköta sitt jobb helt enkelt.
            </seg>
            <seg n="2bf1e677">
              Jag känner mig inte tryggare av det som lästes upp från strålskyddsmyndigheten.
              Jag skulle helst vilja ha ett besked om det inte finns anledning
              för regeringen att se till att Vattenfall ser över de här reglerna,
              att man går ifrån att bara prata om ledningar och vd:ar och tittar
              på de system som finns inom övriga verksamheter för vanliga anställda.
              Finns det inte risk för att systemen styr åt fel håll?
            </seg>
            <seg n="29782414">
              Ett system med rörliga ersättningar eller kvalitetspremier tycker
              inte jag passar ihop med kärnkraften som i grunden bygger på att
              man har en stabilitet och rutiner år från år.
            </seg>
          </u>
          <note type="speaker" n="3ee8ada4">
            Anf. 8 BOSSE RINGHOLM (s):
          </note>
          <u who="bosse_ringholm_29e546" xml:id="i-84f667c0ccf5c51f-1" n="97fe87fb">
            <seg n="984c690e">
              Fru talman! Bonusdebatten har många dimensioner. Jag har valt
              att i min interpellation fokusera på två frågor. Det första är
              den dubbelmoral som regeringen hela tiden har visat i den här
              debatten. Regeringen hade länge, inte minst via finansministern,
              väldigt mycket kritik mot det privata näringslivets bonusar. Det
              var säkerligen en korrekt kritik. Samtidigt, som Eva-Lena Jansson
              påvisade förut, var finansministern inte ens medveten om att regeringen
              hade ökat möjligheterna till bonus i den egna statliga sektorn.
            </seg>
            <seg n="d7c44297">
              Det är naturligtvis en dubbelmoral som är rätt påfrestande. Å
              ena sidan kritiserar man det privata näringslivet för överdriven
              bonusverksamhet, å andra sidan vet man inte om att man har det
              i den egna verksamheten och ansvar för till och med vidgade bonusar.
              Maud Olofsson försvarade länge de vidgade möjligheterna för bonusar
              i den statliga sektorn.
            </seg>
            <seg n="be58c801">
              Det var en dubbelmoral. Jag har ställt frågan: Vilka slutsatser
              drar regeringen av den här debatten om regeringens egen dubbelmoral?
            </seg>
            <seg n="c46ad44d">
              Nu har Maud Olofsson valt att inte svara på frågan i interpellationssvaret.
              Det är ett vanligt knep att tala om något annat och tala om vad
              vi socialdemokrater tycker. Vi socialdemokrater tycker att alla
              steg som regeringen tar i riktning mot att göra sig kvitt bonusar
              är bra. Därför sade jag förut att jag uppskattar att regeringen
              har ändrat uppfattning i den här frågan.
            </seg>
            <seg n="561dfe41">
              Sedan vet vi inte hur länge regeringens uppfattning står fast.
              Regeringen vinglar än hit och än dit, vilket Maud Olofsson är
              ett levande bevis för.
            </seg>
            <seg n="66b26b31">
              Min andra fråga har handlat om vilka slutsatser regeringen drar
              för att återfå det förtroende som regeringen uppenbarligen inte
              har i näringslivet när det gäller den här debatten. Näringslivet
              har väl skäl att vara mycket kritiskt mot regeringen när regeringen
              har en sådan dubbelmoral i frågan.
            </seg>
            <seg n="789b9f9c">
              Maud Olofsson säger: Vi ska nu föra samtal med näringslivet om
              de ska kunna bättra sig och ta över våra regler.
            </seg>
            <seg n="b738ae5d">
              Det är kanske inte de rätta läromästarna när Maud Olofsson och
              Anders Borg går till privata näringslivet och säger: Ni ska göra
              som vi, säga en sak och göra en annan sak.
            </seg>
            <seg n="88c01c81">
              Det var väl opinionen som tvingade Maud Olofsson att ändra uppfattning?
              I sak har väl Maud Olofsson samma uppfattning som tidigare? Maud
              Olofsson sade: Visst måste vi få ha kvar bonussystemen. Hur ska
              annars sopåkarna och byggnadsarbetarna kunna ha kvar sina lönesystem?
            </seg>
            <seg n="30185464">
              Det är ungefär som om ett lönesystem och ett bonussystem vore
              i samma härad, i samma värld. Det är två skilda ersättningsnivåer,
              två skilda världar. Men det var Maud Olofssons försvar för att
              hon hade förbättrat möjligheten att öka insatserna för bonus i
              det statliga systemet.
            </seg>
            <seg n="ae419ad9">
              Min andra fråga är: Hur ska Maud Olofsson, Anders Borg och andra
              som har varit företrädare för den här dubbelmoralen och som nu
              har ändrat uppfattning under galgen på slutet kunna föra samtal
              med det privata näringslivet? Ska de säga till dem: Passa er i
              fortsättningen! Om ni inte gör si och så kommer vi att vidta de
              och de åtgärderna.
            </seg>
            <seg n="f97d4153">
              Maud Olofsson har passat i den frågan också. Hon har inte svarat
              på den frågan heller i interpellationssvaret. Därför står, Maud
              Olofsson, mina två frågor obesvarade.
            </seg>
            <seg n="06cfb8b3">
              Du har möjlighet nu i dina kvarstående anföranden att svara på
              det som du inte har svarat på i det skriftliga svaret. Hur var
              det med dubbelmoralen? Och vad tänker regeringen göra nu för det
              privata näringslivet efter att man har skadat och kritiserat det
              och varit förnumstig? Efter det ska man fortsätta att försöka
              övertyga det privata näringslivet om en annan ordning.
            </seg>
            <seg n="643b72ce">
              Hur pass framgångsrik kommer regeringen att vara där med tanke
              på att regeringen har gjort så många självmål i den här frågan?
              Än slank hon hit, än slank hon dit, och sedan slank Maud Olofsson
              ned i diket. När ska hon komma upp ur diket?
            </seg>
          </u>
          <note type="speaker" n="29dec7be">
            Anf. 9 PER ÅSLING (c):
          </note>
          <u who="per_asling_6cb3ca" xml:id="i-a098f6cdff93b53f-0" n="4514574c">
            <seg n="4c4b9883">
              Fru talman! Jag begärde ordet, för jag tycker att den här diskussionen,
              den här debatten börjar att få lite märkliga dimensioner. Såvitt
              jag förstår gjorde regeringen en förändring av bonussystemet 2006,
              eller om det var 2007, som innebar att det skedde en revidering
              av de principer som tillämpades av den dåvarande regeringen. Förändringen
              innebar att man öppnade för något större bonusar. Det var en förändring
              som nu är återtagen. Jag tycker att det är bra, och jag tycker
              att det är värdefullt att regeringen så tydligt nu deklarerar
              att man föregår med gott exempel och tar bort allt vad bonusar
              heter.
            </seg>
            <seg n="db5be4bd">
              Men såvitt jag förstår kvarstår oppositionen med den uppfattning
              som den förra regeringen både hade och tillämpade, vilket gör
              att oppositionen inte på samma konsekventa sätt som nu alliansregeringen
              gör vill ta bort bonussystemen. Om jag rätt hann skriva upp vad
              som sades var det: Bra förändringar när man har tagit bort de
              förändringar man gjorde från regeringens sida. Jag kan inte tolka
              det på annat sätt än att oppositionen kvarstår vid tillämpningar
              som gällde sedan tidigare.
            </seg>
            <seg n="dada99c3">
              Jag tycker att det är bra att regeringen som statens representant
              för företagsägandet blir tydligare i sin ägarstyrning. Det är
              bra att staten som ägare går före. Offentligt ägda företag har
              ett särskilt ansvar för att tillämpa ersättningspolicyer och därmed
              ersättningsnivåer som har en bred acceptans.
            </seg>
            <seg n="fffd0fce">
              Det är viktigt att den här debatten tydliggör att det måste skapas
              långsiktiga spelregler som gäller över tid och som inte förändras
              på grund av kortsiktiga politiska strömningar. Det ska vara långsiktiga
              spelregler som tydliggör ägardirektiv bland statliga företag och
              i det privata näringslivet.
            </seg>
          </u>
          <note type="speaker" n="bb455cc9">
            Anf. 10 Näringsminister MAUD OLOFSSON (c):
          </note>
          <u who="maud_olofsson_minister_2006" xml:id="i-8fa1bb369548d2bc-2" n="fe71397b">
            <seg n="d9a73e5d">
              Fru talman! Låt mig först säga att det är viktigt att tala om
              att alla styrelser ska följa de här riktlinjerna. Som jag säger
              kommer vi att följa det med utvärdering, precis som vi har gjort
              med de genomgångar som vi nu har gjort med alla bolag. Vi styr
              det också genom att vi har samtal med ordföranden i respektive
              bolag en gång per år, där vi går igenom aktuella frågor för bolagen.
            </seg>
            <seg n="a4a81b02">
              Det är klart att det är mycket frågor kring det här. Men vi är
              väldigt tydliga med att styrelsen måste ta ett ansvar. Vi som
              regering ska inte sitta och i detalj granska varje avtal. Vi ska
              titta på dem och se om de följer de riktlinjer som finns. Gör
              de inte det får man ha samtal med de berörda bolagen. Men vi lägger
              ett stort ansvar på styrelserna. Visa av debatten om AMF har vi
              rätt att ställa krav på styrelser. Man kan inte säga att man inget
              visste och inte kunde läsa papperen. Så kan det inte funka. Vi
              måste ha styrelser som är kompetenta och som kan läsa de avtal
              som finns. Vi styr med ägardirektiv och riktlinjer.
            </seg>
            <seg n="b7af8a43">
              Ja, dotterbolagen omfattas av detta. Det sade jag i mitt förra
              anförande. Det är tydligt skrivet. Det är också tydligt skrivet
              vad som är ledningsgrupp och hur det ska definieras.
            </seg>
            <seg n="2ff1dc40">
              Vi har också tydliggjort i riktlinjerna hur vi ser på ersättningar,
              pensioner och de anställdas roll kontra ledningsgruppen. Vi tycker
              att anställda kan omfattas av denna typ av resultatlöner. Det
              är en viktig del i riktlinjerna.
            </seg>
            <seg n="fcb90602">
              Det är intressant att diskutera kärnkraftsindustrin. Jag tror
              att du och jag, Per, är helt överens om att vi ska ställa hårda
              säkerhetskrav på Vattenfall och alla andra bolag. Men säger strålskyddsmyndigheten
              att detta är riktlinjer och regler som främjar säkerheten har
              vi all anledning att lita på det. Vi har dock anledning att fortsätta
              att följa säkerhetsutvecklingen. Det gör jag som ägare gentemot
              Vattenfall. Hur lever man upp till de tuffa säkerhetskrav som
              vi har? Det är ett ständigt återkommande arbete som vi jobbar
              med gentemot Vattenfall.
            </seg>
            <seg n="88e164c5">
              Den verkligt intressanta debatten är: Vad tycker Socialdemokraterna?
              Den 17 mars deltog Sven-Erik Österberg i bonusdebatten. Då sade
              han: Nu är det här med bonus väldigt komplicerat, för ska man
              ha en riktigt analyserad bild är det klart att det finns fördelar
              med bonussystem där ägaren belönar i en önskad riktning. Vidare
              sade han: Jag tycker att man ska nyansera bilden av bonussystemen.
              Och så fortsatte han.
            </seg>
            <seg n="bcf75df1">
              När jag lyssnar till Bosse Ringholm och Eva-Lena Jansson får
              jag inte heller klart för mig vad Socialdemokraterna tycker. Ni
              säger att ni inte kan ha en åsikt i dag eftersom ni inte vet hur
              länge detta gäller. Det låter som den obotfärdiges förhinder.
              Ge er! Ställ upp på det som regeringen skriver i riktlinjerna!
              Då får vi en bred politisk enighet. Bortse från den nesa det innebär
              att regeringen lägger ett förslag som ni faktiskt tycker är bra
              och ställ er bakom detta i stället för att framhärda att vi ska
              ha kvar bonussystemet! Det är ju det ni tycker om ni ska gå tillbaka
              till era egna riktlinjer.
            </seg>
            <seg n="73a3f95c">
              Det är tydligt mot styrelserna men också mot det privata näringslivet.
              Som svar till Bosse Ringholm säger jag att det är klart att det
              privata näringslivet kommer att se det vi gör som en förebild.
              Det är klart att man kommer att inspireras av det. Kan vi nå så
              långt att till och med fackföreningsrörelsen inspireras av detta
              är det ännu bättre.
            </seg>
            <seg n="e131a4b1">
              Ge besked att ni ställer bakom detta! Eller ska ni framhärda
              i att ni fortsatt ska ha bonus i de statliga bolagen? Då tror
              jag att ni får en ganska tuff debatt, inte minst i ert eget parti.
            </seg>
          </u>
          <note type="speaker" n="a9fcac4a">
            Anf. 11 EVA-LENA JANSSON (s):
          </note>
          <u who="eva-lena_jansson_29fd87" xml:id="i-687c1b62424c02fe-2" n="436034aa">
            <seg n="b5e3749c">
              Fru talman! Det är alltid roligt att debattera med Maud Olofsson.
            </seg>
            <seg n="8734d057">
              Detta dokument presenterades för medierna i går. I dag har jag
              fått det i min hand. Det är de nya riktlinjerna. Jag vill gärna
              analysera vad de betyder. Vad betyder det att styrelsen ska redovisa
              de särskilda skäl som finns för att i enskilt fall avvika från
              regeringens riktlinjer? Är detta ett fribrev för att ge Vattenfalls
              dotterbolag extra bonusar om det köper in sig i mer kärnkraft?
              Det vet inte jag. Jag vet inte om detta kan vara ett sådant fribrev.
              Därför kan jag inte på rak arm säga om vi tycker att riktlinjerna
              är fullödiga. Vi måste analysera dem först. Vi fick dem i går.
              Regeringen har pratat om dem i en månad, men vi såg dem inte förrän
              sent i går och då på text-tv.
            </seg>
            <seg n="9739c561">
              Det som hände, och det är viktigt att ta upp i debatten, fru
              talman, är att för drygt en månad sedan jämförde näringsministern
              bonusar i statliga bolag med ackord för byggnadsarbetare och sopkörarnas
              beting. Hon sade: Om vi tar bort bonusarna från statliga bolag,
              vad händer då med byggnadsarbetarnas ackord och sopkörarnas beting?
              Kan vi ha kvar dem?
            </seg>
            <seg n="f95182cc">
              Jag tyckte att det var en enfaldig jämförelse, men det var min
              åsikt. Jag tycker inte att man kan jämföra det; det är helt skilda
              saker.
            </seg>
            <seg n="936f9f30">
              Vi talar om bonusar för välavlönade vd:ar som har mångmiljonbelopp
              i årslön. Jag har tagit upp ett sådant exempel. Förra vd:n för
              Vin &amp; Sprit fick 2 miljoner utöver ett avgångsvederlag på 5,6
              miljoner.
            </seg>
            <seg n="004027b5">
              Jag har också ställt frågan om finansministern ska få information
              om vad det är som gäller så att han kan uttala sig och ha fakta
              på bordet. Jag har inte fått svar på det.
            </seg>
            <seg n="dbe4d6a8">
              Fru talman! Jag lämnar över talarstolen till de andra interpellanterna
              och hoppas att vi kan få skriftliga svar, kanske från TT, så småningom.
            </seg>
          </u>
          <note type="speaker" n="181f508e">
            Anf. 12 PER BOLUND (mp):
          </note>
          <u who="per_bolund_208efb" xml:id="i-5a170f975219c24f-2" n="e8881e12">
            <seg n="e49f2bd3">
              Fru talman! Det är lite glidande vad strålskyddsmyndigheten egentligen
              har sagt. I det som Maud Olofsson läste upp förut kunde strålskyddsmyndigheten
              konstatera att bonussystem inte försämrade säkerheten och att
              det möjligen kunde främja säkerheten. I sitt senaste anförande
              sade ministern dock att det är klart och tydligt att bonussystem
              främjar säkerheten. Det kanske är bra att hålla sig till vad strålskyddsmyndigheten
              faktiskt har sagt så att vi kan diskutera det.
            </seg>
            <seg n="afbbb13b">
              Jag vill fortfarande ha ett svar på den andra frågan jag hade.
              Finns det särskilda skäl ska man fortfarande kunna ha bonusar
              kvar i de statliga bolagen, har regeringen skrivit i sina riktlinjer.
              Vilka särskilda skäl kan det röra sig om? Det vore bra att få
              ett svar på den frågan.
            </seg>
            <seg n="516e3ff3">
              Regeringen skriver i sina riktlinjer, precis som ministern sade,
              att det under vissa förutsättningar ska vara möjligt att ge rörlig
              lön till övriga anställda. Det tolkar jag som att det finns en
              restriktion. Man ska inte ge det lättvindigt, utan man ska ha
              speciella krav när det gäller rörliga löner även för andra anställda
              än dem som är ledande befattningshavare.
            </seg>
            <seg n="af6c4ff5">
              För mig stämmer det över huvud taget inte överens med att man
              då väljer att ge det till människor som arbetar på kärnkraftverk.
              De borde ha som sin absoluta kärnuppgift att se till att kärnkraftverken
              körs på ett säkert sätt. Uppenbarligen är förutsättningarna uppfyllda
              här. För att man ska kunna garantera säkerheten ska man ha en
              rörlig ersättning. Det räcker inte med en vanlig lön. Det känns
              inte rimligt.
            </seg>
            <seg n="32e45ebc">
              Tycker ministern att det är rimligt att man ska få en premie
              för att klara av något som måste vara kärnan i den verksamhet
              man bedriver?
            </seg>
          </u>
          <note type="speaker" n="250f978b">
            Anf. 13 BOSSE RINGHOLM (s):
          </note>
          <u who="bosse_ringholm_29e546" xml:id="i-84f667c0ccf5c51f-2" n="97fe87fb">
            <seg n="dad65886">
              Fru talman! Maud Olofsson har uppenbarligen en ådra av humor
              som hon har lyckats dölja för oss tidigare. Maud Olofsson säger
              nämligen att när regeringen ska träffa det privata näringslivet
              kommer regeringen att framstå som ett föredöme. Det måste vara
              årets skämt, i varje fall i kammaren.
            </seg>
            <seg n="cc9b14cf">
              En regering som har åkt än hit än dit, en regering som först
              har försvarat och förstärkt bonusar och ändrat i den tidigare
              socialdemokratiska regeringens system och gjort bonusarna ännu
              mer förmånliga, en regering som efter opinionens tryck har tvingats
              ändra sig 180 grader är inget föredöme för det privata näringslivet.
            </seg>
            <seg n="7980efb0">
              Vi har en regering vars representanter, finansministern och finansmarknadsministern,
              har kritiserat det privata näringslivet för storvulna bonusar
              och sedan lite skamset tvingats konstatera: Oj, vi har också bonusar
              i den statliga sektorn. Vi har till och med från den borgerliga
              regeringens sida förstärkt de där statliga.
            </seg>
            <seg n="af1d653b">
              Tror Maud Olofsson verkligen att denna regering är något slags
              föredöme för det privata näringslivet?
            </seg>
            <seg n="2ab25e98">
              Det var i och för sig trevligt att märka att näringsministern
              har lite skämtlynne, för gör man bort sig så som Maud Olofsson
              har gjort är väl enda lösningen att försöka skämta bort sin position
              i sammanhanget.
            </seg>
            <seg n="c48edcef">
              Jag har ställt två allvarliga frågor. Vad drar regeringen för
              slutsats av den dubbelmoral regeringen har haft i ämnet? Vad tänker
              regeringen säga till näringslivet för att återfå det förtroende
              som man uppenbarligen har förlorat? Jag har inte fått något svar.
            </seg>
            <seg n="2e9620ee">
              Maud Olofsson försöker med den gamla taktiken att vi socialdemokrater
              vill ha mer bonus. Maud Olofsson får sluta snacka om det. Vi socialdemokrater
              har tvingat regeringen att avstå från de överdådiga bonusar som
              ni införde tidigare. Vi kommer att fortsätta att bevaka vartenda
              steg ni tar. Vi litar inte på er. Men det är bra så länge ni går
              i rätt riktning i varje fall.
            </seg>
          </u>
          <note type="speaker" n="59b0470b">
            Anf. 14 PER ÅSLING (c):
          </note>
          <u who="per_asling_6cb3ca" xml:id="i-a098f6cdff93b53f-1" n="4514574c">
            <seg n="dd9fe2c8">
              Fru talman! Jag tycker att det är bra, och det tål att sägas
              från den här talarstolen, att regeringen nu pekar ut tydliga riktlinjer
              för statliga företag. Man har skapat ägardirektiv som innebär
              att styrelsen har fått tydliga och väl utformade spelregler. Bonusarna
              är borttagna. Men den här debatten visar också på att det finns
              en tydlig skiljelinje mellan regeringen och oppositionen. Regeringen
              har tagit bort bonussystemen. Oppositionen förfäktar den uppfattning
              som tillämpades före det senaste valet och som innebär att man
              accepterar bonusar.
            </seg>
            <seg n="b43fa453">
              Jag skulle vilja vädja till oppositionen att inta en annan position.
              Ställ upp på den av alliansregeringen beslutade riktlinjen eller
              policyn att vi i de statliga företagen inte ska tillämpa bonussystem.
              Jag vill tacka näringsministern för regeringens ställningstagande.
            </seg>
          </u>
          <note type="speaker" n="2be18dba">
            Anf. 15 Näringsminister MAUD OLOFSSON (c):
          </note>
          <u who="maud_olofsson_minister_2006" xml:id="i-8fa1bb369548d2bc-3" n="fe71397b">
            <seg n="b46d4a8b">
              Fru talman! När jag pratade om Strålsäkerhetsmyndighetens pilotstudie
              läste jag innantill. Man skriver att resultatet snarare antyder
              att säkerhetsbeteende stärks där olika säkerhetsmål gjorts bonusgrundande.
              Det är en viktig signal från Strålsäkerhetsmyndigheten.
            </seg>
            <seg n="8e13bb42">
              Trots det har vi ju andra system som ska kolla säkerheten på
              kärnkraftverken, och vi ska naturligtvis trycka på för att göra
              det bättre. Det är klart att vi ska trycka på som ägare gentemot
              Vattenfall. Det gör vi ju redan i våra samtal. Det finns inget
              viktigare än säkerheten. Det är givet att det också ska genomsyra
              bolagets hållning.
            </seg>
            <seg n="8f657228">
              När det gäller de anställda är det viktigt att säga att vi tycker
              att ersättningen till ledande befattningshavare ska vara konkurrenskraftig,
              takbestämd och ändamålsenlig samt bidra till en god etik och företagskultur.
              Det skriver vi i riktlinjerna. Ersättningarna ska inte vara löneledande,
              som det blev under sossetiden, i förhållande till jämförbara företag
              utan präglas av måttfullhet. De ska också vara vägledande för
              den totala ersättningen till övriga anställda, det vill säga att
              det finns värderingar i de här riktlinjerna som styrelserna måste
              följa.
            </seg>
            <seg n="bceeeb23">
              Det den här debatten visar är ju att det är regeringen som är
              offensiv och att oppositionen inte vet vart den ska ta vägen.
              Jag tycker att det är intressant att Socialdemokraterna så hårdnackat
              står fast vid att ni ska ha bonussystem. Varför gör ni det? Är
              det LO och Socialdemokraterna som nu ska driva att vi ska ha bonussystem
              i AMF och i de statliga bolagen? I så fall är det en otroligt
              intressant utveckling.
            </seg>
            <seg n="6ccf05bd">
              Jag tror att det är viktigt för svenska folket att få reda på
              vad det är för hållning ni intar och vilka ställningstaganden
              ni vill göra. Vi välkomnar er att stödja regeringen sedan ni har
              analyserat detta, för det tror jag är den absolut enda rimliga
              hållningen.
            </seg>
            <seg n="2873b93c">
              Lite utmanande så här inför första maj tror jag att det blir
              Socialdemokraterna och LO som på sina plakat ska ha: Behåll bonusar
              i de statliga företagen! Det blir omöjligt att gå ut i förstamajtåget
              med de kraven.
            </seg>
          </u>
          <note n="7093adee">
            Överläggningen var härmed avslutad.
          </note>
          <note n="29899228">
            5 § Svar på interpellation 2008/09:386 om åtgärder för särskilt
            drabbade kommuner med anledning av jobbkrisen
          </note>
          <note type="speaker" n="5c9af082">
            Anf. 16 Näringsminister MAUD OLOFSSON (c):
          </note>
          <u who="maud_olofsson_minister_2006" xml:id="i-8fa1bb369548d2bc-4" n="fe71397b">
            <seg n="629d3947">
              Fru talman! Ulf Holm har frågat arbetsmarknadsministern vilka
              åtgärder regeringen tänker vidta för att ge stöd till de kommuner,
              till exempel Olofström, som i dag är beroende av en enda bransch
              eller en arbetsgivare, och som nu riskerar nedläggning, samt vilka
              initiativ regeringen kommer att ta för att utbetalning av medel
              sker snabbt så att man kan komma i gång med utbildning och kompetensutveckling
              som syftar till att förhindra att än fler varslas om uppsägningar
              med risk för arbetslöshet.
            </seg>
            <seg n="8f60dfdf">
              Interpellationen har överlämnats till mig.
            </seg>
            <seg n="6188cc87">
              De kommuner som drabbas av stora företagsnedläggningar har utmaningar
              både i form av att se till att anställda hittar nya jobb och att
              justera för eventuellt framtida minskande skatteunderlag.
            </seg>
            <seg n="057e2846">
              Totalt innebär de tillskott vi hittills har gett till kommunsektorn
              en nivåhöjning på över 20 miljarder kronor 2010 i förhållande
              till 2006. Det har handlat om en generell sänkning av arbetsgivaravgiften
              såväl som om en arbetsgivaravgiftssänkning för ungdomar, om den
              kommunala fastighetsavgiften samt om generella och riktade statsbidrag.
            </seg>
            <seg n="e6f79572">
              Dessutom har regeringen föreslagit att staten skjuter till totalt
              17 miljarder kronor mellan 2010 och 2012. De ökade resurserna
              som föreslås består dels av ett tillfälligt konjunkturstöd som
              uppgår till 7 miljarder kronor som betalas ut i december 2009
              och som avser att användas 2010, dels av att de generella statsbidragen
              ökar med 5 miljarder kronor från och med 2011 jämfört med nivån
              i budgetpropositionen 2009.
            </seg>
            <seg n="210cb0df">
              Jag har vid flera tillfällen tidigare här i kammaren redogjort
              för den varselsamordning som sker lokalt och regionalt i alla
              delar av landet och som är ett resultat av att regeringen uppdragit
              åt regionala samordnare att möta de företag och människor som
              drabbas av varsel och nedläggningar. Vi ser nu att de regionala
              samordnarnas arbete, genom samverkan och regionala initiativ,
              bland annat har bidragit till att stötta särskilt drabbade kommuner.
            </seg>
            <seg n="250e1f96">
              Som svar på den andra frågan vill jag framhålla att Sverige har
              en vuxenutbildning som präglas av tillgänglighet och vars innehåll
              och upplägg motsvarar individernas och arbetslivets behov, vilket
              också innebär att den kan erbjudas alla vuxna, inklusive arbetslösa
              och varslade.
            </seg>
            <seg n="418ccbae">
              I januari 2009 föreslogs ytterligare satsningar på yrkeshögskolan,
              inklusive kvalificerad yrkesutbildning, och på gymnasiala yrkesutbildningar
              inom komvux, så kallad yrkesvux. Därmed förbättras möjligheterna
              att nå de personer som behöver höja sin utbildningsnivå eller
              har behov av att ändra yrkesbana. För 2009 uppgår satsningen till
              nära 200 miljoner kronor för ytterligare platser samt nära 300
              miljoner kronor för studiemedel. Satsningen beräknas även omfatta
              2010 och 2011.
            </seg>
            <seg n="0b5423f4">
              Vi vet att vi har en svår tid framför oss under vilken den globala
              krisen kommer att kasta sin skugga. Regeringen kommer att följa
              utvecklingen och i det sammanhanget överväga om ytterligare åtgärder
              behöver vidtas. Regeringen kommer att göra allt den kan för att
              Sverige ska stå emot nedgången och hävda sig väl när vändningen
              kommer.
            </seg>
          </u>
          <note type="speaker" n="5edac61b">
            Anf. 17 ULF HOLM (mp):
          </note>
          <u who="ulf_holm_74ae2f" xml:id="i-5b5695a79514ded3-0" n="169a356d">
            <seg n="9dab5f2e">
              Fru talman! Tack så mycket för svaret, näringsministern! Efter
              sju veckor har det nu kommit. Det är en ganska lång tid för att
              invänta ett svar. Kanske inte så lång tid för mig personligen,
              det är framför allt lång tid för dem som bor i just de kommuner
              som jag tar upp i interpellationen, nämligen invånarna i till
              exempel Olofström som har blivit varslade och som väntar på besked.
            </seg>
            <seg n="bcaa8dc7">
              Jag hade två viktiga frågor. Den ena var om regeringen kommer
              att tillskjuta några extra medel till de kommuner som är särskilt
              utsatta. Med särskilt utsatta menar jag de kommuner som kanske
              är beroende av en bransch eller där ett företag är väldigt dominerande.
              Där är Olofström ett väldigt bra exempel, tyvärr. Man är beroende
              av just en bransch.
            </seg>
            <seg n="28682aaa">
              Där ser vi nu att arbetslösheten har fördubblats på ett år. Ungdomsarbetslösheten
              likaså, den har mer än fördubblats det senaste året. Man kan så
              sent som i dag gå in på Arbetsförmedlingens hemsida och se att
              det finns två lediga jobb. Det är inte mycket tröst till de 434
              personer som i dag är arbetslösa i Olofström.
            </seg>
            <seg n="3cfbd03b">
              På detta får vi tyvärr inga svar alls i dag från näringsministern
              om vad som ska göras. Det är allmänna ordalag om att mycket är
              på gång och att regeringen bevakar den globala krisen. Det är
              jättefint att regeringen bevakar, men vi skulle också vilja se
              lite aktion från regeringen.
            </seg>
            <seg n="3c79af4c">
              Vi vet att det finns bra förslag från varselsamordnarna. Jag
              har ingen kritik mot det projektet, men vi behöver också åtgärder.
              Var är de konkreta åtgärderna för just dessa kommuner så att de
              kan starta nya företag? Vi vet att det finns bra engagemang i
              de här kommunerna, till exempel Olofström som senast häromveckan
              gav besked om att man sätter i gång produktion av vindkraftverk.
              Där ger kommunen sitt stöd och försöker att hjälpa till just för
              att skapa nya arbetstillfällen. Men från regeringen kommer absolut
              ingenting.
            </seg>
            <seg n="9db5a0c8">
              Det kom ingenting i vårpropositionen som levererades förra veckan.
              Det var bara passiva åtgärder där man betalar ut a-kassa. Det
              var inget stöd till nyföretagande, till exempel starta-eget-bidrag
              till dem som är arbetslösa. Varför kan ni inte ta bort den åldersgräns
              som gör att det bara utgår till personer över 25 år? Varför kan
              ni inte sänka den?
            </seg>
            <seg n="2c8f289b">
              Varför kan ni inte ge några ordentliga pengar till ungdomssatsningar,
              första-jobbet-avdrag för de unga långtidsarbetslösa? Varför har
              ni bara det här allmänna som regeringen fortfarande skryter om,
              som en arbetsgivaravgiftssänkning för ungdomar? Det är en reform
              som Riksrevisionen totalt dömt ut och skriver att det inte är
              rimligt att utnyttja en åtgärd där varje nyskapat arbetstillfälle
              beräknas kosta 900 000 kronor.
            </seg>
            <seg n="ca9d303f">
              Jag förstår ärligt talat inte, fru talman, hur näringsministern
              kan stå och skryta över en sådan totalt ineffektiv åtgärd. Det
              skulle behövas åtgärder för de kommuner som är särskilt utsatta.
              Det är där insatser behövs. Då kan inte regeringen sitta på åhörarläktaren
              och bara studera den globala krisen. Det hjälper inte. Det krävs
              faktiskt stödåtgärder till kommunerna.
            </seg>
            <seg n="0c5a751d">
              Jag är helt övertygad om att kommuner och regioner kan göra mycket
              själva, men något stöd måste ändå regeringen ge kommunerna. Jag
              saknar fortfarande svar på de frågor som ställdes i interpellationen.
            </seg>
          </u>
          <note type="speaker" n="35c39449">
            Anf. 18 Förste vice talman JAN BJÖRKMAN (s):
          </note>
          <u who="jan_bjorkman_1_vice_talman" xml:id="i-7bc6d2836197c238-0" n="06bc9964">
            <seg n="d11a44e2">
              Fru talman! Tack, näringsministern för svaret på interpellationen,
              och tack, Ulf Holm, för interpellationen!
            </seg>
            <seg n="008cd6ab">
              Jag tänkte börja med att erinra om att vi hade en motsvarande
              debatt i början av oktober, men då tillsammans med arbetsmarknadsministern
              på detta tema, det vill säga insatser för utsatta regioner. Beskedet
              då, på 14 rader, var att regeringen inte ville ha särlösningar
              och att riktade insatser inte var aktuella. Arbetsmarknadsministern
              konstaterade att han var optimist och att han såg möjligheter
              i stället för problem. Jag tror att det var innan arbetsmarknadsministern
              jag ber om ursäkt, fru talman hade börjat beskriva framtiden som
              skitår.
            </seg>
            <seg n="938f6acf">
              Bakgrunden till svaret i den interpellationsdebatten var naturligtvis
              att näringsministern och arbetsmarknadsministern hade skrivit
              en artikel på samma tema i Göteborgs-Posten, det vill säga samlösningar
              i stället för särlösningar. Jag tyckte då, som nu, att man naturligtvis
              måste utgå från ortens förutsättningar och behov. Då duger inte
              samlösningar. Det är olika villkor i olika delar av landet, och
              det måste vi ta hänsyn till.
            </seg>
            <seg n="b7b1057e">
              Jag tror att medborgarna förväntar sig att regeringen ska ingripa
              i svåra tider. Jag tror att skattebetalarna förväntar sig att
              man ska ingripa i svåra tider. Jag vet att de arbetslösa förväntar
              sig att regeringen ska ingripa i svåra tider.
            </seg>
            <seg n="b8d90b2a">
              I dagens Blekinge Läns Tidning kan man på Olofströmssidan som
              huvudnyhet läsa Varslet klart 15 får sluta. Nu kan man tycka att
              15 inte är mycket, men det är det tredje varslet på samma företag
              på kort tid. Nu återstår bara 51 av de anställda. Så har det sett
              ut på företag efter företag månad efter månad. Sammanlagt har
              nu i Olofströms kommun ett tusental arbetstillfällen försvunnit
              eller är på väg att försvinna.
            </seg>
            <seg n="5ede504c">
              I det här läget har Olofströms kommun, som råkar vara min hemkommun,
              satsat miljoner som man egentligen inte har för att ha färdiga
              planer när regeringens satsningar kommer. Också Region Blekinge
              har gjort satsningar även om det är en liten region. Regeringens
              egna samordnare har lagt fram kloka förslag.
            </seg>
            <seg n="3a2008fa">
              Tyvärr har regeringens respons på detta lyst med sin frånvaro
              så här långt om man inte räknar de åtta platser på yrkesvux som
              nu är på gång till Olofström. Ni hörde rätt: Åtta platser på yrkesvux
              till en kommun där 1 000 jobb har försvunnit på några månader.
            </seg>
            <seg n="99d9ceb8">
              Det jag möter i min vardag är människor som känner oro. Det finns
              inget jobb i utsikt. Det är sänkt ersättning när man blir arbetslös
              och på detta höjd skatt. Dessutom upplever man att regeringen
              inte lyssnar på fordonsbranschen och de förslag som fordonsbranschen
              lägger fram för att lösa de problem som Olofströms kommun och
              andra kommuner som är beroende av fordonsindustrin har.
            </seg>
            <seg n="2f0b3e71">
              Min fråga till näringsministern blir: När det inte finns några
              jobb att få, när det inte heller finns utbildningsplatser, vilket
              råd ger näringsministern de arbetslösa i Olofström och på andra
              ställen som just nu köar på Arbetsförmedlingen?
            </seg>
          </u>
          <note type="speaker" n="22a14dd2">
            Anf. 19 Näringsminister MAUD OLOFSSON (c):
          </note>
          <u who="maud_olofsson_minister_2006" xml:id="i-8fa1bb369548d2bc-5" n="fe71397b">
            <seg n="77ac9131">
              Fru talman! Om ni klagar på lång tid för svar; det är inte första
              gången som vi diskuterar varsel och uppsägningar i den här kammaren.
              Det är många andra ledamöter som har ställt interpellationer som
              jag har besvarat. Det är ingen ny debatt.
            </seg>
            <seg n="21589cdb">
              Det är viktigt att säga att den här regeringen har en annan syn
              på hur man ska möta svårigheterna än vad den förra hade. Den förra
              regeringen tyckte att man skulle ägna sig åt paket av olika slag.
              Sedan skulle varje minister åka ut i landet han eller hon fick
              en fin bild i tidningen och tala om att man var här och försökte
              göra något för just den orten. Nästa dag åkte ministern vidare
              till nästa kommun eller ort och sade ungefär samma sak, och sedan
              lades paket fram.
            </seg>
            <seg n="1c21c09d">
              Granskningar och utvärderingar har visat att detta inte har gett
              några goda resultat. Det finns inga goda vitsord efter Björn Rosengrens
              paket.
            </seg>
            <seg n="ff4af6d2">
              Vi försöker skapa en politik av mer generell karaktär. I den
              globala finanskrisens spår är det inte bara enstaka orter som
              är drabbade. Många orter är drabbade. Det skulle vara svårt för
              Ulf Holm att börja räkna upp orter som är drabbade och orter som
              inte är drabbade eftersom jag inte tror att många människor skulle
              känna igen sig. Det är effekten av den globala finanskrisen. Det
              är därför som regeringen måste vidta kraftfulla generella åtgärder
              som hjälper kommuner, företag och individer att komma framåt.
            </seg>
            <seg n="7b11dce3">
              Vi tycker att ansvaret i förverkligandet av de åtgärder som nu
              vidtas behöver ligga lokalt och regionalt. Vi får en total uppbackning
              för det synsättet när vi nu genomför den nationella dialogen om
              den nationella strategin runt om i vårt land. Det är bra att vi
              flyttar ut makt och befogenheter i regionerna, det vill säga strukturfonderna,
              landsbygdsprogrammet, arbetsmarknadspolitiken, utbildningsfrågorna,
              infrastrukturen, företagsåtgärder och yrkesvux. Vi har för övrigt
              flyttat över en del utbildningsplatser där det tidigare har funnits
              överskott till dem som har underskott. Blekinge är ett sådant
              exempel.
            </seg>
            <seg n="40f88736">
              Våra varselsamordnare har också pekat ut att det är så de vill
              ha det. En tredjedel av de förslag till åtgärder som de har lämnat
              in har vi redan genomfört. Det är de saker jag har räknat upp.
            </seg>
            <seg n="faebb434">
              Sedan är det upp till regionerna själva att specialdesigna insatser
              som passar just regionerna. I Glasriket kan det vara mer inriktat
              mot glasproduktion. Där det är en stark fordonsindustri kan det
              vara mer inriktat mot det. Där det är skogsindustri kan det vara
              något annat. Det som präglar hela Sverige är att vi har olika
              förutsättningar och prioriteringar. Den verktygslåda som staten
              och regeringen ställer upp med ska vara möjlig att använda på
              olika ställen med olika inriktning.
            </seg>
            <seg n="add8c3be">
              Det är också viktigt att säga att i höstens budget lade vi fram
              ett paket om över 40 miljarder kronor. Till det paketet kommer
              nu 17 miljarder till kommunerna. Det är oändligt kraftfulla satsningar,
              och jämfört med hela övriga Europa ligger Sverige långt framme
              bland de bästa i Europa när det gäller investeringar i en svår
              tid. Vi kan göra dem tack vare att vi har skött pengarna och den
              ekonomiska politiken på det sätt vi har gjort.
            </seg>
            <seg n="42d70e1d">
              Om Socialdemokraterna och Miljöpartiet tycker att det är fråga
              om lite pengar ska ni inte ha ansvar för en budget. Det är oändligt
              mycket pengar. 60 miljarder är fruktansvärt mycket pengar. Det
              är egentligen rätt ansvarslöst att säga att det är lite pengar
              och att det inte händer någonting. Vi gör precis de saker som
              vi i bred samsyn med våra samordnare kommer fram till behöver
              göras. Det är alldeles självklart att vi ska möta företag som
              behöver finansiering, vi ska möta människor som blir varslade
              och uppsagda och vi ska stödja och hjälpa kommuner som har det
              bekymmersamt. Men vi gör det med hjälp av generella åtgärder och
              med makt och befogenheter att faktiskt göra det.
            </seg>
            <seg n="2f590fa4">
              Jag tror att vi kan säga att den globala finanskris som vi har
              nu är jättetuff. Det är svårt för en regering oavsett färg att
              möta den totala situationen.
            </seg>
          </u>
          <note type="speaker" n="5dd1ad11">
            Anf. 20 ULF HOLM (mp):
          </note>
          <u who="ulf_holm_74ae2f" xml:id="i-5b5695a79514ded3-1" n="169a356d">
            <seg n="95602881">
              Fru talman! Det var lite oklart på slutet, men jag tyckte att
              näringsministern sade att det var svårt med regeringsmakten. Jag
              kan förstå att ni tycker att det är svårt med regeringsmakten
              eftersom det inte vidtas några åtgärder. Å ena sidan står näringsministern
              i kammaren och pratar om att generella åtgärder är viktiga. Det
              kan de vara. Å andra sidan säger näringsministern att vi måste
              ta hänsyn till de olika förutsättningarna som finns lokalt och
              regionalt för att få bästa träffsäkerhet. Då har näringsministern
              pratat emot sig själv. Vi är nog många som kan intyga att krisen
              har slagit olika.
            </seg>
            <seg n="7cebb902">
              I min hemkommun Lund har krisen inte slagit på samma sätt som
              den gjort i Olofström. Därför tycker jag att Lund kanske inte
              behöver ett speciellt stödpaket, men i Olofström kan det behövas.
              Där är redan nu över 400 personer arbetslösa, och fler är varslade
              detta i en liten kommun så där kan det behövas vissa särskilda
              åtgärder. Det är sådana vi frågar efter, för jobben kommer inte
              av sig själva.
            </seg>
            <seg n="a31fd4ff">
              Det krävs också, menar jag, ett visst stöd från regeringen för
              att smörja, för att skapa förutsättningar för framtida jobb. Det
              kan göras på olika sätt. Man kan ge mer i statsbidrag. Men då
              måste man se till att rika Danderyd inte får lika mycket per invånare
              som Olofström får. Viss hänsyn måste tas i det avseendet. Det
              tycker jag att man i nuläget borde göra.
            </seg>
            <seg n="f6373c7c">
              Beträffande nu aviserade statsbidrag har ni bara sett per invånare.
              Så kan man inte göra när man har det tror jag att näringsministern
              har insikt om att krisen slår olika i olika delar av vårt land.
              Då vissa regioner och kommuner och också vissa branscher är mer
              utsatta än andra måste man ta hänsyn till det när man ger bidrag
              till kommuner. Jag tror att det är väldigt viktigt att ha det
              i bakhuvudet.
            </seg>
            <seg n="d79d913a">
              Den andra frågan gällde vilka åtgärder näringsministern vill
              se. Det går inte att sitta på åhörarläktaren och att bara se krisen
              slå och säga: Krisen är global. Vi kan inte göra någonting.
            </seg>
            <seg n="f3c93505">
              Då kan man lika gärna avgå från regeringen. Att sitta i regeringen
              gör man just därför att politik gör skillnad. Jag kan lova näringsministern
              att politik kommer att göra skillnad år 2010 när Socialdemokraterna,
              Vänstern och Miljöpartiet tar över makten. Då kommer vi att se
              till att satsningar görs för framtiden. Då måste vi göra investeringar
              i infrastruktur som kan skapa arbetstillfällen och som också är
              samhällsekonomiskt lönsamma för framtiden detta samtidigt som
              vi tar tag i den andra krisen, nämligen klimatkrisen. Vi måste
              kunna göra bådadera samtidigt. Det är detta som är så viktigt.
            </seg>
            <seg n="aa6801d6">
              I fråga om den situation som vi nu står inför ser vi dock bara
              att det med den vårproposition som regeringen avlämnade förra
              veckan inte kommer några aktiva åtgärder alls utan bara passiva
              åtgärder. Jag tror inte att människorna i en kommun som Olofström
              vill höra att regeringen inte gör någonting utan bara säger: Ni
              har säkert jättebra idéer lokalt och regionalt.
            </seg>
            <seg n="9619d1ed">
              Ja, det är jag övertygad om att man lokalt och regionalt har.
              Vi har ju också sett exempel på att man är beredd att göra satsningar.
              Men samtidigt är regeringen helt svarslös. Man säger bara: Ni
              får sköta er själva.
            </seg>
            <seg n="3c98ce1a">
              Detta är inte hållbart. Man kan inte göra på det sättet. Vi måste
              kunna förvänta oss mer från regeringen än det vi hittills sett.
            </seg>
          </u>
          <note type="speaker" n="4df61e31">
            Anf. 21 Förste vice talman JAN BJÖRKMAN (s):
          </note>
          <u who="jan_bjorkman_1_vice_talman" xml:id="i-7bc6d2836197c238-1" n="06bc9964">
            <seg n="b0a763cc">
              Fru talman! Jag lyssnade naturligtvis på näringsministerns svar.
              Näringsministern säger att paket inte ger goda resultat. Jag höll
              på att säga att jag egentligen inte bryr mig om vad det kallas.
              Huvudsaken är att det blir insatser som löser arbetslösheten och
              som löser svårigheterna för enskilda individer. Jag vet inte vad
              näringsministern kallar de extra platserna till högskolan i Blekinge
              för som ju ministern nämnde om om det där kallas för paket eller
              om det har någon annan beteckning; i alla fall är det väl något
              slags insats.
            </seg>
            <seg n="e3b7edb4">
              Precis som Ulf Holm tror inte heller jag att generella insatser
              duger här. Lidingö, Nacka, Danderyd och Vellinge har andra förutsättningar
              än Olofström och en del andra bruksorter.
            </seg>
            <seg n="d3488778">
              Jag har inget emot vad näringsministern säger om att ansvaret
              ska ligga lokalt och regionalt. Det är jättebra, så den uppfattningen
              delar jag verkligen. Däremot tror jag inte att staten kan smita
              undan sitt ansvar för finansieringen av de insatser som måste
              till för att detta ska lyckas. Det kan inte vara så att alla andra
              ska göra insatser den enskilde genom sänkt a-kassa, företagen
              genom sina insatser, kommunerna genom bland annat besparingar
              samt regionerna genom sina insatser medan det bara är staten som
              inte ska göra insatser. Det tror inte jag på. Men lägg gärna ansvaret
              för de resurser som staten är med och lägger på detta också på
              lokala och regionala verksamheter!
            </seg>
            <seg n="57edb33a">
              Folk köar nu utanför Arbetsförmedlingen. Det kunde man i går
              läsa i den lokala tidningen Sydöstran. Jag vet att de personer
              som köar där känner en oro inför framtiden.
            </seg>
            <seg n="0815e12f">
              Jag fick inte något svar på min första fråga. Men jag skulle
              uppskatta om näringsministern ville besöka Olofström för att möta
              människornas oro inför framtiden på ort och ställe, på den ort
              som häromdagen i Expressen beskrevs som den värst drabbade i landet
              i förhållande till folkmängden. Välkommen till Olofström!
            </seg>
          </u>
          <note type="speaker" n="c1ce02e2">
            Anf. 22 Näringsminister MAUD OLOFSSON (c):
          </note>
          <u who="maud_olofsson_minister_2006" xml:id="i-8fa1bb369548d2bc-6" n="fe71397b">
            <seg n="c4606706">
              Fru talman! Jan Björkman säger att staten inte kan smita undan.
              Nej, det har vi aldrig tänkt göra, och det gör vi inte. Om vi,
              som vi gjorde under hösten, satsar 40 miljarder och just nu tillskjuter
              ytterligare 17 miljarder smiter staten självklart inte undan.
              Hela budgetarbetet går ut på att med verktyg försöka ge kommuner
              och regioner kraft och möjligheter att agera.
            </seg>
            <seg n="86bb7a63">
              Det därför man har makten över strukturfonderna. Det är därför
              man har makten över landsbygdsprogrammet. Det är därför man får
              makt och inflytande över infrastruktursatsningarna. Det är därför
              man kan jobba med klimat- och energiomställningen. Det är därför
              man kan jobba med yrkesvux och med yrkeshögskolan. Det är därför
              vi flyttar en del av utbildningsplatserna till de orter där det
              behövs. Det är därför vi har fordonspaketet.
            </seg>
            <seg n="64dc3307">
              Endera vill ni inte förstå, eller också är det något annat fel.
              Om de här pengarna inte är pengar i era ögon skulle jag, måste
              jag säga, vara otroligt orolig för att lägga mina skattepengar
              i era händer. Man måste ha respekt för att det är väldigt mycket
              pengar som går ut och som vi kan satsa tack vare att vi har hållit
              ordning på statsfinanserna. Pengarna kommer i precis rätt tid
              därför att det är nu när det är svårt som vi ska gå in med detta.
            </seg>
            <seg n="3648ff1d">
              Våra myndigheter ska finnas där Arbetsförmedlingen, Försäkringskassan
              och Almi. Alla som agerar för att hjälpa människor ska finnas
              där nu. De ska finnas där och vara professionella och duktiga
              på att möta människor när det är som svårast. Det är inte när
              det är spegelblankt på havet som våra myndigheter ska fungera,
              utan det är när det är lite storm och lite kuling som de ska fungera.
              Vi måste ha så professionella myndigheter att de kan göra det,
              tillsammans med regioner och kommuner.
            </seg>
            <seg n="1ff12de3">
              Vi stärker kommunernas möjligheter när det gäller att inte behöva
              säga upp personal i den här delen genom att vi tillför ytterligare
              statsbidrag. Arbetsmarknadsåtgärderna till dessa kommer ytterligare
              10 miljarder kronor i vårpropositionen är självklart bra åtgärder
              för att möta just de kommuner som har det allra svårast.
            </seg>
            <seg n="32a23f34">
              Vad jag försöker säga är att situationen är svår på de allra
              flesta ställen i Sverige och på de allra flesta ställen i världen.
              Vi möter en global finanskris av sällan skådat slag. Vi får kanske
              gå tillbaka till 1930-talet för att hitta något liknande; så är
              det.
            </seg>
            <seg n="eaa87ff4">
              Jag håller med Ulf Holm. Vi ska rusta för framtiden. Det är precis
              det som regeringen gör med sina åtgärder nu. Det gäller då utbildning
              och också stöd till mindre företag. Dessutom försöker vi ställa
              om fordonsindustrin. Vi satsar på investeringar i klimat- och
              energiåtgärder och på att se till att hjälpa människor att ta
              sig igenom krisen. Det är det här som är regeringens uppdrag.
              Men de som är utförare och genomförare av detta finns regionalt
              och lokalt.
            </seg>
            <seg n="b0885200">
              Finns det regelverk som vi behöver ändra är vi självklart beredda
              att göra det. Det har vi hela tiden varit beredda att göra.
            </seg>
            <seg n="c1ab162b">
              Finns det saker som behöver justeras gör vi självklart det. Den
              beredskapen har regeringen, vilket vi redan har visat. Vi kommer
              att ha den beredskapen också framöver.
            </seg>
            <seg n="f99bdb29">
              Dock vill jag säga: Det finns ingen sedelpress, något som oppositionen
              tycks ha. Det går inte att i varje interpellation och i varje
              debatt säga: Regeringen gör för lite. Vi tänker göra mer.
            </seg>
            <seg n="780e7339">
              Man måste vara ansvarsfull när det gäller de offentliga finanserna.
              Ni kan inte lova mer till varje område och till varje åtgärd därför
              att då är sedelpressen i gång och då slås Sverige ut av andra
              skäl, nämligen av obalansskäl när det gäller de statliga finanserna.
            </seg>
            <seg n="ec07bc11">
              Jag tror att det är viktigt att just nu komma ihåg att det är
              en svår tid. Men vi ska försöka vara så professionella vi bara
              kan och hjälpa våra myndigheter och andra att möta människor som
              är i behov av hjälp och stöd. Vi ska också trycka ut våra resurser
              så att dessa kommer de olika kommunerna och regionerna till del.
              Det är en tuff uppgift, men vi är helt klara över att vi ska klara
              också den uppgiften.
            </seg>
          </u>
          <note type="speaker" n="f0c2bc5f">
            Anf. 23 ULF HOLM (mp):
          </note>
          <u who="ulf_holm_74ae2f" xml:id="i-5b5695a79514ded3-2" n="169a356d">
            <seg n="9a940c99">
              Fru talman! Det är uppenbart att vi, för att återge vad näringsministern
              sagt, har en annan syn på hur arbetslösheten ska lösas. Vi i den
              rödgröna oppositionen vill ha aktiva åtgärder, medan regeringen
              har passiva åtgärder. Det är den stora skillnaden.
            </seg>
            <seg n="0efaa5c1">
              Maud Olofsson fortsätter att sitta på åhörarläktaren. Hon börjar
              prata om att vi har någon jäkla sedelpress. Nej, så är det absolut
              inte!
            </seg>
            <seg n="6e2e5fa9">
              Också oppositionen har begränsade resurser. Vi är väldigt måna
              om att det ska vara ordning och reda när det gäller pengarna.
              Men när regeringen sänkte skatterna med 60 miljarder förra året
              var det ingen som pratade om att det fanns obegränsade resurser
              eller sedelpressar. Då var det helt naturligt. Men när vi nu pratar
              om aktiva åtgärder för dem som slängs ut i arbetslösheten och
              säger att vi måste se till att det finns utbildningsplatser, komvux,
              yrkesvux och andra åtgärder finns plötsligt inte resurserna längre.
              Då är det någonting som är ordentligt fel i samhället, fru talman.
              Då är det någonting som inte stämmer längre. Då har vi en regering
              som i stället för aktiva åtgärder vill ha passiva åtgärder för
              att öka klyftorna i samhället.
            </seg>
            <seg n="f823ff4d">
              Vi vill från den rödgröna oppositionen satsa på nya jobb som
              man kan söka. Det är inte bra att det finns bara två lediga jobb
              i Olofström. Det visar på att näringsklimatet inte är bra i Sverige.
              Framför allt känner människor inte att man kan eller vågar satsa
              för framtiden. Det är där som det måste bli en stor skillnad.
              Det är detta som regeringen har ett ansvar för. Så länge regeringen
              sitter på åhörarläktaren kommer man inte att inge något framtidshopp.
              Det är där den stora skillnaden finns.
            </seg>
            <seg n="4cc20af6">
              Vi från Miljöpartiet vill skapa hopp för framtiden. Det görs
              med att det skapas arbetstillfällen för framtiden, med kompetensutveckling
              men också genom att lösa den andra stora utmaningen inför framtiden,
              klimatkrisen
            </seg>
          </u>
          <note type="speaker" n="2dc9a2a0">
            Anf. 24 Näringsminister MAUD OLOFSSON (c):
          </note>
          <u who="maud_olofsson_minister_2006" xml:id="i-8fa1bb369548d2bc-7" n="fe71397b">
            <seg n="c2d2687a">
              Fru talman! Jag tror att den som lyssnar till den här debatten
              inser att regeringen genomför väldigt mycket aktiva åtgärder.
              Vi investerar i satsningar på klimat- och energiområdet, stöd
              till kommunerna, aktiv arbetsmarknadspolitik, utbildning alltifrån
              yrkesutbildning till den högre utbildningen, infrastruktur, finansiering
              för småföretag. Alla de här åtgärderna plus många fler är aktiva
              insatser. Vi gör en speciell insats just nu på fordonsindustrin
              på 28 miljarder kronor som går till de orter som har mycket fordonsindustri.
            </seg>
            <seg n="e4228724">
              Sedan tycker vi att sänkta skatter är någonting bra. Det är klart
              att i en svår ekonomisk kris är det bra om människor har mer pengar
              kvar i plånboken. Om jag som sjuksköterska har 1 400 kronor mer
              kvar i plånboken varje månad har jag större möjligheter att klara
              en ekonomisk kris än om jag inte hade haft det. På det sättet
              är skattesänkningspolitiken en viktig del i att klara sig igenom
              den här svåra krisen.
            </seg>
            <seg n="9638d558">
              Jag kan väl trösta mig med att medborgarna tycks ge ett stort
              förtroende för regeringens åtgärder. Opinionsmätningarna visar
              att man har förtroende för att regeringen sköter den ekonomiska
              politiken på ett bra sätt. Jag tror att det är det som kommer
              att löna sig på sikt. Jag påminner mig om förra statsministern
              Göran Perssons ord om att den som är satt i skuld icke är fri.
              Nej, det är sant. Centerpartiet var med och sanerade statsfinanserna
              en gång i tiden. Vi minns det, men det tycks inte oppositionen
              minnas, hur svårt det var. Vi minns att det var de som hade de
              minsta marginalerna som blev drabbade. Vi tänker inte göra om
              den saken, och vi tänker inte se till att Sverige hamnar i en
              sådan kris.
            </seg>
            <seg n="bac8b661">
              Vi ska möta människor med hjälp av utbildning, arbetsmarknadsåtgärder,
              stöd till lån till småföretag, och vi ska vara aktiva i det för
              att ta oss igenom den här krisen. I grunden har Sverige goda förutsättningar
              att bygga för framtiden. Men vi måste hålla ihop, och vi måste
              se till att våra åtgärder är effektiva också framöver.
            </seg>
          </u>
          <note n="7093adee">
            Överläggningen var härmed avslutad.
          </note>
          <note n="066f653f">
            6 § Svar på interpellation 2008/09:390 om kärnkraftsutbyggnaden
          </note>
          <note type="speaker" n="d09a65d1">
            Anf. 25 Näringsminister MAUD OLOFSSON (c):
          </note>
          <u who="maud_olofsson_minister_2006" xml:id="i-8fa1bb369548d2bc-8" n="fe71397b">
            <seg n="0d1f320d">
              Fru talman! Tomas Eneroth har frågat mig varför det är angeläget
              att nu öppna för tio nya kärnkraftsreaktorer och vilka beräkningar
              jag har gjort i fråga om vad nya kärnkraftverk kommer att innebära
              för svenska elpriser.
            </seg>
            <seg n="9a7c1bd9">
              Jag delar Tomas Eneroths bedömning att vi under de kommande åren
              kommer att vara nettoexportör av el. Bakgrunden till denna utveckling
              är effektökningar i kärnkraftverken, en omfattande satsning på
              förnybar elproduktion via elcertifikatssystemet och den förväntade
              inhemska elförbrukningen. Dessutom kommer den förnybara elproduktionen
              att öka ytterligare i enlighet med vårens proposition där ett
              nytt mål i nivå med 25 terawattimmar till 2020 aviseras inom ramen
              för elcertifikatssystemet.
            </seg>
            <seg n="d535747d">
              Svensk elproduktion står i dag i princip bara på två ben vattenkraft
              och kärnkraft. Klimatfrågan står nu i fokus, och kärnkraften kommer
              därmed under den tid vi kan överblicka att förbli en viktig del
              av svensk elproduktion. För att minska sårbarheten och öka försörjningstryggheten
              bör ett tredje ben utvecklas för elförsörjningen och därmed minska
              beroendet av kärnkraft och vattenkraft. För att åstadkomma detta
              måste kraftvärme, vindkraft och övrig förnybar kraftproduktion
              tillsammans svara för en betydande del av elproduktionen.
            </seg>
            <seg n="637e08db">
              Med ett ökande fokus på klimatförändringarna uppfyller kärnkraften
              ett av de viktigaste kraven som ställs på dagens energikällor,
              nämligen att den endast innebär låga utsläpp av växthusgaser.
            </seg>
            <seg n="95da98a2">
              Kärnkraften står i dag för närmare hälften av den svenska elproduktionen
              och kommer under överskådlig tid att vara en betydande del av
              vår elförsörjning. Av den anledningen är det viktigt att skapa
              bra planeringsförutsättningar för kärnkraften. Med tanke på dagens
              reaktorers förväntade återstående livslängd och den långa projekteringstiden
              för nya kärnkraftsanläggningar är det angeläget att inom en snar
              framtid kunna ge tydliga besked om förutsättningarna för planering
              av nya anläggningar på kommersiella grunder.
            </seg>
            <seg n="ecbdde38">
              Förutsättningarna för detta är bland annat att inget statligt
              stöd i form av direkta eller indirekta subventioner kan påräknas.
              Säkerhetskraven fortsätter att skärpas successivt, och reaktorägarna
              kommer i ökad omfattning att få ta ansvar för kärnkraftens risker.
            </seg>
            <seg n="346c5310">
              Vi har en avreglerad elmarknad, och priset styrs av utbud och
              efterfrågan. Ingen kan i dag säga huruvida det kommer att byggas
              ny kärnkraft eller inte, och det är därför inte meningsfullt att
              spekulera i en eventuell elprispåverkan av en kärnkraftsutbyggnad.
              Ny kärnkraft kommer att byggas om det är kommersiellt lönsamt.
            </seg>
            <seg n="6d3ad49d">
              Den svenska klimat- och energiöverenskommelsen är kanske den
              mest ambitiösa planen i världen i dag. Överenskommelsen ger mycket
              goda förutsättningar för en trygg energiförsörjning samtidigt
              som vi värnar klimatet. Det är bra för svensk basindustri, svenska
              småföretag, jobben i Sverige och en bra miljö för våra barn och
              barnbarn.
            </seg>
          </u>
          <note type="speaker" n="111796a3">
            Anf. 26 TOMAS ENEROTH (s):
          </note>
          <u who="tomas_eneroth_fe7afa" xml:id="i-7c2a0ef107ac7136-0" n="01a0f4e4">
            <seg n="a6a44623">
              Fru talman! Tack för svaret, statsrådet Maud Olofsson! Det avslutas
              med att överenskommelsen var för våra barn och barnbarn. Jag vill
              minnas att Maud Olofsson för inte så länge sedan, strax före valet,
              i en debatt jag tror att det var med Företagarna i Almedalen berättade
              om sina barn och barnbarn och med tårar i ögonen berättade om
              det starka engagemang mot kärnkraften som näringsministern då
              hade och hur hemskt det var när barnbarnen inte kunde äta jordgubbar
              för att de var besmittade eller bestrålade av radioaktivt nedfall
              från Tjernobyl. Det var före valet. Före valet gjordes också en
              valplattform som talade om att förbudet mot att uppföra nya reaktorer
              inte kom att upphävas under mandatperioden i den överenskommelse
              som de fyra borgerliga partierna gjorde. Efter valet fick vi en
              regeringsförklaring där det hette att förbudet mot att uppföra
              nya reaktorer kommer att bestå.
            </seg>
            <seg n="24222886">
              Sedan ändrades detta i och med att Maud Olofsson tillsammans
              med övriga borgerliga partiledare gjorde en energiöverenskommelse
              som öppnade för tio nya kärnkraftverk i Sverige. Åter var det
              barn och barnbarn som stod i fokus. Det var för barns och barnbarns
              skull som det var viktigt att öppna för att kunna investera i
              tio nya kärnkraftverk. Då ska vi komma ihåg att detta görs i ett
              läge när vi har betydande energiöverskott i Sverige. Energimyndigheten
              spår att Sverige redan 2015 har ett energiöverskott på ungefär
              20 terawattimmar, sannolikt mer med tanke på den konjunktureffekt
              som vi har nu, sannolikt mer med tanke på de ambitiösa planer
              som finns från många partier på att investera i förnybar energi
              och göra energieffektiviseringar.
            </seg>
            <seg n="f85cdc11">
              Det är naturligtvis omöjligt att komma ifrån frågan: Vad är det
              som hände emellan? Varför denna omsvängning? Vad var det som så
              dramatiskt ändrade förutsättningarna och synen på att investera
              i ny kärnkraft mellan åren 2006 och 2008? Varför just tio nya
              kärnkraftverk? Vi ska veta att en ny reaktor som skulle byggas
              i dag skulle ha väsentligt större kapacitet, kanske tre fyra gånger
              större kapacitet, än de reaktorer som i dag finns på den svenska
              marknaden. Frågan ställs dessutom: När behöver de ersättas?
            </seg>
            <seg n="4c4cc657">
              Min grundläggande fråga är: Vad var det som fick Maud Olofsson
              och regeringen att ändra sig? Var det en kommande energibrist
              i Sverige eller litade ni inte på Energimyndighetens bedömningar?
              Eller var det någonting annat? Tror ni inte på era egna ambitioner
              att öka förnybar energi? Tror ni inte på förutsättningarna att
              för den skull kunna energieffektivisera? Framför allt: Vad innebär
              detta i den energimix vi har i Sverige?
            </seg>
            <seg n="6e758e26">
              När regeringen talar om de tre benen i energipolitiken kan man
              notera att det ena benet som regeringen talar om, kärnkraften,
              med tio nya reaktorer i så fall kommer att vara väsentligt mycket
              större än vad den varit tidigare med tanke på de kapacitetsökningar
              som finns tillgängliga. Hur ser den framtida energimixen ut med
              den argumentationen? Dessutom vill näringsministern ofta få det
              att framstå som att man ska satsa på förnybart, och med det som
              argument kommer inte kärnkraften att vara marknadsmässigt möjlig.
            </seg>
            <seg n="c8e9ccf7">
              Men det tog bara två timmar från att regeringen presenterade
              sina överenskommelser innan vd:n för statliga Vattenfall, Lars
              G. Josefsson, var framme och talade om att de skulle sätta i gång
              och bygga och att det nu blev möjligt och troligt att de skulle
              kunna bygga kärnkraft.
            </seg>
            <seg n="bf9faa6f">
              Uppenbarligen gör Vattenfalls vd en annan bedömning än näringsministern
              när det gäller förutsättningar för att bygga ny kärnkraft. Då
              infinner sig frågan till näringsministern som en av dem som är
              ansvariga för de statliga bolagen: Är näringsministern beredd
              att agera om Vattenfall påbörjar förutsättningarna för att investera
              i ny kärnkraft i Sverige i ett läge där vi redan har ett betydande
              energiöverskott?
            </seg>
            <seg n="969e020b">
              Jag förväntar mig klargörande svar på detta och på hur näringsministern
              och Centerpartiet ser på kärnkraften framöver.
            </seg>
          </u>
          <note type="speaker" n="62f34601">
            Anf. 27 PER BOLUND (mp):
          </note>
          <u who="per_bolund_208efb" xml:id="i-5a170f975219c24f-3" n="e8881e12">
            <seg n="73aaf770">
              Fru talman! Det här verkar kunna bli en väldigt spännande debatt.
              I en tidigare debatt som jag hade i dag med näringsministern diskuterade
              vi kärnkraftens risker. Då verkade vi vara överens om att det
              finns stora risker med kärnkraften.
            </seg>
            <seg n="95303092">
              När man läser det här svaret får man dock bilden av att näringsministern
              fullständigt har glömt bort allt vad kärnkraftens risker heter.
              Härdsmältan i Harrisburg är glömd. Det svåra reaktorhaveriet i
              Tjernobyl med de hemska konsekvenser som det fick i Ukraina där
              ett stort område inte går att vistas i över huvud taget och de
              effekter det fick här i Sverige med påverkan på svamp, vilt och
              renkött som man tvingades slänga verkar inte spela någon roll
              över huvud taget. Den mycket allvarliga incidenten i Forsmark
              2006, som vi diskuterade i den tidigare debatten, när elförsörjningen
              till verket slogs ut och där ledande kärnkraftsexperter säger
              att vi var nära en svensk härdsmälta verkar heller inte spela
              någon roll.
            </seg>
            <seg n="12f5a161">
              När det gäller de väldigt svåra miljö- och hälsoeffekter som
              det blir vid uranbrytningen i andra länder som vi är beroende
              av finns det en risk att en ökad och förlängd kärnkraftsanvändning
              i Sverige skulle leda till att vi får uranbrytning även i Sverige.
              Det verkar heller inte finnas med på ministerns karta. Problemet
              med avfallslagringen är inte löst. Det finns i dag ingen plan
              som har antagits av Sveriges riksdag och som vi är eniga om för
              hur vi ska ta hand om avfallet. Vi vet alltså inte hur man ska
              behandla detta enormt farliga avfall, bland det farligaste material
              som mänskligheten känner till.
            </seg>
            <seg n="f719be8e">
              Ändå har Maud Olofsson och Centerpartiet tillsammans med de övriga
              regeringspartierna ställt sig bakom en överenskommelse där man
              öppnar för ny kärnkraft. Jag måste säga att jag blir ganska upprörd
              när man kallar det för att förlänga kärnkraftsparentesen. Det
              är absolut inte någon förlängning av kärnkraftsparentesen det
              handlar om, utan man öppnar för nya kärnkraftverk som kan stå
              kvar för oöverskådlig tid. Det finns ingen bortre parentes, så
              att kalla det för att förlänga parenteser är bara att slå blå
              dunster i befolkningens ögon.
            </seg>
            <seg n="6dd021e9">
              Med tanke på alla de här problemen måste vi fråga oss varför
              Centerpartiet har ändrat sig när det gäller kärnkraften i ett
              läge där vi faktiskt beräknas få ett kraftigt överskott på el.
              Vi pratar om 20 terawattimmar redan till 2015, och man kommer
              att fortsätta att ha ett överskott i decennier efter det. Varför
              är det då så viktigt att nu öppna för att bygga ut ny kärnkraft?
            </seg>
            <seg n="de10c064">
              Dessutom kommer det till nya styrmedel, där regeringen vill öka
              ambitionerna när det gäller elcertifikatssystemet. Oppositionen
              har högre ambitioner och vill öka det ännu mer. Vi kan få massor
              med förnybar el som inte har de allvarliga miljö- och hälsokonsekvenser
              som kärnkraften har. Men det väljer man också att strunta i, för
              man har prioriterat möjligheten att bygga ut kärnkraften.
            </seg>
            <seg n="7c238ba2">
              Sverige har också enorma möjligheter att effektivisera energianvändningen.
              Vi använder i dag dubbelt så mycket el per capita jämfört med
              Centraleuropa. Vi ser att elanvändningen minskar med åtminstone
              2 procent förra året om man lyssnar på energibranschen. Vi vet
              att det finns enormt stora möjligheter. Med hjälp av PFE-programmet
              som vänder sig till den tunga industrin har man redan hittat åtgärder
              för att minska energianvändningen med 1 terawattimme. Då har man
              bara börjat skrapa på ytan. Det finns mycket mer att göra.
            </seg>
            <seg n="6b95cf5c">
              Frågan måste alltså gå tillbaka till Maud Olofsson. Om nu näringsministern
              hade velat ha en hållbar energiutveckling, där man varken behöver
              ha ökade koldioxidutsläpp eller ett ökat och förlängt beroende
              av kärnkraften, hade man kunnat få det. Det visade ju oppositionens
              reaktion på energiöverenskommelsen. Det hade gått att komma överens
              om en sådan utveckling med oppositionspartierna, men det ville
              inte Centerpartiet. Ni prioriterade att få med de andra borgerliga
              partierna på en energiöverenskommelse som inte kommer att leda
              till en hållbar energiutveckling, och det gör mig djupt bedrövad.
              Då kan man inte säga att man gör det för barnens och barnbarnens
              skull, utan då gör man det för att man vill bevara makten.
            </seg>
          </u>
          <note type="speaker" n="e817e42a">
            Anf. 28 CARL B HAMILTON (fp):
          </note>
          <u who="carl_b_hamilton_bccd2f" xml:id="i-c5d9ba4207109a40-0" n="b26522c5">
            <seg n="7b566700">
              Fru talman! Bara som en parentes inledningsvis: Jag tror att
              det var det första talet här i kammaren av en miljöpartist där
              jag inte hört ordet klimat eller klimathot nämnas.
            </seg>
            <seg n="af810ccb">
              Det är ganska symtomatiskt, för det är nämligen klimathotet och
              det faktum att reaktorerna faller för åldersstrecket som är de
              två kanske viktigaste skälen till varför vi har fattat detta beslut
              om att släppa fram möjligheten att bygga tio nya reaktorer.
            </seg>
            <seg n="28c2fba8">
              Prognoser är alltid prognoser. Den här prognosen har fel på ett
              ställe. Den underskattar nämligen kraftigt efterfrågan på el från
              elbilsintroduktion och vid järnvägsutbyggnad i framtiden. Det
              är ungefär tillsammans 14 terawattimmar. Å andra sidan finns inte
              i prognosen så mycket energieffektivisering och utbyggnad av förnybar
              energi som vi från regeringssidan har beslutat om. De här två
              effekterna tar ungefär ut varandra.
            </seg>
            <seg n="c38c6032">
              Vad jag vill säga med detta är att prognoser är väldigt svåra
              att göra, och just i den här prognosen är efterfrågan väldigt
              produktionsstyrd och efterfrågan på el är ganska skraltigt analyserad.
            </seg>
            <seg n="89c135d1">
              När det gäller överskottet det talas om kommer det att finnas
              ett överskott, men det som är poängen i hela uppgörelsen är att
              överskottet försvinner i det ögonblick reaktorerna börjar falla
              för åldersstrecket.
            </seg>
            <seg n="1b552ff9">
              Det som är problem för Sverige här är att det tar lång tid att
              projektera och bygga en reaktor. Det finns ytterligare ett problem,
              och det är att vi sannolikt inte kan bygga mer än en eller två
              reaktorer samtidigt i Sverige. Vi har inte den tekniska kapaciteten
              eller byggkapaciteten för detta.
            </seg>
            <seg n="8aa75489">
              Samtidigt ska vi veta att alla de reaktorer vi har byggdes under
              13 år. Det innebär att från slutet av 2020-talet och ytterligare
              ett decennium framåt försvinner hälften av den svenska elproduktionen
              på ett bräde den som kommer från kärnkraften. Man måste alltså
              börja planera på ett tidigt stadium för hur man ska göra denna
              generationsväxling beträffande reaktorer. Man måste planera omgående.
            </seg>
            <seg n="c792fb62">
              Ett annat skäl för att inte vänta för länge med att byta ut dessa
              reaktorer jag hör här på något sätt att man ska köra dem i botten
              är att grundkonstruktionen i moderna reaktorer är säkrare än i
              de reaktorer som redan finns. Man kan också i framtiden sannolikt
              använda säkrare bränsle i form av torium. Det är också ett skäl
              till varför man ska byta ut reaktorerna mot nya reaktorer. Det
              finns en teknisk utveckling även på kärnteknikens område.
            </seg>
            <seg n="7c18f39a">
              Fru talman! Jag vill alltså understryka att det är väldigt viktigt
              att börja planeringen för en ny kärnkraft omgående.
            </seg>
            <seg n="a3df5f30">
              Som avslutning vill jag ge en illustration: Norr om Helsingfors
              finns Forsmarksreaktorerna. Produktionen där är exakt lika stor
              som Storstockholmsområdets förbrukning. Hur ska ni klara det utan
              ny kärnkraft?
            </seg>
          </u>
          <note type="speaker" n="7c33e6a8">
            Anf. 29 ALF ERIKSSON (s):
          </note>
          <u who="alf_eriksson_db6ab9" xml:id="i-0d7685382e3978f2-0" n="c7519fd6">
            <seg n="d9f2e8f0">
              Fru talman! Jag kunde inte låta bli att reagera på svaret, för
              jag tycker att det finns någon typ av motsättning i regeringens
              agerande när det gäller att bygga ny kärnkraft.
            </seg>
            <seg n="c5caf632">
              Först och främst pekar näringsministern i svaret på att vi är
              på väg mot ett kraftigt elöverskott. Energimyndighetens prognoser
              pekar på att vi när vi närmar oss 2020 har ett elöverskott som
              nästan är i nivå med halva vårt kärnkraftsprogram.
            </seg>
            <seg n="a160bb78">
              Det är lite konstigt. Om några av de äldsta kärnkraftverken skulle
              ramla ut av åldersskäl under den här tiden skulle vi ändå ha kvar
              ett rejält överskott av el på marknaden.
            </seg>
            <seg n="96d10271">
              Problemet uppstår först när de sista verken ska ut mot slutet
              av 2030-talet eller början på 2040-talet. Då kan det kanske bli
              bekymmer. Vad vet vi om det? Det beror naturligtvis på hur långt
              vi har kommit i satsningen på det förnybara.
            </seg>
            <seg n="13dfde60">
              Varför denna brådska och nu börja ta ställning till något som
              skulle falla ut i slutet av 2030-talet eller början av 2040-talet
              och därmed äventyra satsningen på utbyggnaden av det förnybara?
            </seg>
            <seg n="ee5c028e">
              Nog är det väl ett signalsystem när Vattenfall säger att man
              inom två år kommer att överväga att lämna in en ansökan om att
              få bygga ny kärnkraft. Det handlar då om pengar i storleksordningen
              50 miljarder för ett nytt kärnkraftverk, förmodligen betydligt
              mer. De pengarna skulle vi få oerhört mycket förnybar energi för.
              Varför inte använda Vattenfall under åren fram till 2020 och försöka
              pressa fram ännu mer så att omställningen fram till 20352040 blir
              enklare?
            </seg>
            <seg n="19d693aa">
              I regeringens agerande finner man den motsättningen att man äventyrar
              en utbyggnad av förnybar energi genom att nu släppa fram något
              som inte behövs, nämligen tillstånd för att bygga nya kärnkraftverk.
            </seg>
          </u>
          <note type="speaker" n="7ab8b851">
            Anf. 30 Näringsminister MAUD OLOFSSON (c):
          </note>
          <u who="maud_olofsson_minister_2006" xml:id="i-8fa1bb369548d2bc-9" n="fe71397b">
            <seg n="162ec70b">
              Fru talman! Tomas Eneroth funderar över vad det är som gör att
              regeringen kommer fram med en klimat- och energiöverenskommelse.
              Jag tror inte att man behöver vara Einstein för att förstå att
              den här regeringen måste komma överens om klimat- och energipolitiken;
              man gör det på Europanivå också.
            </seg>
            <seg n="2224032e">
              Vi har drivit fram en klimat- och energiöverenskommelse på europeisk
              nivå för att styra mot en mer hållbar riktning. Det får som konsekvens
              att vi också i Sverige måste bestämma hur det ser ut när man har
              gjort en bördefördelning på EU-nivå. Det tror jag är rätt givet.
            </seg>
            <seg n="0738a136">
              Jag tror också att det är viktigt att ge besked, och jag tror
              att svensk fackföreningsrörelse, svenska företag och svenska konsumenter
              vill ha besked i energi- och klimatpolitiken.
            </seg>
            <seg n="7f8bd448">
              Vi kan också konstatera att vi har bråkat i den här frågan under
              lång tid. Carl B Hamilton och jag har väl inte varit mest överens
              i energifrågan. Men vi kan hitta en lösning där vi båda kan leva
              med den överenskommelse som vi nu har.
            </seg>
            <seg n="cd0214b8">
              Centerpartiet har inte ändrat inställning i kärnkraftsfrågan,
              men vi kan leva med den lösning som vi nu har kommit fram till.
              Carl B Hamilton och Folkpartiet kan leva med de satsningar som
              vi nu gör på vindkraft, förnybart och på en omställning av hela
              transportsektorn. Det är det som en bra kompromiss i Sveriges
              politik innebär.
            </seg>
            <seg n="dfc1ba50">
              Den här överenskommelsen är den mest ambitiösa klimat- och energiöverenskommelsen
              i hela världen. Nu får vi minska klimatutsläppen med 40 procent.
              Vi får hälften av vår energi från det förnybara. Vi ökar energieffektiviseringen
              med 20 procent. Vi ställer om transportsektorn och ser till att
              10 procent av det förnybara kommer därifrån.
            </seg>
            <seg n="9e19ed1b">
              Vi ska ha en fossilfri fordonsflotta år 2030. Vi ska fasa ut
              oljeanvändningen ur uppvärmningssektorn till 2020. Vi har satt
              upp mycket ambitiösa mål.
            </seg>
            <seg n="beb73f08">
              Om vi ser till de program vi har kommer det förnybara att komma
              först, tack vare styrmedel med elcertifikat och annat.
            </seg>
            <seg n="8d4d7b3f">
              Viktigt i uppgörelsen är att detta är upp till industrin. Det
              sker på marknadsmässiga villkor utan skattesubventioner. Man ställer
              också ökade krav på kärnkraftsindustrin.
            </seg>
            <seg n="27f11f95">
              Som Carl B Hamilton säger: När säkerheten ställer krav vilka
              är det då som finns där för att investera i ny kärnkraft?
            </seg>
            <seg n="3d6129f4">
              Vi ger möjligheten och vi ger de långsiktiga spelreglerna. Men
              vi ger likvärdiga spelregler för det förnybara tydligare genom
              att vi har elcertifikatssystem. Vi får en elbalans som innebär
              att vi har vattenkraft, kärnkraft och det nya förnybara i en bra
              mix i en situation som är bra för det svenska näringslivet.
            </seg>
            <seg n="92a5b655">
              Den klimat- och energiöverenskommelse som vi har nått väcker
              uppmärksamhet i hela världen. Alla är otroligt imponerade över
              den uppgörelse vi har nått. Man säger att detta ger bra förutsättningar
              inför Köpenhamn eftersom vi tar ledarskapet och visar att vi är
              beredda att ställa om.
            </seg>
            <seg n="d227771f">
              Det mest märkliga är: Vad vill oppositionen? Jag har lyssnat
              på oppositionen och försökt nå en överenskommelse. Alla som tror
              att det skulle vara enkelt att nå en överenskommelse med oppositionen
              kan jag ta ur den villfarelsen. När oppositionen kom till förhandlingarna
              var de inte ens överens sinsemellan. Att Miljöpartiet vill avveckla
              kärnkraften är alldeles uppenbart, men vad Socialdemokraterna
              vill i den här frågan är skrivet i stjärnorna. Däremellan finns
              Vänsterpartiet.
            </seg>
            <seg n="5bfe9e58">
              Jag tror att det vore bra för svensk industri och svensk fackföreningsrörelse
              om Tomas Eneroth här kunde ge besked om Socialdemokraternas inställning
              till kärnkraften. Ni försöker vara offensiva genom att fråga mig,
              men ge besked till dem som vill ha det, nämligen alla som vill
              ha jobb framöver.
            </seg>
          </u>
          <note type="speaker" n="66300bbb">
            Anf. 31 TOMAS ENEROTH (s):
          </note>
          <u who="tomas_eneroth_fe7afa" xml:id="i-7c2a0ef107ac7136-1" n="01a0f4e4">
            <seg n="e9e687ba">
              Fru talman! Tack för svaret, Maud Olofsson! Ibland är det fascinerande
              att höra dig.
            </seg>
            <seg n="0e344c5b">
              Nog väckte er överenskommelse internationell uppmärksamhet. Jag
              tror att väldigt många var förvånade över att Sverige, med stora
              elöverskott, tidigare hög ambitionsnivå när det gäller att satsa
              på förnybart och med gott rykte i den internationella miljörörelsen,
              helt plötsligt kovände och öppnade för tio nya kärnkraftverk.
              Det väckte stor uppmärksamhet, inte minst 2008 det år då man inte
              startade ett enda nytt kärnkraftsbygge i hela världen.
            </seg>
            <seg n="e81234c8">
              Det är intressant att Sverige gjorde den kovändningen. Det är
              intressant att man gav den signalen i ett läge när alla andra
              signaler vore nödvändiga, det vill säga signalen att tala om att
              satsa på förnybart. Det är det som är vårt löfte till våra barn
              och barnbarn. Det är det som vi har talat om, ibland till och
              med du och jag på gemensamma ståndpunkter i den gamla energiöverenskommelsen
              där vi såg det som nödvändigt att ge tydliga politiska signaler
              om att vi är ett samhälle som behöver ställa om.
            </seg>
            <seg n="9570e499">
              Vi som har politiken som verktyg måste ge tydliga signaler om
              vilken väg vi ska gå. Då kan vi inte tala om för näringslivet,
              industrin eller andra att kärnkraft är något som ska vara för
              oändlig tid, till och med med tio nya reaktorer. Det var ju det
              som er överenskommelse kom fram till.
            </seg>
            <seg n="709199e8">
              Jag noterar att det är enkelt för näringsministern att glida
              undan kärnkraftsfrågan och tala om klimatpolitiken som helhet.
              Interpellationen handlar om kärnkraften. Jag fick inte svar på
              varför det var så viktigt att ge besked nu. Planeringsförutsättningarna
              klarar man av på ganska kort tid. Det har ju Vattenfalls vd talat
              om.
            </seg>
            <seg n="b5bd01c2">
              Vi kan konstatera att energimixen ändras om vi får tio nya reaktorer.
              De tre benen som Maud Olofsson i alla andra sammanhang talar om
              blir det onekligen lite olika vikt på. Det är tio nya reaktorer
              som ska ersätta.
            </seg>
            <seg n="ef9cedb1">
              Oskarshamn 1 ligger väl på 3,5 terawatt. Ett nytt kärnkraftverk
              kanske på 1015, säkert ännu mer om man är riktigt optimistisk.
              Vi får ju ett kraftigt elöverskott och ett kraftigt ökat kärnkraftsberoende.
              Är det den mixen vi vill ha framöver?
            </seg>
            <seg n="2c318d51">
              Det som jag och folk i miljörörelsen är oroade över, och som
              inte minst LRF och andra är oroade över, är att det här förtar
              intresset, engagemanget och förutsättningarna för att investera
              i bioenergi, vindkraft, solenergi och all annan förnybar energi.
              Det är den uppenbara risken.
            </seg>
            <seg n="f73954ba">
              De 95 miljarder som Vattenfall använder för att investera i Nuon
              i olja och kol eller något annat kunde kanske i stället investeras
              i förnybar energi i Sverige.
            </seg>
            <seg n="fb54f80a">
              Jag noterar att oenigheten inte finns mellan s, v och mp. Vi
              är till och med överens. Vi har presenterat en gemensam energi-
              och klimatpolitik. Inom regeringsalliansen finns det onekligen
              ganska stora skillnader. Carl B Hamilton lyser upp de här tillställningarna
              ibland, bland annat genom att komma med sådana påpekanden som
              nu. Han sade att regeringens utbyggnad av förnybar energi knappt
              motsvarar den effektökning som kommer att behövas för att klara
              elbilar och järnväg.
            </seg>
            <seg n="9a69c9b7">
              Jag ska läsa protokollet noggrant för att se om det stämmer.
            </seg>
            <seg n="50cab19a">
              Det är ju en himmelsvid missuppfattning. Inte ens om hela den
              svenska transportflottan skulle gå över på el går det upp till
              mer än åtta terawatt.
            </seg>
            <seg n="d9eac0dc">
              Att det skulle äventyra hela den förnybara energisatsningen och
              ta det utrymmet i anspråk är också häpnadsväckande. Delar Maud
              Olofsson den bedömningen? Har ni en gemensam bedömning om att
              hela den satsning som ni är tydliga med när det gäller förnybara
              investeringar i princip knappt klarar övergången till elbilar?
              I så fall förstår jag ännu mer den kritik som finns mot att regeringen
              skulle vara för måttfull i ambitionen att satsa på det som är
              förnybart.
            </seg>
            <seg n="3bd0bb08">
              Grundfrågan kvarstår: Är Maud Olofsson beredd att agera om Vattenfall
              skulle börja investera i kärnkraft? Grundfrågan kvarstår: Varför
              tio nya reaktorer i ett läge när vi har ett betydande elöverskott?
              Grundfrågan kvarstår: Om Maud Olofsson för två och ett halvt år
              sedan rördes till tårar vid en känsla av att det var så viktigt
              att inte öppna för ny kärnkraft i detta land, vad är det då som
              talar för att vi ska tro att detta ställningstagande är långsiktigt
              två år framåt?
            </seg>
          </u>
          <note type="speaker" n="a41a1ae5">
            Anf. 32 PER BOLUND (mp):
          </note>
          <u who="per_bolund_208efb" xml:id="i-5a170f975219c24f-4" n="e8881e12">
            <seg n="fd8415cb">
              Fru talman! Till att börja med måste jag kommentera näringsministerns
              syn på förhandlingarna om energiöverenskommelsen. Det var inte
              så att vi mottogs med öppna armar och att vi tillsammans, utan
              några som helst förutsättningar, kunde sitta tillsammans och komma
              överens om energipolitiken tyvärr. Det hade jag verkligen uppskattat.
              Jag var med vid dessa förhandlingar. Det var extremt tydligt att
              det som regeringen var ute efter var att vi i princip skulle skriva
              under den energiöverenskommelse som de borgerliga partierna hade
              kommit överens om. När det väl kom till kritan efter ett par veckors
              förhandlingar ställdes vi inför ett ultimatum att vi antingen
              skulle skriva under att vi accepterar att man öppnar för ny kärnkraft
              eller också lika gärna kunde gå ut genom dörren. Det var de två
              alternativ som vi hade att välja mellan. På det sättet driver
              man inga seriösa förhandlingar.
            </seg>
            <seg n="00942c79">
              Jag står kvar vid att om Maud Olofsson hade prioriterat att få
              ett hållbart energisystem utan vare sig kärnkraft eller fossila
              bränslen hade det funnits en möjlighet om hon hade valt att gå
              över blockgränsen. Men hon prioriterade att i stället få en energiöverenskommelse
              inom regeringen. Då fick hon en dålig överenskommelse som innebär
              att man öppnar för utbyggd kärnkraft.
            </seg>
            <seg n="5556667e">
              Maud Olofsson nämner också de internationella reaktionerna på
              denna överenskommelse och säger att de är så fantastiskt positiva.
              Det är inte vad jag hör. Till att börja med kan jag säga att detta
              inte är det mest ambitiösa klimatprogrammet. Man kan till exempel
              jämföra med oppositionens klimatprogram som är betydligt mer ambitiöst
              och som innebär ännu mer omfattande minskningar av koldioxidutsläpp.
            </seg>
            <seg n="e0602525">
              Man kan titta på reaktionerna till exempel i tidskriften German
              Times. När man där refererar till denna överenskommelse gör man
              det genom att säga att den svenska regeringen öppnar för ny kärnkraft
              och att detta väcker upp kärnkraftskramare runt om i hela Europa,
              till exempel i Tyskland där man nu också får i gång debatten om
              man ska bygga ut kärnkraften i stället för att avveckla den som
              man har tänkt tidigare.
            </seg>
            <seg n="12935a00">
              Vem hade kunnat ana att Maud Olofsson som före valet var en hårdnackad
              kärnkraftsmotståndare nu skulle stå på barrikaderna för att öppna
              för ökad kärnkraftsanvändning runt om i världen? Jag måste säga
              att jag häpnar.
            </seg>
          </u>
          <note type="speaker" n="cac904b0">
            Anf. 33 CARL B HAMILTON (fp):
          </note>
          <u who="carl_b_hamilton_bccd2f" xml:id="i-c5d9ba4207109a40-1" n="b26522c5">
            <seg n="1b5b1fab">
              Fru talman! Jag tror att Tomas Eneroth var lite snabb med prognoserna.
              Vad jag försökte säga var att det finns många komponenter i en
              sådan här prognos både efterfrågan och utbud. Nettot i detta fall
              blir ungefär att de tar ut varandra.
            </seg>
            <seg n="0248a537">
              Men det som är intressant med Tomas Eneroths inlägg och även
              Per Bolunds är att de säger: Kärnkraft ska vi diskutera för sig,
              och klimat ska vi diskutera för sig. De får inte blandas ihop.
            </seg>
            <seg n="717a9fc2">
              I själva verket är möjligheten att befria atmosfären från ökade
              utsläpp väsentligt större om man i Sverige och i Europa fokuserar
              på bland annat kärnkraft men naturligtvis också på annan förnybar
              energi. Därför blir den framställning som sker här, den nationalistiska
              framställningen och den egenfokuserade framställningen, att ett
              elöverskott är som en förbrytelse, någonting negativt och någonting
              som vi inte får göra. I själva verket är elöverskott med förnybar
              energi någonting som vi kan exportera. Då slår vi ut gas och kolkraftsgenererad
              el i Polen, Tyskland och på andra ställen. Det skulle leda till
              att Europa får lägre koldioxidutsläpp.
            </seg>
            <seg n="683e6bf6">
              Men det är tydligen någonting som ni inte vill. Det är tydligen
              någonting som ni fruktar. För mig är det bra. Jag säger inte att
              vi ska bygga ut vår energisektor för att vi så att säga ska göda
              Europa med koldioxidfri el. Men det är verkligen inte någon belastning.
              Det är ingenting negativt. Det är någonting oerhört positivt om
              vi kan få mindre koldioxidutsläpp från Europas energisektor.
            </seg>
          </u>
          <note type="speaker" n="749e3914">
            Anf. 34 ALF ERIKSSON (s):
          </note>
          <u who="alf_eriksson_db6ab9" xml:id="i-0d7685382e3978f2-1" n="c7519fd6">
            <seg n="02f8bc49">
              Fru talman! Maud Olofsson säger att regeringens energiöverenskommelse
              har väckt stor uppmärksamhet runt om i världen. Jag har också
              sett lite rubriker. Men den stora uppmärksamhet som den har väckt
              är utifrån att det finns ett parti i Sveriges riksdag som en gång
              i tiden till och med inte dagtingade med några statsrådsposter
              på grund av motstånd mot kärnkraften. Nu gör detta parti en kovändning
              i denna fråga. Det är det som har väckt stor uppmärksamhet.
            </seg>
            <seg n="83f54e4b">
              Jag ska återgå till mina funderingar och frågeställningar om
              varför det är så bråttom att ge dessa tillstånd för att bygga
              ut ny kärnkraft. Jag sade att detta skulle kunna vara aktuellt
              med de sista reaktorerna på 2030- eller 2040-talet.
            </seg>
            <seg n="76f98b78">
              Vilken bedömning gör Maud Olofsson och regeringen när de första
              respektive de sista reaktorerna faller för åldersstrecket och
              inte är gångbara längre?
            </seg>
            <seg n="2c913eae">
              För en tid sedan var vi några som var i Oskarshamn. Där bedömde
              man att dessa reaktorer håller i 60 år och att det är möjligt
              att man kan använda dem i 80 år. Men frågan är vilken bedömning
              som regeringen gör.
            </seg>
            <seg n="9f78e4fc">
              En annan fråga väcks när Carl B Hamilton nu går upp i talarstolen
              och säger att vi ska bygga ut kärnkraften i Sverige för att exportera
              till Europa. Är det också näringsministerns uppfattning att det
              är det att vi ska kunna öka kapaciteten och sälja el till Europa
              som är drivkraften till att det är så bråttom att byta ut kärnkraftverk
              i Sverige?
            </seg>
          </u>
          <note type="speaker" n="7eb6030e">
            Anf. 35 JAN ANDERSSON (c):
          </note>
          <u who="jan_andersson_233a67" xml:id="i-5f07dec5ae1af2ef-0" n="d05af013">
            <seg n="f7db02ff">
              Fru talman! Onekligen är detta en intressant diskussion. Jag
              vill försöka rätta till några små missförstånd, och jag hoppas
              att det är fråga om missförstånd här från talarstolen.
            </seg>
            <seg n="ac486594">
              Vi har hört att det var väldigt synd att vi inte kunde komma
              överens över blockgränsen om detta. Per Bolund och Tomas Eneroth
              intygar att det var jättesynd eftersom man har en gemensam motion.
              Förvisso har man en gemensam motion från s, v och mp. Men det
              betyder inte att man är överens. Per Bolunds partiledning har
              nämligen undertecknat ännu en motion där man skiljer ut sig lite
              grann i vissa frågor när det gäller klimat- och energipolitik.
              Jag har sett i betänkande efter betänkande från näringsutskottet
              att man i oppositionen inte är överens om hur elfrågorna ska hanteras.
              Det tycker jag är viktigt att vi har med oss när vi diskuterar
              möjligheten till överenskommelse på bredden.
            </seg>
            <seg n="7d06367e">
              Vi hör också att om Vattenfall skulle vilja investera i kärnkraftsproduktion
              kommer det inte att finnas ett korvöre i Sverige att satsa på
              förnybar elproduktion. Är Vattenfall den enda aktören inom Svea
              rikes gränser som satsar på förnybar elproduktion? Så är det icke.
              Det finns väldigt gott om andra aktörer på denna marknad. De styrmedel
              som vi har är elcertifikaten som är ett mycket kraftigt styrmedel.
              Där har vi gjort en tydlig och historisk överenskommelse i alliansen
              om att vi ska ha dem. Vi ska dessutom efter att vi har nått 25-terawattsnivån
              skruva upp dem ytterligare.
            </seg>
            <seg n="cdbb02fc">
              En intressant fråga som inte har varit uppe ännu men som faktiskt
              finns med i interpellationen är vad detta kommer att innebära
              för de svenska elpriserna. Jag har inget svar på vad det kommer
              att innebära för de svenska elpriserna. Maud Olofsson har inget
              svar på vad det kommer att innebära för de svenska elpriserna.
              Men jag vet hur delar av oppositionen agerar när de är ute och
              träffar basindustrin. Man talar om behovet av oerhört låga elpriser.
              Under denna mandatperiod har de till och med väckt en partimotion
              i denna kammare om att Vattenfall ska erbjuda den svenska basindustrin
              de lägsta elpriserna i Europa. Det är det budskapet som ges till
              basindustrin. Vad är då budskapet till dem som ska investera i
              förnybar elproduktion? Är budskapet även till dem, Tomas Eneroth,
              att vi ska ha Europas lägsta elpriser?
            </seg>
          </u>
          <note type="speaker" n="8f23d391">
            Anf. 36 SVEN BERGSTRÖM (c):
          </note>
          <u who="sven_bergstrom_b4b613" xml:id="i-cb758188c4a1a6ff-0" n="17517729">
            <seg n="b0a38104">
              Fru talman! Jag begärde ordet för att något balansera bilden
              av allianspartiernas ledamöter i riksdagen och vår syn på energiförsörjning,
              kärnkraft och annat. När man lyssnar på Carl B Hamilton undrar
              man om han inte tagit del av det tunga inlägg som presenterades
              för någon månad sedan av en av de verkliga tungviktarna inom svensk
              kraftindustri, Tomas Bruce, som kartlagt energi- och effektiviseringsmöjligheterna
              i svensk energiförsörjning.
            </seg>
            <seg n="af2c8b10">
              Det är ett oerhört väldokumenterat arbete som visar att vi kan
              spara in, effektivisera, åtminstone 1015 terawattimmar med åtgärder
              som är lönsamma och som gott och väl skulle klara elförsörjningen
              till hela fordonsflottan. Om vi över en natt lyckades ställa om
              hela den svenska fordonsflottan skulle vi klara försörjningen
              bara genom att göra dessa effektiviseringar. Det är viktigt att
              komma ihåg.
            </seg>
            <seg n="33204836">
              Det är ingen tvekan om att denna debatt är viktig eftersom en
              långsiktigt hållbar energiförsörjning är av avgörande betydelse
              för Sverige. Den överenskommelse som regeringen nu har gjort ger
              goda förutsättningar för just förnybara energislag om vilket vi
              förefaller vara ense i debatten att vi måste satsa på. Därmed
              kan vi komma bort från det ensidiga beroendet av vattenkraft och
              kärnkraft som vi i dag har.
            </seg>
            <seg n="e48cda32">
              En av slutsatserna i propositionen, om jag läst den rätt, är
              att förnybar miljöanpassad energi därmed kommer att spela en allt
              större roll och kärnkraften och vattenkraften relativt sett en
              allt mindre roll i systemet. Vattenkraften är dessutom en förnybar
              resurs som vi kan glädjas åt medan kärnkraften inte är förnybar
              genom att den utnyttjar uran som lagrats i jorden sedan urminnes
              tider. Det brytvärda uranet räcker dessutom inte enligt många
              bedömare så särskilt länge till. Därför är det tveksamt också
              från den synpunkten.
            </seg>
            <seg n="90ac320f">
              Kärnkraften är som vi vet behäftad med långsiktiga och ännu så
              länge svårbemästrade risker för miljö och säkerhet. Hur en säker
              avfallsförvaring ska klaras långsiktigt är fortfarande föremål
              för diskussion. Vi är några här som varit med sedan 70-talet då
              vi hade villkorslag och annat; en folkpartiregering förklarade
              i slutet av 70-talet att nu var det klart. Det var för sisådär
              30 år sedan, men det är ännu inte, efter 30 år, riktigt klart,
              trots att man ägnat mycket tid och energi åt forskning i frågan.
            </seg>
            <seg n="55ef5924">
              Ytterligare en viktig sak i regeringens energiproposition är
              att man slår fast att eventuell ny kärnkraft ska stå på egna ben.
              Man skärper säkerhetskraven på bolagen, och man säger dessutom
              att kärnkraften ska stå på egna ben. Jag tycker att det är bra
              att man gör det. Om vi tittar på det finländska exemplet, den
              reaktor som byggs i Olkiluoto, ser vi att det som skulle bli en
              mönsterreaktor nu håller på att bli en monsterreaktor. Den skenar
              tidsmässigt det är en försening på tre fyra fem år och den skenar
              kostnadsmässigt. Nu slåss fransmän och finnar om vem som ska stå
              för kostnaderna för de fördyringar som blir. Vi kan konstatera
              att inte någonstans i världen togs en enda reaktor i drift under
              2008. Det är alltså fler än vi i Sverige och Europa som tvekar
              om kärnkraftens välsignelse.
            </seg>
            <seg n="1fb735b7">
              En långsiktigt hållbar energiförsörjning är viktig, och som konstateras
              i regeringens proposition är Sveriges elproduktion i dag för mycket
              beroende av två energislag, vatten och kärnkraft. Jag menar att
              den överenskommelse som regeringen har gjort ger bra förutsättningar
              för att få in de förnybara energislagen, 25 terawattimmar. Det
              kommer att skapa ökad trygghet, och därmed finns det mycket som
              är bra i energipropositionen. Det som är bra beträffande kärnkraften
              är att man ställer nya krav på bolagen, att de även ska ta ansvar
              för säkerheten och omgivningen ifall det händer en olycka, samt
              att den ska bära sina egna kostnader.
            </seg>
          </u>
          <note type="speaker" n="405bb504">
            Anf. 37 Näringsminister MAUD OLOFSSON (c):
          </note>
          <u who="maud_olofsson_minister_2006" xml:id="i-8fa1bb369548d2bc-10" n="fe71397b">
            <seg n="37663969">
              Fru talman! Låt mig bemöta några av inläggen.
            </seg>
            <seg n="9b3f8b45">
              Vilken bedömning gör vi av livslängden på kärnkraftsreaktorerna?
              Det vi ska göra en bedömning av är säkerhetsfrågorna. De kommer
              att vara styrande. Vi håller inte på med någon årtalsexercis,
              utan det är säkerhetskraven som kommer att tala om hur lång livslängden
              blir. Bolagen gör lite olika bedömningar, men att det ligger en
              bra bit framåt i tiden innan det är aktuellt att byta ut dem tror
              jag att vi kan vara överens om.
            </seg>
            <seg n="28b89128">
              Det sades att det förtar intresset av det förnybara. Det är inte
              sant. Tack vare att vi har elcertifikaten som för övrigt är ett
              gammalt centerförslag och som Socialdemokraterna gick med på i
              uppgörelsen kan vi i dag säga att det kommer att bli 25 terawattimmar
              fram till 2020. Det är ett mycket tydligt styrmedel som även andra
              länder nu tittar på.
            </seg>
            <seg n="5317c80d">
              Vi ser att vindkraften byggs ut kraftigt. Vi har bioenergi och
              biogas. Alla dessa är viktiga inslag i vår energimix. Det har
              också kommit mycket tydliga signaler om att detta pågår trots
              att vi har en besvärlig finansiell kris.
            </seg>
            <seg n="a3600f3c">
              När det gäller elnätsutbyggnaden tror vi fortfarande på att vi
              ska ha en väl fungerande nordisk elmarknad, koppla ihop den med
              de baltiska länderna och så småningom också i en alleuropeisk
              elmarknad, precis som den tidigare socialdemokratiska regeringen
              kom överens om på Europanivå. Om vi har överskott så att vi kan
              exportera så fine by me. Det finns till och med länder som står
              i kö för att få investera i Sverige eftersom vi har goda förutsättningar.
            </seg>
            <seg n="d3d20cf3">
              Det är väl alldeles utmärkt om vi kan producera mer el och mer
              energi än vi själva förbrukar. Där håller jag med Carl B Hamilton
              om att vi då kanske kan växla bort sådant som ute i Europa ökar
              koldioxidutsläppen. Vi kan dessutom dela med oss av kunskap; många
              företag kan exportera den kunskapen till övriga Europa.
            </seg>
            <seg n="e6b4ce41">
              Jag försökte nå en överenskommelse med oppositionen, men jag
              kan konstatera att de vid sittande bord inte hade några gemensamma
              ståndpunkter på en rad olika områden. Jag är den första att beklaga
              det. Sedan ser vi att de kommer fram till en energiöverenskommelse
              efter det att vi avslutat våra diskussioner. Det gäller även på
              klimatsidan.
            </seg>
            <seg n="1285dcc3">
              Det som emellertid inte finns med är styrmedlen. Oppositionen
              har inte presenterat vilka styrmedel de har, och då kan man inte
              säga att man är mycket mer ambitiös än regeringen. Vi vet inte
              ens hur de ska nå fram till sina mål. Varför presenterar de inte
              sina styrmedel? Jo, för att de tycker att det är obekvämt att
              tala om det för svenska folket. De vill inte tala om att de ska
              höja bensinskatten. De vill inte tala om för svensk basindustri
              att den ska få ökade kostnader för då ska de på något annat möte
              med svensk basindustri där de inte vill tala om de obehagligheter
              som kommer. De vill inte tala om för svenska bilåkare att det
              kommer att bli mycket dyrare att åka bil.
            </seg>
            <seg n="fc21c334">
              Jag tycker inte att detta är fair. Vi talar om målsättningarna
              och vilka styrmedel vi tänker använda, och regeringen har presenterat
              det hela i stor enighet.
            </seg>
            <seg n="55028572">
              Det är intressant när Socialdemokraterna försöker stå på många
              olika ben samtidigt. De har suttit i regeringsställning och ökat
              kapaciteten i de befintliga kärnkraftverken. Nu får de det hela
              att framstå som om de tänker avveckla kärnkraften. Jag tror att
              det är många som vill veta vad de egentligen tycker. Det framgick
              inte av de diskussioner vi hade i samband med överläggningarna,
              och därför kan det kanske vara på sin plats att redovisa för svenska
              folket vad de har för inställning. Det tror jag vore intressant
              för många att få veta.
            </seg>
            <seg n="eeff424a">
              Till syvende och sist är mina barn och barnbarn det viktigaste,
              och därför har jag nu fått till stånd en överenskommelse som innebär
              att det förnybara, energieffektivisering, det hållbara kommer
              att bli det helt avgörande. Om jag kan påverka det i Sverige,
              i övriga Europa och globalt så har jag gjort någonting bra för
              mina barn och barnbarn. Vi är på god väg.
            </seg>
          </u>
          <note type="speaker" n="148286b4">
            Anf. 38 TOMAS ENEROTH (s):
          </note>
          <u who="tomas_eneroth_fe7afa" xml:id="i-7c2a0ef107ac7136-2" n="01a0f4e4">
            <seg n="242de1cf">
              Fru talman! Jag tackar Maud Olofsson och delar helt och hållet
              uppfattningen att barn och i mitt fall eventuella barnbarn jag
              vet ännu inte hur det blir är det allra viktigaste. Dilemmat är
              att när man ofta exemplifierar med dem blir det hela obegripligt
              när exemplen är så olika som de är i Maud Olofssons fall. I början
              var det en oro för kärnkraften, och sedan var det plötsligt en
              argumentation för tio nya reaktorer.
            </seg>
            <seg n="c7b2799d">
              Jag är övertygad om att vi hade kunnat nå en bred överenskommelse
              om energipolitiken och klimatpolitiken om Maud Olofsson hade haft
              fullt förhandlingsmandat från övriga regeringen. Vi hade säkert
              kunna komma en bit på väg i alla fall. Nu gick det inte eftersom
              man inte var överens i regeringen, vilket märktes tydligt. Bara
              i denna interpellationsdebatt är skillnaden mellan Sven Bergströms
              och Carl B Hamiltons inlägg som den mellan natt och dag. Det är
              stora avstånd inom energipolitiken med ett antal partier. Det
              tycker jag är bekymmersamt. Sverige skulle behöva en bred överenskommelse.
              Vi kommer att agera på ett sådant sätt att vi även vid en valseger
              2010 har möjlighet att bjuda in oppositionen för samtal för att
              kunna få en bred överenskommelse om energipolitiken. Jag tycker
              att det är viktigt.
            </seg>
            <seg n="5bc80d61">
              Jag noterar att debatten blir pressande för näringsminister Maud
              Olofsson när vi koncentrerar oss på kärnkraften. Det är väl också
              därför som flera centerföreträdare gått upp i talarstolen och
              försvarat ministern. Jan Andersson hade i det sammanhanget ett
              inlägg som jag inte riktigt förstår. Man oroar sig över att industrin
              inte kommer att ha konkurrenskraftiga priser. Jag tycker att industrin
              ska ha konkurrenskraftiga elpriser. Jag vill inte att vi ska ha
              elpriser på Europanivå för svensk industri. Jag tror att detta
              har varit en konkurrensfördel för Sverige. Det vill jag värna
              om framöver.
            </seg>
            <seg n="94a1db1c">
              Avslutningsvis: Jag har inte fått några svar på de två frågor
              jag ställt i interpellationsdebatten. För det första: Hur blir
              energimixen med tio nya reaktorer? Jag konstaterar att tio nya
              reaktorer innebär ett väsentligt större kärnkraftsberoende än
              tidigare. Det har näringsministern inte svarat på. För det andra:
              Är näringsministern beredd att agera för att Vattenfall inte ska
              påbörja byggnaden av ny kärnkraft? Det har heller inte näringsministern
              svarat på. Jag tycker att det är tillräckligt talande.
            </seg>
          </u>
          <note type="speaker" n="e6913925">
            Anf. 39 JAN ANDERSSON (c):
          </note>
          <u who="jan_andersson_233a67" xml:id="i-5f07dec5ae1af2ef-1" n="d05af013">
            <seg n="ce6a1b3d">
              Fru talman! Tomas Eneroth säger att det här blir pressande när
              det handlar om bara kärnkraften. Nej, det blir inte särskilt pressande,
              och det handlar inte om bara kärnkraften heller. Den överenskommelse
              och de förslag som regeringen har lagt fram handlar om så otroligt
              mycket mer än bara denna kärnkraft. Det handlar om en mycket kraftfull
              satsning på förnybart. Det handlar också om att det inte är en
              isolerad svensk fråga. Den överenskommelse och den proposition
              vi har lägger en mycket god grund för Sverige att vara pådrivande
              i internationella och globala förhandlingar på klimatområdet.
              Jag tror att det kan komma att visa sig vara oerhört viktigt att
              vi har lagt den här grunden inför den typen av förhandlingar.
            </seg>
            <seg n="21246df4">
              Jag vill bemöta Tomas Eneroths undran över de konkurrenskraftiga
              elpriserna. Ja, jag pratar också om konkurrenskraftiga elpriser.
              Det jag refererar till är en partimotion, möjligen inte från Tomas
              Eneroth, men från hans partikolleger denna mandatperiod. Man säger
              att Vattenfall ska vara en strategisk partner för svensk basindustri
              och erbjuda Europas lägsta elpriser, vilket är mycket intressant.
              Konkurrenskraftiga elpriser innebär väl sannolikt också att de
              ligger på en nivå som gör att det är långsiktigt intressant att
              investera i ny produktion. Jag gillar inte det här dubbelspelet,
              där man å ena sidan säger att vi ska ha jättelåga elpriser och
              å andra sidan säger att vi självklart ska investera i ny produktion.
              Det går inte ihop, fru talman.
            </seg>
          </u>
          <note type="speaker" n="a540e920">
            Anf. 40 SVEN BERGSTRÖM (c):
          </note>
          <u who="sven_bergstrom_b4b613" xml:id="i-cb758188c4a1a6ff-1" n="17517729">
            <seg n="1724b45b">
              Fru talman! Det är säkert som Tomas Eneroth säger, att det finns
              en del skillnader mellan de fyra partierna i alliansen. Annars
              vore det väl inte fyra partier, utan ett parti. Det måste få komma
              till uttryck också i debatten.
            </seg>
            <seg n="4f45939b">
              Regeringen har sytt ihop en kompromiss som vi inte älskar till
              alla delar, men som har en hel del bra inslag. Det tror jag att
              också oppositionen tycker, när det gäller effektiviseringen, satsningen
              på förnybart och så vidare.
            </seg>
            <seg n="73e4d2d7">
              Det som ger mig och Centerpartiet väldig styrka i den här debatten
              är den verklighet vi kan se, inte bara i Sverige, inte bara i
              Europa, utan nu också i USA med den nya Obamaadministrationen,
              som så kraftfullt satsar på det förnybara. Man har till och med
              tagit till sig den rådgivare som vi hade på centerseminarier på
              70- och 80-talet, Amory Lovins, som då var utstämplad som helt
              otillräknelig, men som nu är en av presidentens viktigaste rådgivare.
              Han talar om att det är i det förnybara som framtiden ligger.
              Det är klart att vi gläder oss åt detta.
            </seg>
            <seg n="eb4633f4">
              Vi noterade också, som jag sade i mitt tidigare inlägg, att inte
              en enda ny kärnkraftsreaktor togs i drift världen över år 2008.
              Den reaktor på den finska sidan som skulle bli en mönsterreaktor
              håller på att bli en monsterreaktor, både kostnadsmässigt och
              tidsmässigt.
            </seg>
            <seg n="57d632ef">
              Dessutom har vi enligt vår egen energimyndighets långtidsprognos
              den lyckliga situationen att vi i Sverige utan ny kärnkraft får
              ett överskott på 25 terawattimmar år 2030, beroende på ökad elproduktion,
              främst från kraftvärme och vindkraft, samt en effektivare användning.
              Vi har skruvat upp effekterna i de reaktorer vi har. Det var den
              gamla regeringen som inledde det, och det har fortsatt. Det får
              vi leva med.
            </seg>
            <seg n="29c3c365">
              I energipropositionen sägs det att kraven på säkerhet liksom
              ansvaret för olyckor skärps som villkor för fortsatt drift av
              gamla och eventuellt nya reaktorer. Det framhålls att inga statliga
              subventioner ska utgå vare sig direkt eller indirekt. Detta är
              bra och borde enligt min mening innebära att ingen kommersiell
              aktör kan klara den allt dyrare kärnkraften.
            </seg>
          </u>
          <note type="speaker" n="89a928a7">
            Anf. 41 Näringsminister MAUD OLOFSSON (c):
          </note>
          <u who="maud_olofsson_minister_2006" xml:id="i-8fa1bb369548d2bc-11" n="fe71397b">
            <seg n="a554d338">
              Fru talman! Jag tycker att det är väldigt bra att kunna stå här
              som ansvarig minister och säga att vi har världens mest ambitiösa
              klimat- och energipolitik. Det känns väldigt bra när vi går mot
              den globala klimatöverenskommelsen i Köpenhamn att Sverige kan
              vara en förebild när det gäller omställningen, att vi nu kommer
              att få hälften av vår energi från det förnybara, att vi kommer
              att minska koldioxidutsläppen med 40 procent, att vi äntligen
              får ett mål på 20 procent för energieffektiviseringen och att
              vi kan ställa om bränslesidan till 10 procent fram till 2020.
            </seg>
            <seg n="4db5d7f3">
              Vi är en förebild för väldigt många runt om i världen. Jag träffade
              min kollega Steven Chu i den nya administrationen i USA för några
              veckor sedan. Han säger: Men hur har ni kunnat få igenom allt
              detta? Hur är det möjligt att driva på i ert land på ett så ambitiöst
              sätt? Ni är en förebild för oss!
            </seg>
            <seg n="5772e86d">
              Så säger många av våra europeiska kolleger också. Det är klart
              att vi ska vara en förebild. Nu står vi inför något mycket spännande:
              att tillsammans försöka investera, så att vi får en hållbar energiförsörjning
              framöver. Ny teknik och nya företag växer fram som också kan skapa
              jobb och utveckling här i Sverige.
            </seg>
            <seg n="6610ef93">
              Det är väldigt bra om vi kan sluta gräla i denna fråga. Carl
              B Hamilton och jag har haft lite olika åsikter i den här frågan
              och debatterat den. Så har det varit. Men det är viktigt att vi
              kan få styrfart och ge långsiktiga spelregler till dem som ska
              investera. Då är det finaste vi kan göra i en demokrati att kompromissa
              och se hur vi kan ta oss fram så att vi ger de här spelreglerna.
              Vi behöver ge de spelreglerna till svensk basindustri, till svenska
              företag och till svenska löntagare som vill veta om vi kommer
              att ha jobben kvar här framme. Men vi behöver också ge ett besked
              till våra barn och barnbarn om att vi ska gå mot det hållbara.
              Vi ska minska utsläppen. Vi ska ställa om till ett nytt energisystem.
              Vi är på god väg att göra det, och det känns bra att ha tagit
              fram denna överenskommelse som ger de möjligheterna.
            </seg>
          </u>
          <note n="7093adee">
            Överläggningen var härmed avslutad.
          </note>
          <note n="d4bde395">
            7 § Svar på interpellation 2008/09:423 om Vattenfall
          </note>
          <note type="speaker" n="29a0c1a7">
            Anf. 42 Näringsminister MAUD OLOFSSON (c):
          </note>
          <u who="maud_olofsson_minister_2006" xml:id="i-8fa1bb369548d2bc-12" n="fe71397b">
            <seg n="f7f8be90">
              Fru talman! Carina Adolfsson Elgestam har frågat mig om jag avser
              att skärpa Vattenfalls uppdrag att vara ledande i energiomställningen
              i Sverige och om jag tänker låta detta krav också omfatta dotterbolagen
              på deras respektive marknader.
            </seg>
            <seg n="d8e4d482">
              Vidare har Carina Adolfsson Elgestam frågat mig om jag bedömer
              att Vattenfalls köp av Nuon kommer att påverka svenska elpriser
              och om köpet av Nuon till en kostnad av halva investeringsutrymmet
              för de kommande fem åren inte kommer att innebära lägre investeringar
              i förnybar energi.
            </seg>
            <seg n="f889b27c">
              Slutligen har Carina Adolfsson Elgestam frågat mig om det är
              min uppfattning att Vattenfall på sikt bör säljas.
            </seg>
            <seg n="dc58a03a">
              Jag vill börja med att påminna om att det var den tidigare socialdemokratiska
              regeringen som stod bakom Vattenfalls påbörjade köp av brun- och
              stenkol.
            </seg>
            <seg n="4ba179bf">
              Vi har påbörjat ett arbete i enlighet med vad vi anförde till
              riksdagen i budgetpropositionen i höstas med den bolagsgenomgång
              som även omfattar Vattenfall i den del som rör eventuella förändringar
              eller förtydliganden av uppdrag. Arbetet är inte avslutat, men
              vi kommer att återkomma i frågan när den är klar.
            </seg>
            <seg n="cf6390e2">
              På frågan huruvida Vattenfalls förvärv av Nuon kommer att påverka
              svenska elpriser är svaret nej. Prissättningen på el sker regionalt
              här i Norden via den nordiska elbörsen Nordpool. Det är troligt
              att de nordiska elpriserna kommer att konvergera över tiden mot
              de europeiska som är högre, men det sker oavhängigt Vattenfalls
              förvärv av Nuon.
            </seg>
            <seg n="a74896eb">
              Förvärvet av Nuon finansieras genom upplåning på marknaden. Förvärvet
              i sig kommer inte att tränga ut några investeringar. Däremot har,
              som känt, marknadsförhållandena i vår värld drastiskt försämrats.
              Förändringar i omvärlden i kombination med kraftigt sjunkande
              elpriser kommer troligtvis att medföra vissa omprioriteringar
              och förskjutningar i Vattenfalls investeringsplaner. Det är styrelsen
              som ytterst är ansvarig för investeringsplanerna.
            </seg>
            <seg n="586329eb">
              Slutligen vill jag påminna om att vi sagt att Vattenfall inte
              kommer att säljas under den här mandatperioden.
            </seg>
          </u>
          <note type="speaker" n="8b12c4e7">
            Anf. 43 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-2cc2a55390d9dd88-0" n="695e8105">
            <seg n="7f07a70c">
              Fru talman! Tack för svaret, Maud Olofsson! Det är ett intressant
              svar så till vida att utifrån de frågor jag ställde känns det
              lite tunt. Det är inte något konkret svar på frågorna.
            </seg>
            <seg n="0799d4fb">
              Vi börjar med frågan om näringsministern avser att skärpa Vattenfalls
              uppdrag att vara ledande i energiomställningen i Sverige. Där
              är svaret att man jobbar med frågan, och man ger inte något besked.
            </seg>
            <seg n="f5e7290d">
              Samtidigt sade energiministern alldeles nyligen i den förra interpellationsdebatten
              att vi i Sverige och den här regeringen har presenterat energi-
              och klimatpolitik som gör att vi är världsledande. På något sätt
              går inte det ihop.
            </seg>
            <seg n="de544b90">
              Varför passar man inte på att ge besked att vi tänker använda
              det statliga ägda Vattenfall till att vara med och vara drivande
              i det som handlar om omställningen till ett hållbart samhälle?
              Det är lite förvånande.
            </seg>
            <seg n="9ebace20">
              Det känns nästan som på dagis jag har jobbat på dagis en gång
              i mitt liv när ministern svarar utan att jag ställt frågan: Jag
              vill börja med att påminna om att det var den tidigare socialdemokratiska
              regeringen som stod bakom Vattenfalls påbörjade köp av brun- och
              stenkol.
            </seg>
            <seg n="3b854f71">
              Det är inget jag tar upp i min interpellation. Varför vill man
              över huvud taget kommentera det? Samtidigt vet man att man i alliansen
              har någon kollega som under förra mandatperioden gjorde en KU-anmälan
              i den frågan. Det känns lite konstigt över huvud taget.
            </seg>
            <seg n="2875bae2">
              Vi går till den delen i svaret som handlar om Vattenfalls förvärv
              av Nuon och elpriser. Det svaret känns lite konstigt, och det
              vore bra om ministern ville förtydliga lite.
            </seg>
            <seg n="dff5deb4">
              Näringsministern svarar att prissättningen på el sker regionalt
              i Norden via den nordiska elbörsen Nordpool och att det är troligt
              att de nordiska elpriserna kommer att konvergera över tid mot
              de europeiska som är högre.
            </seg>
            <seg n="5332bf86">
              Vi har hela tiden från oppositionens sida pekat på detta med
              att i första hand ha en nordisk elmarknad. Är det så att ministern
              delar den uppfattningen att vi inför framtiden ska ha låga elpriser?
              På det sättet skulle det gynna framför allt basindustrin, som
              vi nog kan vara rörande överens om att vi tycker är viktig för
              Sverige.
            </seg>
            <seg n="249641a9">
              Eller är det som ministern angett tidigare att det viktigaste
              är att vi går mot en europeisk marknad. Svaret i sig är lite tudelat
              om vad som egentligen avses. Det är precis som det som handlar
              om en av mina andra frågor: Hur blir det med Vattenfall i framtiden?
            </seg>
            <seg n="2c0cd7ab">
              Näringsminister Maud Olofsson brukar hela tiden åberopa långsiktighet
              och att det är viktigt att industrin ska veta långsiktigt. Här
              säger ministern svart på vitt i svaret att vad gäller Vattenfall
              kommer det inte att säljas under mandatperioden.
            </seg>
            <seg n="63002e56">
              I dag är det april månad 2009. Det är ungefär ett och ett halvt
              år kvar på mandatperioden. Det hade varit bra om vi här i kammaren
              i dag hade fått något besked om hur det blir inför framtiden.
            </seg>
          </u>
          <note type="speaker" n="6fe7f3d5">
            Anf. 44 PER BOLUND (mp):
          </note>
          <u who="per_bolund_208efb" xml:id="i-adc2050fc171b8d1-0" n="e8881e12" next="i-c2259485a59b04c0-0">
            <seg n="a85d0ff6">
              Fru talman! Detta är verkligen pudlarnas afton. Det är lite skrämmande
              att se hur Maud Olofsson ändrar sig i fråga efter fråga.
            </seg>
            <seg n="38ba1ddf">
              Vi hade först en debatt i kammaren om bonusar där hon först var
              för bonusar och sedan var emot. Sedan hade vi precis efter det
              en debatt om kärnkraften som hon först var emot och nu öppnar
              dörren på vid gavel för i Sverige. Nu har vi den tredje debatten
              där Maud Olofsson gör en ny pudel.
            </seg>
            <seg n="841b9678">
              Före valet var Maud Olofsson mycket kritisk vid många olika tillfällen
              mot Vattenfalls kraftigt ökade koldioxidutsläpp och de investeringar
              i fossil kraft som man gjorde.
            </seg>
            <seg n="0223e33b">
              Jag kan ta ett referat i mängden från en debattartikel på Brännpunkt
              den 4 februari 2005. Där skriver Maud Olofsson: Jag kan inte tolerera
              att statligt ägda Vattenfall investerar i den smutsigaste energiproduktion
              vi känner till även om den sker i andra länder.
            </seg>
            <seg n="796e0133">
              Hon fortsätter: Regeringen kan inte vänta sig vårt stöd för en
              energiöverenskommelse som inte omfattar styrning av de statliga
              företagen för att nå miljömålen.
            </seg>
            <seg n="b1424b16">
              Hur ser det då ut i dagsläget? Maud Olofsson vet lika väl som
              jag att Vattenfall under 2000-talet har ökat sina utsläpp tusenfalt.
              Man fortsätter att öka utsläppen under Maud Olofsson som ägarrepresentant
              och ansvarig minister för Vattenfalls verksamheter.
            </seg>
            <seg n="cc7e9f76">
              Vi vet att den investering som Vattenfall gjorde i Nuon, och
              som uppenbarligen skedde med Maud Olofssons goda minne och acceptans,
              leder till ökade koldioxidutsläpp. Nuon är ett bolag som är väldigt
              kraftigt beroende av fossila bränslen.
            </seg>
            <seg n="4a0f55cd">
              Tittar man per kilowattimme är koldioxidutsläppen från Nuon betydligt
              högre än vad de är från Vattenfall. När man nu går samman, vilket
              Maud Olofsson uppenbarligen accepterat, får man ett bolag som
              har högre koldioxidutsläpp.
            </seg>
            <seg n="a5938bd5">
              Man investerar just i den smutsigaste energiproduktion vi känner
              till, kolkraft och naturgas. Det gör Maud Olofsson med öppna ögon.
              Före valet var hon oerhört kritisk och sade: Vi kommer aldrig
              att acceptera och ställa oss bakom en sådan överenskommelse. Nu
              efter valet står hon återigen och backar från sina uttalanden.
            </seg>
            <seg n="04db55cc">
              Hon genomför precis det som hon sade att hon inte skulle göra.
              Självklart måste man kunna ändra uppfattning i någon fråga. Men
              man kan inte göra det gång på gång och samtidigt kunna stå med
              trovärdigheten i behåll. Någonstans urholkas det politiska förtroendet
              när man säger en sak och sedan genomför en helt annan.
            </seg>
            <seg n="71214024">
              Jag vill ställa en fråga till Maud Olofsson. Du säger att ni
              ska återkomma med hur Vattenfall ska styras. Men snälla, du hade
              en otroligt stark uppfattning om det före valet! Nu har det snart
              gått tre år efter valet. Ni har haft hur många möjligheter som
              helst.
            </seg>
            <seg n="9ccb2ff8">
              Vattenfall har haft två bolagsstämmor, och nu i slutet på april
              har det en tredje bolagsstämma. Ni hade kunnat gå in och ha nya
              ägardirektiv till Vattenfall och säga: Det sätt som ni kör bolaget
              på är inte acceptabelt. Den här näringsministern ställer sig inte
              bakom det sättet att bedriva verksamhet i ett svenskt statligt
              bolag med kraftigt ökade utsläpp.
            </seg>
            <seg n="96bc0106">
              Vattenfall har 50 procent högre utsläpp än vad hela Sverige har
              i sin verksamhet. Det släpper ut 90 ton koldioxid från den verksamheten.
              Det har det gjort nu under tre år, och Maud Olofsson har inte
              gjort någonting för att ändra det.
            </seg>
            <seg n="d9ee9cc0">
              Vi kan inte stå här och acceptera att vi ska vänta ännu längre
              och det kommer att ta ännu längre tid. Vi vill se resultat. Någon
              gång måste man komma fram till att det finns sätt att styra bolaget
              så att man kan åstadkomma det som Maud Olofsson var så väldigt
              tydlig med före valet. Det är inte acceptabelt att ett helstatligt
              svenskt bolag investerar i kolkraft, den smutsigaste energiproduktion
              vi känner till.
            </seg>
            <seg n="3105d28e">
              Under Maud Olofsson nu efter valet är det uppenbarligen helt
              acceptabelt. Maud Olofsson godkänner till och med en sådan affär.
              Jag tycker att det är upprörande.
            </seg>
          </u>
          <note n="447579c6">
            Ajournering
          </note>
          <note n="2611ddb5">
            Kammaren beslutade kl. 15.58 på förslag av andre vice talmannen
            att ajournera förhandlingarna till kl. 18.00.
          </note>
          <u who="per_bolund_208efb" xml:id="i-c2259485a59b04c0-0" n="e8881e12" prev="i-adc2050fc171b8d1-0">
            <seg n="d2a5f970">
              Återupptagna förhandlingar
            </seg>
          </u>
          <note n="33e665c2">
            Förhandlingarna återupptogs kl. 18.00.
          </note>
          <note n="da2bb61e">
            7 § (forts.) Svar på interpellation 2008/09:423 om Vattenfall
          </note>
          <note type="speaker" n="ac1ef7c0">
            Anf. 45 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-2cc2a55390d9dd88-1" n="695e8105">
            <seg n="d27a1edd">
              Fru talman! Den här viktiga debatten handlar om Vattenfalls framtid
              utifrån både ägarfrågan och om Vattenfall skulle finnas med på
              en säljlista, och också frågan runt det som handlar om Vattenfall
              ska få ett utökat ägardirektiv utifrån att ligga i framkant och
              gå i bräschen för den energiomställning som är så oerhört viktig.
              När näringsministern var närvarande här tidigare i dag skröt hon
              om att vi i Sverige är världsbäst utifrån den energi- och klimatproposition
              som regeringen har presenterat här i kammaren.
            </seg>
            <seg n="2382fb5d">
              Då kan man inte låta bli, fru talman, att konstatera att när
              näringsministern nu lyser med sin frånvaro är det ett hot mot
              riksdagens arbete och det som vi utför här i kammaren.
            </seg>
            <seg n="3fc85672">
              Ett av de redskap som vi har från oppositionens sida är att ställa
              interpellationer, och om man lämnar en interpellation är det i
              dag upp till nästan två månaders väntetid. Bara det är ett bekymmer
              när det är aktuella frågor. När vi därtill här i debatten inte
              får svar utifrån de frågor som kan finnas med som en följd av
              de debatter vi har känns detta oerhört allvarligt.
            </seg>
            <seg n="413e5561">
              Man kan också fundera om näringsministern inte vill diskutera
              ägardirektivet för Vattenfall här i kammaren, eller om det handlar
              om frågan huruvida staten ska äga Vattenfall eller inte. Kommer
              regeringen att sätta Vattenfall på utförsäljningslistan? I det
              svar jag har fått från ministern framgår det inte, utan där är
              det bara att under innevarande mandatperiod kommer man inte att
              sälja Vattenfall.
            </seg>
            <seg n="d87de1cc">
              Vi har länge här i kammaren talat om vikten av att ha långsiktiga
              energiöverenskommelser, och det hade varit både bra och givande
              för svenska folket om vi här i kammaren i dag hade kunnat debattera
              just denna fråga och näringsministern hade varit närvarande.
            </seg>
            <seg n="9bbf8d6b">
              Jag kan inte göra annat än att konstatera att jag inte får svar
              på mina frågor. Vi har här under eftermiddagen diskuterat frågan
              om bonusar, frågan om kärnkraft och nu frågan om Vattenfall. I
              alla dessa tre frågor kan vi bara konstatera, precis som Per Bolund
              sade i sitt debattinlägg tidigare, att ministern sviker. Nu sviker
              hon också i debatten och svarar inte på våra frågor. Det är bara
              att beklaga, fru talman.
            </seg>
          </u>
          <note type="speaker" n="8a4caa1a">
            Anf. 46 BOSSE RINGHOLM (s):
          </note>
          <u who="bosse_ringholm_29e546" xml:id="i-84f667c0ccf5c51f-3" n="97fe87fb">
            <seg n="c20ead77">
              Fru talman! Vi fick före pausen besked av näringsministern att
              regeringen inte avser att sälja Vattenfall under den här mandatperioden.
              Det hade naturligtvis varit intressant att få en fortsättning
              av den debatten, eftersom Vattenfall är ett företag som är oerhört
              centralt för svensk energipolitik och inte minst för den diskussion
              som nu sker om den av den borgerliga regeringen initierade framtida
              kärnkraftsutbyggnaden. Men vi får inget tillfälle eftersom näringsministern
              uppenbarligen har något viktigare möte än att vara i Sveriges
              riksdag och delta i kammarens debatt.
            </seg>
            <seg n="612c0fff">
              Jag har själv vid ett tillfälle tidigare diskuterat utförsäljningsfrågor
              med näringsministern, men jag fick då inte något svar av henne
              hur regeringen avser att gå vidare med utförsäljningen av olika
              statliga bolag. Därför har jag i en interpellation tagit upp frågan
              på nytt.
            </seg>
            <seg n="f97328f9">
              Eftersom näringsministern inte har möjlighet att vara här nu
              i kväll får vi hoppas att hon kanske kan återkomma även om det
              brukar dröja sju åtta veckor innan vi får svar på våra interpellationer
              till en fortsatt diskussion om Vattenfalls framtid. Det är ingen
              liten fråga, och det borde väcka lite större intresse från näringsministern
              att diskutera Vattenfall och framtiden. Vi får väl ge oss till
              tåls eftersom riksdagen och kammaren inte längre är nummer ett
              i svensk politik utan det finns andra politiska arenor som tydligen
              är viktigare.
            </seg>
          </u>
          <note n="7093adee">
            Överläggningen var härmed avslutad.
          </note>
          <note n="df3c404b">
            8 § Svar på interpellation 2008/09:427 om användning av tidigare
            överskott i kommunerna
          </note>
          <note type="speaker" n="55bbda69">
            Anf. 47 Statsrådet MATS ODELL (kd):
          </note>
          <u who="mats_odell_minister_2006" xml:id="i-7bc6d2836197c238-2" n="1bf705b2">
            <seg n="452eecf8">
              Fru talman! Ulla Andersson har frågat mig om jag avser att ta
              initiativ till en ändring i lagstiftningen för att möjliggöra
              för kommunsektorn att använda tidigare överskott nu i lågkonjunkturen.
            </seg>
            <seg n="9d9f8a81">
              Låt mig klargöra att den lagstiftning som avses är kommunallagens
              balanskrav som innebär att kommuner och landsting årligen ska
              upprätta budgeten så att intäkterna överstiger kostnaderna. Detta
              balanskrav är dock underordnat kommunallagens krav på god ekonomisk
              hushållning. Kravet om god ekonomisk hushållning är den nivå som
              krävs för att konsolidera ekonomin. Balanskravet är den minsta
              godtagbara nivån.
            </seg>
            <seg n="80d8f061">
              I kommunallagens 8 kap. 1 § anges att kommuner och landsting
              ska ha en god ekonomisk hushållning i sin verksamhet och i sådan
              verksamhet som bedrivs genom andra juridiska personer. God ekonomisk
              hushållning är den resultatnivå som realt konsoliderar ekonomin
              och innebär att ingen generation ska behöva betala vad en annan
              generation förbrukar, att resultatet ska täcka reinvesteringsbehov,
              pensioner med mera samt att utvecklingen blir långsiktigt hållbar
              så att kommunsektorn klarar svängningar i ekonomin bättre på egen
              hand. Det är därför viktigt att kommuner och landsting sätter
              mål och riktlinjer så att de klarar svängningar i konjunktur såväl
              som demografiska förändringar.
            </seg>
            <seg n="ec59b610">
              Balanskravet infördes till följd av den försämrade samhällsekonomiska
              utvecklingen under början av 1990-talet. Utvecklingen var mycket
              kännbar för kommuner och landsting och ställde krav på besparingar
              och omstruktureringar. Vissa kommuner och landsting hade svårigheter
              att anpassa sina verksamheter till de ekonomiska förutsättningarna.
              I kommunallagen infördes därför en bestämmelse att senast från
              och med år 2000 skulle kommuner och landsting varje år upprätta
              sina budgetar så att intäkterna överstiger kostnaderna.
            </seg>
            <seg n="e11308c8">
              Jag vill påpeka att det inom ramen för gällande lagstiftning
              finns möjlighet, om det finns synnerliga skäl, för kommuner och
              landsting att upprätta en budget som inte är i balans. I förarbetena
              nämns exempelvis att om en kommun har en stark finansiell ställning
              eller får kostnader till följd av vidtagna omstruktureringsåtgärder
              för att uppnå god ekonomisk hushållning är detta exempel på åtgärder
              som kan utgöra synnerliga skäl för att underbalansera budgeten.
              Detta innebär att undantag från balanskravet kan göras under restriktionen
              om god ekonomisk hushållning.
            </seg>
            <seg n="f607611d">
              Om negativt resultat uppstår för ett enskilt räkenskapsår ska
              detta regleras senast tredje året efter det år underskottet uppkom.
              Om det finns synnerliga skäl kan fullmäktige besluta att en reglering
              av underskottet inte ska göras, till exempel om underskottet uppstått
              till följd av budgetbeslut, orealiserade förluster på värdepapper
              eller annat synnerligt skäl.
            </seg>
            <seg n="3987c650">
              Regeringen är medveten om hur dagens krav på balans i budgeten
              påverkar kommunsektorn. Regeringen avser därför att inom kort
              se över om förändringar i balanskravet och andra aktuella redovisningsfrågor
              bör göras. Regeringen vill bland annat pröva om det går att ge
              drivkrafter för ekonomiskt sunda och välskötta kommuner eller
              landsting att spara pengar i goda år för att i viss utsträckning
              kunna användas under dåliga år. Detta ska dock göras utan att
              ge avkall på kommunallagens krav på god ekonomisk hushållning.
            </seg>
          </u>
          <note type="speaker" n="987b63b7">
            Anf. 48 ULLA ANDERSSON (v):
          </note>
          <u who="ulla_andersson_78e8c0" xml:id="i-36d679afc68acf80-0" n="b36e48dc">
            <seg n="8c07060f">
              Fru talman! Jag vill börja med att tacka statsrådet för svaret.
              Jag är mycket glad över att regeringen nu öppnar för en ändring
              i lagstiftningen. Det är bra att regeringen har ändrat uppfattning
              i frågan. Det var inte så länge sedan som statsrådets statssekreterare
              Dan Ericsson i en utfrågning i finansutskottet meddelade att regeringen
              inte var så intresserad av den här frågan. Det var inte läge för
              strukturella lösningar eller enkla lösningar, som han uttryckte
              det. Det här var inte svaret på den ekonomiska situation som kommunerna
              nu befinner sig i. Jag tror att vi är överens om det, men däremot
              skulle det kunna vara ett väldigt bra sätt för att underlätta
              för kommunerna att hantera den här situationen. Finansutskottets
              ordförande Stefan Attefall var inte heller öppen för att ändra
              i lagstiftning i en radiodebatt som vi hade lite senare.
            </seg>
            <seg n="bf8bd288">
              Däremot är samtliga partier överens i Sveriges Kommuner och Landsting
              om att den här lagstiftningen behöver ändras. Det är troligtvis
              en av anledningarna till att regeringen nu har öppnat för en ändring
              i lagstiftningen.
            </seg>
            <seg n="f23d6024">
              Fru talman! Det finns en rad problem med dagens lagstiftning.
              Jag skulle vilja ta upp några av dem. Dagens lagstiftning inskränker
              det kommunala självstyret. Kommunerna får inte själva bestämma
              hur pengarna ska användas trots att man har kommunal beskattningsrätt.
              Kommunerna får inte budgetera för underskott, trots att man tidigare
              har gått med överskott, på samma sätt som staten får. Kommunerna
              får inte heller bestämma hur de pengar man fått i överskott i
              goda tider ska användas i svårare tider, om man vill lägga fram
              en budget som är underbalanserad eller ta en större ekonomisk
              smäll för att möta behoven i välfärden och inte öka arbetslösheten.
              Man behandlar inte heller kommunerna olika trots att kommunerna
              är väldigt olika. Man har alltså samma krav på kommunerna att
              återställa det egna kapitalet oavsett om det är en kommun som
              har väldigt god ekonomi, kan finansiera alla sina egna investeringar
              genom eget kapital och avskrivningar eller om det är en kommun
              som kanske inte alls har så god ekonomi. Det är också konstigt.
            </seg>
            <seg n="d1bca9dc">
              Det är en del av anledningarna till att jag har lyft upp den
              här frågan. Är det någon gång vi har behov av att använda de tidigare
              överskotten i kommunsektorn är det just nu eftersom stora sparpaket
              läggs fram runt om i vårt land. Det är sparpaket som slår väldigt
              hårt mot barn, unga, gamla och mot de anställda i de kommunala
              verksamheterna.
            </seg>
            <seg n="f574a061">
              Statsrådet Odell har svarat att man är öppen för att se över
              lagstiftningen. Då har jag några följdfrågor. Om man nu är öppen
              för att se över lagstiftningen, kommer det då att ske på samma
              skyndsamma sätt som man hanterade bankpaketet? Det gick väldigt
              fort, och vi i riksdagen ställde också upp på en sådan snabb hantering
              och gjorde allt vad vi kunde för att svara upp till de behoven.
            </seg>
            <seg n="4c06eaa7">
              På vilket sätt avser statsrådet att ändra i lagstiftningen? När
              kommer ett sådant förslag till ändring? Kommer det att vara ett
              preliminärt ställningstagande först för att man sedan ska se över
              lagstiftningen på ett mer ordentligt sätt för ett mer långsiktigt
              ställningstagande?
            </seg>
          </u>
          <note type="speaker" n="612dc664">
            Anf. 49 Statsrådet MATS ODELL (kd):
          </note>
          <u who="mats_odell_minister_2006" xml:id="i-7bc6d2836197c238-3" n="1bf705b2">
            <seg n="62b2e5fa">
              Fru talman! Vi har inte bara sagt detta i publika sammanhang,
              utan det står faktiskt också i vårpropositionen att vi nu är beredda
              att se över om det behövs några sådana här förändringar. Jag konstaterar
              att de krav som nu finns infördes av den förra, socialdemokratiska
              regeringen när också Vänsterpartiet deltog i regeringsarbetet,
              även om jag vet att Vänsterpartiet har haft den uppfattningen
              att den här typen av regelverk skulle kunna luckras upp.
            </seg>
            <seg n="36a15fee">
              Jag tror att det är klokt att hålla fast vid regelverk. Kommuner
              behöver kunna låna pengar. En sak som gör att kommuner ofta har
              en stark trovärdighet som låntagare är beskattningskravet, och
              det gäller också balanskravet. Man vet på förhand att kommuner
              och landsting har det här kravet. Det stärker deras möjligheter
              att hålla ordning på sina finanser och att kunna vara låntagare.
            </seg>
            <seg n="b01f1617">
              Jag kan inte svara på frågan om hur den här beredningen exakt
              ska gå till, men det är alldeles uppenbart att vi kommer att se
              över förutsättningarna och se om det finns motiv att göra förändringar.
              Jag vill påminna om att det finns möjligheter i dag, vilket jag
              också säger i mitt svar, för kommuner som har en stark ekonomisk
              ställning att kunna utnyttja de resurserna om det finns synnerliga
              skäl för detta för att till och med underbalansera en budget.
              Man har sedan tre år på sig för att återställa detta.
            </seg>
          </u>
          <note type="speaker" n="2c4ba2bc">
            Anf. 50 ULLA ANDERSSON (v):
          </note>
          <u who="ulla_andersson_78e8c0" xml:id="i-36d679afc68acf80-1" n="b36e48dc">
            <seg n="2c3c7545">
              Fru talman! Jag skulle vilja ta upp ett problem i statsrådets
              svar. Statsrådet svarar mig att resultatet ska täcka reinvesteringsbehov,
              pensioner med mera samt att utvecklingen blir långsiktigt hållbar
              så att kommunsektorn klarar svängningar i ekonomin bättre på egen
              hand. Det är kanske det som är kärnan i den diskussion vi just
              nu för. Om kommunerna ska klara svängningar i ekonomin bättre
              på egen hand behövs det en öppning i den här lagstiftningen. 90
              procent av kommunerna och landstingen har haft god ekonomi under
              högkonjunkturen. Då är det också realistiskt att möjliggöra för
              dessa kommuner och landsting att använda de överskott man haft
              under den här tiden. Redan i fjol gick hälften av landstingen
              och 25 procent av kommunerna med underskott. Då har vi inte riktigt
              fått se de stora effekterna av den här lågkonjunkturen ännu.
            </seg>
            <seg n="2ff7b355">
              Trots att regeringen har lagt till 7 miljarder fattas det ungefär
              5 miljarder för att upprätthålla dagens kvalitet i välfärden enligt
              Konjunkturinstitutet. Om det finns något uns av sanning när regeringen
              säger sig värna kärnan i välfärden borde det här vara det minsta
              man skulle kunna göra för att underlätta för kommunerna så att
              de slipper vidta så stora besparingar som man just nu måste göra.
              Man kommer att få vidta besparingar ändå eller höja kommunalskatten
              eller bådeoch. På något sätt borde man kunna agera snabbt även
              för att rädda kommunsektorns ekonomi i större utsträckning än
              vad regeringen hittills har gjort.
            </seg>
            <seg n="7a56e8fb">
              Jag blir lite besviken när statsrådet nu säger att vi får se
              och att man öppnar för möjligheten att se över lagstiftningen
              men att han inte kan ge något tydligare besked om det pågår ett
              riktigt arbete som innebär att vi kommer att få ett konkret resultat
              att ta ställning till här i kammaren ganska snart. Det är kris
              även i kommunsektorn just nu. Allting som kan göras för att underlätta
              den situationen borde göras. Det ansvaret borde regeringen ta.
            </seg>
            <seg n="c925ed7e">
              Jag hoppas att Mats Odell har funderat ett tag när han har suttit
              där på stolen och nu kommer att säga: Jovisst, det pågår ett arbete
              för fullt och vi kommer att snabba upp den processen så att riksdagen
              kommer att kunna ta ställning rätt snart, till och med före första
              maj kanske. Det är en vacker och fin dag.
            </seg>
          </u>
          <note type="speaker" n="0d9883d7">
            Anf. 51 Statsrådet MATS ODELL (kd):
          </note>
          <u who="mats_odell_minister_2006" xml:id="i-7bc6d2836197c238-4" n="1bf705b2">
            <seg n="0404a738">
              Fru talman! Ulla Andersson representerar ett parti som brukar
              vara aktivt på första maj. Jag vet det. Men Vänsterpartiets aktivitet
              har också inriktats på att luckra upp den här typen av regelverk.
              Det handlar till exempel om budgettak. Hela den här processen
              som har gjort att vi i Sverige faktiskt har sunda och välvårdade
              offentliga finanser har ju länge varit ett projekt som Vänsterpartiet
              har velat rasera på olika sätt. Så det här är naturligtvis, i
              kombination med de kraftfulla skattehöjningar och utgiftsökningar
              som Vänsterpartiet vill göra, långsiktigt ett väldigt hot inte
              bara mot den kommunala ekonomin utan också mot statens finanser
              och naturligtvis också för den privata delen av näringslivet som
              ändå är ryggraden.
            </seg>
            <seg n="2b597fe6">
              Jag tror nog ändå att Ulla Andersson ska vara nöjd med att regeringen
              inte bara rusar åstad för att ha saker och ting klara till första
              maj. Vi kommer att bereda detta på ett noggrant sätt. Det är oerhört
              viktigt att fundamenten för offentliga finanser är stabila.
            </seg>
          </u>
          <note type="speaker" n="3a26f491">
            Anf. 52 ULLA ANDERSSON (v):
          </note>
          <u who="ulla_andersson_78e8c0" xml:id="i-36d679afc68acf80-2" n="b36e48dc">
            <seg n="480f5f90">
              Fru talman! Jag kan lugna statsrådet Odell med att Vänsterpartiet
              värnar de offentliga finanserna mycket väl. Vi har faktiskt städat
              upp efter en borgerlig regering, vilket var väldigt jobbigt och
              väldigt ansträngande för alla dem som drabbats av de besparingarna.
            </seg>
            <seg n="b8cb9cf4">
              Samtliga partier i Sveriges Kommuner och Landsting även ditt
              eget parti har föreslagit en uppluckring av den här lagstiftningen,
              så jag tycker inte att statsrådet ska ta så stora ord i sin mun
              här.
            </seg>
            <seg n="d7cceab9">
              Vänsterpartiet har prioriterat välfärden före stora skattesänkningar.
              Ni har valt att sänka inkomstskatterna för ungefär 85 miljarder
              varav två tredjedelar har gått till den rikaste tredjedelen. Vi
              har prioriterat välfärden i kommuner och landsting och föreslår
              att man inte ska behöva säga upp folk i den här krisen. Det blir
              dyrare samhällsekonomiskt och det slår väldigt hårt mot barn,
              sjuka och gamla, mot dem som behöver barnomsorg, de som behöver
              undervisning i skolan och de som behöver vård. För vad är det
              annars man ska prioritera bort? Är det patienten i sjukvården,
              är det lärarna i klassrummet eller är det förskollärarna eller
              barnskötarna i förskolan? Ska barngrupperna bli större? Det här
              är en prioritering vi har gjort, och det är en mycket medveten
              prioritering som är samhällsekonomiskt mycket effektiv.
            </seg>
            <seg n="cd935521">
              Riksdagens utredningstjänst har visat att det kostar ungefär
              200 000 kronor att rädda eller skapa ett jobb i välfärden. Regeringen
              har lagt fram förslag där jobbsatsningarna ni har gjort genom
              skattesänkningar kostar mellan 1 och 2 miljoner kronor per jobb.
              Så vem är det som tar samhällsekonomiskt ansvar här, Mats Odell?
              Jag tror faktiskt att det är Vänsterpartiet, eller jag till och
              med vet det. Jag skulle kunna visa belägg för det också, inte
              enbart från Vänsterpartiet utan även från andra källor. Men det
              ska jag göra vid ett annat tillfälle, så det ska du säkert få
              ta del av!
            </seg>
            <seg n="ba4fbed0">
              Jag hoppas att du kommer att ta fram ett underlag till förändring
              av lagstiftningen. Jag tror att samtliga dina partikamrater i
              Sveriges Kommuner och Landsting förväntar sig det, och jag hoppas
              att ni åtminstone tänker ta det ansvaret för välfärden.
            </seg>
          </u>
          <note type="speaker" n="b5913422">
            Anf. 53 Statsrådet MATS ODELL (kd):
          </note>
          <u who="mats_odell_minister_2006" xml:id="i-7bc6d2836197c238-5" n="1bf705b2">
            <seg n="dca2ac9f">
              Fru talman! Jag vill gärna hjälpa Ulla Andersson med att informera
              åhörarna här på läktaren och kammarens ledamöter lite grann om
              Vänsterpartiets generositet.
            </seg>
            <seg n="d56d6c1e">
              När man tittar i ert senaste budgetförslag ser man att ni vill
              öka statens utgifter med 244,8 miljarder. Ni har också drakoniska
              skattehöjningar för att klara det här, men det räcker inte. Ni
              höjer inkomstskatten för låg- och medelinkomsttagare med 32 miljarder
              netto. Hur påverkar det?
            </seg>
            <seg n="80faffbb">
              Ni vill återinföra förmögenhetsskatten mitt under en finanskris
              med ytterligare en straffskatt på kapital som är just det som
              företagarna efterfrågar för att kunna hålla i gång sin verksamhet.
              Ni säger nej till sänkta arbetsgivaravgifter för både äldre och
              ungdomar. Ni höjer bensinskatten med 2 miljarder och vill ha skatt
              på inrikesflyg med 1 ½ miljard och så vidare. Allt detta bidrar
              till att ytterligare försämra förutsättningarna för Sverige att
              återhämta sig.
            </seg>
            <seg n="87b54689">
              Jag tror, fru talman, att det är klokt att hushålla med våra
              gemensamma resurser. Det är klokt att vara försiktig när man träffar
              på politiker som har väldigt mycket pengar. Man ska se lite grann
              på varifrån de kommer och vilka effekter det får när man samlar
              in dem.
            </seg>
            <seg n="73eac28b">
              Vi ska nu se över förutsättningarna och om det behövs ytterligare
              förändringar av regelverket för att kommuner som har stabil ekonomi
              ska kunna använda dem också när ekonomin ser lite sämre ut.
            </seg>
          </u>
          <note n="7093adee">
            Överläggningen var härmed avslutad.
          </note>
          <note n="521c6a4d">
            9 § Svar på interpellation 2008/09:430 om Helsingforsspolisens
            budgetunderskott
          </note>
          <note type="speaker" n="a64eb8d1">
            Anf. 54 Justitieminister BEATRICE ASK (m):
          </note>
          <u who="beatrice_ask_minister_2006" xml:id="i-7bc6d2836197c238-6" n="6431de53">
            <seg n="eacae616">
              Fru talman! Bosse Ringholm har frågat mig vilka åtgärder jag
              avser att vidta för att ge Helsingforsspolisen erforderliga ekonomiska
              resurser.
            </seg>
            <seg n="be7ea852">
              En avgörande förutsättning för att polisen ska kunna bedriva
              en bra verksamhet är att den har tillräckliga resurser. Under
              2007 och 2008 har polisen därför tillförts en sammanlagd varaktig
              anslagsökning om ca 1,3 miljarder kronor. Den resursförstärkningen
              möjliggör en kraftig ökning av antalet poliser med målet att det
              2010 ska finnas 20 000 poliser.
            </seg>
            <seg n="e57df8ef">
              Regeringen ställer tydliga krav på att det ökade antalet poliser
              ska leda till ett bättre verksamhetsresultat. För att rättsväsendets
              myndigheter ska kunna svara upp mot regeringens högre krav kommer
              regeringen att återkomma till riksdagen i budgetpropositionen
              för 2010 och närmare redovisa vilka ytterligare resurstillskott
              och åtgärder som krävs. Regeringen kommer självklart att finansiera
              polisens verksamhet för 2009. Den utbyggnad av polisens kapacitet
              och den verksamhetsutveckling som pågår sedan några år tillbaka
              ska fortsätta som planerat. Dessutom pågår det ett omfattande
              effektiviseringsarbete eftersom vi vill försäkra oss om att de
              pengar regeringen tillför polisen används effektivt.
            </seg>
            <seg n="d9863f89">
              Genom regeringens satsning har antalet poliser ökat med över
              450 under 2008. Samtidigt har antalet civilanställda inom polisen
              ökat kraftigt under de senaste tre åren. I dag finns det närmare
              600 fler civilanställda jämfört med 2006 då Socialdemokraterna
              hade makten. Att antalet civilanställda har minskat under det
              senaste året har inte inneburit att den polisiära synligheten
              har minskat.
            </seg>
            <seg n="9bea1465">
              När det gäller fördelningen av såväl personella som ekonomiska
              resurstillskott har regeringen delegerat det ansvaret till Rikspolisstyrelsen
              och ytterst till polismyndigheterna, i det här fallet till Polismyndigheten
              i Helsingforss län. Det är Rikspolisstyrelsen som utvecklar och
              preciserar de mål för polisverksamheten som regering och riksdag
              har lagt fast. Polismyndigheterna beslutar i frågor om den lokala
              verksamheten.
            </seg>
          </u>
          <note type="speaker" n="711f870a">
            Anf. 55 BOSSE RINGHOLM (s):
          </note>
          <u who="bosse_ringholm_29e546" xml:id="i-84f667c0ccf5c51f-4" n="97fe87fb">
            <seg n="fc1684bd">
              Fru talman! På min fråga om vilka resurser statsrådet tänker
              föreslå för att ge Helsingforsspolisen erforderliga ekonomiska
              förutsättningar får jag till svar från ministern att hon inte
              kommer att ge några särskilda resurser till Helsingforsspolisen.
              Jag tackar för svaret. Det är kanske inte det som Helsingforsspolisen
              hade förväntat sig, men möjligtvis det jag hade förväntat mig
              eftersom vi efter tidigare debatter uppenbarligen inte får något
              besked om några nya resurser till Helsingforsspolisen.
            </seg>
            <seg n="df1990fc">
              Polisen i Helsingforss län fortsätter att dras med stora underskott.
              Trots att man i budgeten för innevarande år har gjort nedskärningar
              på 70 miljoner kronor räknar man ändå med att det blir ett underskott
              på närmare 50 miljoner kronor. Det innebär att man kommer att
              vara oerhört restriktiv med återbesättning av tjänster i Helsingforsspolisen
              under året. Man kommer att minska en del av visstidspersonalen.
              Man kommer att ersätta arrest- och ambassadbevakningen med poliser,
              det vill säga att man kommer att utnyttja poliserna på ett felaktigt
              och ineffektivt sätt. Man kommer att minska övertiden det år när
              Sverige ska ha ett EU-ordförandeskap. Under andra halvåret 2009
              kommer övertiden alltså att minskas. Man kommer att tvingas att
              dra ned på driftsutgifter. Man får göra kortsiktiga besparingar
              på utbildning och på utrustning, vilket långsiktigt leder till
              högre kostnader på fordon och framför allt påverkar kompetensen
              hos personalen. Man får minska sin investeringsram. Man får omförhandla
              och säga upp en hel del lokaler.
            </seg>
            <seg n="5e166026">
              Det är naturligtvis en del av ett större problem att ambitionen
              från statsrådets och regeringens sida är att ha 20 000 poliser
              nästa år men inte att betala för dem. Det är 20 000 poliser på
              kredit i bästa fall eller med underskott. Rikspolisstyrelsen har
              ju i huvudsak fördelat pengar för första halvåret 2009. Det skulle
              vara intressant att veta hur beskedet nu är för resten av året
              eftersom det bara har varit en preliminär helårsbudget för innevarande
              år.
            </seg>
            <seg n="d1fccea3">
              Det är också en ganska kraftig kredit för innevarande år. Det
              skulle vara intressant att veta hur regeringen resonerar när det
              gäller krediten till polisen. Är det meningen att polisen ska
              landa i ett stort underskott, eller kommer krediten att också
              förstärkas under innevarande år?
            </seg>
            <seg n="5c618dc4">
              Bara Helsingforsspolisen gör ett underskott på nära 50 miljoner
              kronor i år och räknar nästa år med att det ska vara ett ackumulerat
              underskott på över 400 miljoner kronor. Det kan ses i ljuset av
              att det nästan är ett miljardunderskott enligt prognoserna för
              polisen i dess helhet i landet, och det blir ackumulerade underskott
              på ett par tre miljarder åren framöver. Gärna polis, men på kredit
              tycks alltså vara regeringens motto.
            </seg>
            <seg n="d4d3e942">
              När jag läser i Polismyndigheten i Helsingforss läns egen redovisning
              av situationen ser jag att de konstaterar att de har en mycket
              ansträngd ekonomi. De har under lång tid vidtagit omfattande åtgärder
              och sänkt utbildningsnivån betydligt. Och så skriver de så här:
              Därför är det särskilt svårt att genomföra ytterligare utgiftsminskningar
              utan att riskera att allvarligt skada verksamheten.
            </seg>
            <seg n="341017e9">
              Detta skriver man inför en höst då vi vet att ordförandeskapet
              i EU naturligtvis kommer att ytterligare fresta på polisverksamheten.
              Det innebär att man också kommer att få göra ytterligare neddragningar,
              exempelvis på den civila sidan, och att poliserna får överta uppgifter
              som normalt sett skulle utföras av civilanställd personal.
            </seg>
            <seg n="acaca830">
              Polisen skriver också: Att uppnå målet om 50 procents synlighet
              blir därmed mycket svårare.
            </seg>
            <seg n="e3d68827">
              Därför kvarstår min fråga till statsrådet. Kommer Helsingforsspolisen
              att få några nya och extra resurser under 2009 med tanke på det
              befarade underskottet, med tanke på krediterna och med tanke på
              EU-ordförandeskapet?
            </seg>
          </u>
          <note type="speaker" n="5eba34d6">
            Anf. 56 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-616a684fa1940be0-0" n="981fed87">
            <seg n="4f96a3ab">
              Fru talman! Jag tänkte att jag skulle passa på att ställa frågor
              även om jag egentligen är här för andra interpellationer. Jag
              känner till läget för Gävleborgspolisen. Jag vet också att justitieministern
              har besökt Gävleborgspolisen och tagit del av det fantastiska
              arbete man gör där. Man har en mycket duglig polisledning, skulle
              jag vilja säga. Men det finns stora problem och bekymmer, och
              det gäller ekonomin.
            </seg>
            <seg n="65949fac">
              Det visar sig att Gävleborgspolisen nu får ta emot ungefär 25
              nya aspiranter. Det är bra och tacknämligt. Men det finns inte
              ens en svensk ettöring, om jag uttrycker mig så, till de här aspiranterna.
              Det betyder att vi kommer i ett läge i Gävleborg som innebär att
              vi har fler poliser, men förmodligen har vi färre i yttre tjänst
              det kan låta konstigt, men det finns risk för det eftersom regeringen
              inte tillskjuter pengar till polismyndigheten.
            </seg>
            <seg n="ee3ab62d">
              Det betyder att de nya aspiranterna får börja sin karriär med
              till exempel att vara arrestantvakt. Det betyder också att myndigheten,
              som är satt under hårt ekonomiskt tryck, får hålla ned det mesta
              i utbildningsväg vilket i sig är bekymmersamt, därför att det
              här med kompetensutveckling inom alla de grenar som polisen har
              på sitt ansvarsområde är oerhört viktigt. Det betyder också att
              man får vara väldigt noga med materialanskaffning och förnyelse
              och hålla igen på det eller skjuta upp det till åren som kommer.
              Det betyder till och med att man sitter och diskuterar och resonerar
              om att dra in julkaffet. Jag menar: När man kommer in på sådana
              rubriker vet vi att det är in på bara skinnet, också för Polismyndigheten
              i Gävleborgs län.
            </seg>
            <seg n="c19ea7c9">
              Vidare skriver man i en konsekvensanalys att man oroar sig över
              att gatuvåldet i en stad som till exempel Gävle inte kan beivras
              och bekämpas, utan man riskerar att fler kommer att utsättas för
              det därför att polisen, trots att man blir fler i antal, är upptagen
              med andra arbetsuppgifter, som man tidigare hade andra som gjorde.
              Det här är ingen bra situation.
            </seg>
            <seg n="55675c95">
              Det är till och med så, justitieministern jag förmodar att justitieministern
              känner till detta faktum också att det finns resonemang inom myndigheten
              som säger att man förmodligen får slå igen tre större polisstationer
              i Gävleborg, just för att klara ekonomin.
            </seg>
            <seg n="259d5c4b">
              De fyra mindre kommunerna i Gävleborg, Hofors, Ockelbo, Ovanåker
              och Nordanstig, ska bemannas, och man ska försöka få i gång så
              kallade kommunpoliser, två stycken i vardera kommunen. Det kommer
              då att krävas att kommunerna i sin tur ställer upp med resurser
              för att man tillsammans ska kunna lösa det här och ha bra service
              men även bemanning.
            </seg>
            <seg n="5bae434e">
              Det här betyder att kommunerna är i en svår ekonomisk situation
              det vet vi allihop och polisen är i en ytterst svår situation.
              Tillsammans ska man försöka lösa det här.
            </seg>
            <seg n="437fef2f">
              Därför blir min fråga också jag har haft den funderingen tidigare
              till justitieministern hur det blir med resurser till polisen.
              Förhoppningen är fortfarande att vi kan få ett positivt besked,
              för det här är inget bra läge för en polismyndighet som den i
              Gävleborg, som i sig gör bra ifrån sig och visar upp goda resultat
              men just nu står inför stora svårigheter.
            </seg>
          </u>
          <note type="speaker" n="f1375de0">
            Anf. 57 Justitieminister BEATRICE ASK (m):
          </note>
          <u who="beatrice_ask_minister_2006" xml:id="i-7bc6d2836197c238-7" n="6431de53">
            <seg n="403c019d">
              Fru talman! Låt mig först bara när det gäller Gävleborg säga
              att jag delar uppfattningen att det är en fantastisk verksamhet
              som bedrivs där. Däremot har naturligtvis Gävleborg liksom andra
              polismyndigheter en rad frågeställningar att arbeta med.
            </seg>
            <seg n="579df0d0">
              När det gäller eventuell stängning av ett par polisstationer
              handlar det också om att man genom att öppna medborgarkontor får
              en betydligt bättre service till allmänheten, vilket har tagits
              emot hyfsat bra.
            </seg>
            <seg n="f1ae60bb">
              Det är det valet man står inför. På flera ställen där Socialdemokraterna
              har stängt polisstationer har man genom ett bättre samarbete och
              genom att använda sig av medborgarkontorslösningen fått en möjlighet
              för allmänheten att vända sig till polis på vardagar dagtid och
              annat, vilket man inte har haft tidigare. Sedan måste man ha en
              rörlig polisverksamhet i yttre tjänst.
            </seg>
            <seg n="1f0ce413">
              Men låt mig gå tillbaka till interpellationen. Jag vet inte om
              jag har dåligt minne, men jag har för mig att Bosse Ringholm har
              varit finansminister. Då är det väl känt att det inte är så att
              regeringen anslår medel direkt till Helsingforssmyndigheten eller
              Gävlemyndigheten, utan vi har en ordning där vi anslår resurser
              till polisverksamheten till Rikspolisstyrelsen, som utifrån de
              bedömningar och riktlinjer som har kommit från staten fördelar
              pengarna. Jag tycker att det är en väldigt bra ordning.
            </seg>
            <seg n="c4273676">
              Det är också så att för 2009 har det kommit 150 miljoner kronor
              till, och det kan man tycka är väldigt lite, men det är mycket
              pengar. I vilken utsträckning det kommer Helsingfors till del
              vågar jag inte svara på.
            </seg>
            <seg n="d3da544d">
              Men det är märkvärdigt om man säger att 1,3 miljarder kronor
              under två år i varaktig anslagsökning, det är inga resurser. Den
              här regeringen har den inställningen att när man höjer ambitionsnivån
              och lägger in så pass mycket resurser måste man samtidigt försäkra
              sig om effektivitet i organisationen. Därför har vi tillåtit och
              är medvetna om att man går med underskott under en begränsad tid.
              Man använder anslagskrediten därför att vi samtidigt gör en väldigt
              omfattande genomlysning av verksamheten. Jag kan säga att jag
              inte trodde att det fanns så mycket elände som det fanns i garderoberna
              efter tidigare styre, och då har jag ändå suttit i Rikspolisstyrelsens
              styrelse och varit engagerad i den här verksamheten.
            </seg>
            <seg n="1385b885">
              Det visar sig då att under det här året, från myndigheternas
              prognoser och Rikspolisstyrelsens prognoser som var väldigt olika,
              har man nu i det närmaste kommit överens.
            </seg>
            <seg n="96ff852c">
              Det är en riktig lista som Bosse Ringholm drar om vad Helsingforssmyndigheten
              behöver göra för att hamna någorlunda rätt. Det handlar då om
              att minska övertidskostnader, att inte återbesätta vissa tjänster,
              att dra ned på utbildning och en del andra saker sådant som naturligtvis
              aldrig är särskilt roligt. Men det är ändå på det sättet att man
              i det här arbetet också åstadkommer en ökad effektivisering.
            </seg>
            <seg n="0c311e7b">
              Vad vi säger är att vi ska ha fler poliser, och vi har utöver
              att vi ökar antalet poliser dessutom sett till att det finns ett
              mål om att fler av de poliser som finns ska arbeta ute bland medborgarna.
              50 procent av resursarbetstiden ska så småningom användas i yttre
              tjänst. Det innebär att det blir fler poliser ute bland människor
              och färre på andra håll.
            </seg>
            <seg n="1a9d01f4">
              Sedan är det en myt, det här att arrestbevakning inte skulle
              vara en polisiär uppgift. Det är ett polisansvar. Ibland är det
              fördelaktigt om man kan lägga ut det på någon annan än en polisutbildad,
              men det är inte så att det är meningslös verksamhet för en ny
              polis att se hur arrestantbevakning går till. Det finns situationer
              där det kan vara nödvändigt.
            </seg>
          </u>
          <note type="speaker" n="d9d7a889">
            Anf. 58 BOSSE RINGHOLM (s):
          </note>
          <u who="bosse_ringholm_29e546" xml:id="i-84f667c0ccf5c51f-5" n="97fe87fb">
            <seg n="0d0805d7">
              Fru talman! Min fråga är ställd mot bakgrund av att Helsingforsspolisen
              under de senaste åren haft budgetunderskott och har betydande
              problem med sin ekonomi. Statsrådet säger att regeringen inte
              kan peka ut några särskilda pengar till just Helsingforsspolisen.
              Men Helsingforsspolisen är en del av ett större budgetproblem.
              Ett miljardunderskott i år befaras. Kanske står Helsingforsspolisen
              för 50 miljoner kronor av det underskottet.
            </seg>
            <seg n="d8c0c15a">
              Statsrådet har inte i sitt svar till mig nämnt det gjorde hon
              dock nu i sin muntliga framställning att regeringen i tilläggsbudgeten
              föreslår ett tillskott på 150 miljoner kronor. Men det finns ingen
              motivering om vad de pengarna ska användas till. Är anledningen
              att Helsingforsspolisen eller polisen i andra delar av landet
              har stora underskott, eller handlar det om EU-ordförandeskapet?
              Vad är skälet? Normalt brukar regeringen kunna motivera varför
              man tycker att pengar behöver tillföras. Anledningen kan rimligen
              inte vara att man vill bli av med underskottet, för då är 150
              miljoner i ljuset av miljardunderskottet naturligtvis ingenting
              att komma med.
            </seg>
            <seg n="75185016">
              Kanske har man någon tanke om att pengarna ska användas till
              EU-ordförandeskapet exempelvis. Det där har regeringen i sin tilläggsbudget
              inte på något sätt nämnt något om.
            </seg>
            <seg n="59d23512">
              Jag blir något häpen när jag hör statsrådet säga: Regeringen
              är medveten om att polismyndigheten i Helsingfors nu har stora
              underskott. Vi får låta dem hålla på med sina underskott ett tag
              till.
            </seg>
            <seg n="ee9fa2e4">
              Men om de i två och ett halvt år haft underskott och de har en
              prognos för tiden framöver som innebär att de, om statsrådet och
              den här regeringen får fortsätta, år 2010 kommer att ha ett underskott
              på över 400 miljoner kronor undrar jag hur länge statsrådet medvetet
              ska säga: Det är bra om de får fortsätta ett tag till med sina
              underskott. Vi får se om de på något sätt kan effektivisera sin
              verksamhet.
            </seg>
            <seg n="c4fcaab9">
              Lite häpnadsväckande säger nu statsrådet att det tidigare har
              varit ett sådant elände i polisverksamheten i Helsingfors. Ja,
              statsrådet har ju en partikamrat, Kristina Axén Olin, som under
              förra perioden exempelvis varit ordförande inom polisen. Jag vet
              inte vilket elände hon i så fall bidrog till, men statsrådet får
              väl göra upp om det med henne direkt eftersom ni råkar tillhöra
              samma politiska parti. Om en moderat bidragit med elände som den
              andra moderaten ska förvalta vore det väl bra om regeringen kanske
              tog itu med situationen och såg till att Helsingforsspolisen fick
              bättre förutsättningar.
            </seg>
            <seg n="9736d0b2">
              Jag vill återge vad Helsingforsspolisen konkret säger om sin
              situation: eftersom andelen civilanställda i myndigheten redan
              nu är den lägsta i Polisen. Med för stora neddragningar riskerar
              man att poliser måste överta uppgifter som nu görs av civila.
              Att uppnå målet om 50 procents synlighet blir därför mycket svårare.
            </seg>
            <seg n="c5f176cc">
              Statsrådet, som ändå har ansvaret för polisverksamheten, säger
              alltså: Låt dem fortsätta med underskott. Själva säger de: Det
              innebär att vi kanske inte ens kan synas på gator och torg.
            </seg>
            <seg n="09f18ca4">
              Framför oss ligger att polisen i Helsingfors har ett omfattande
              arbete inte minst under EU-ordförandeskapet. Ändå kommer inget
              besked från regeringen om huruvida man får någon form av tillskott
              som handlar om EU-ordförandeskapet och inget besked från regeringen
              om huruvida man på sikt ska bli av med det här stora underskottet.
            </seg>
            <seg n="399bd457">
              I stället ska man gå in i år 2010 med ett ackumulerat underskott
              på ett par miljarder kronor för polisverksamheten i sin helhet
              och på över 400 miljoner kronor för Helsingforsspolisen. Det är
              inte seriöst, Beatrice Ask, att säga: Vi kan hålla på med underskott
              ett tag till.
            </seg>
            <seg n="d68b706f">
              Man måste faktiskt ta ansvar också för polisverksamheten i Helsingfors.
              Naturligtvis kan resultatet inte bli annat än det som polisen
              själv beskriver, det vill säga att en hel del av de polisaspiranter,
              de nya poliser, som kommer ut i verksamheten får göra jobb som
              de inte har utbildats för. De får göra jobb som civilanställda
              kunde ha gjort bättre, effektivare och till en lägre kostnad.
              Det måste statsrådet någon gång ta ansvar för!
            </seg>
          </u>
          <note type="speaker" n="f60607d9">
            Anf. 59 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-616a684fa1940be0-1" n="981fed87">
            <seg n="79a762a5">
              Fru talman! Jag har här försökt återge den beskrivning som jag
              fått från polismyndigheten i Gävleborg. Jag tror på den beskrivningen.
            </seg>
            <seg n="620b8245">
              Visst är detta med arrestantvakter en polisiär verksamhet. Men
              man har haft och har ordningen att hyra in folk detta har fungerat
              väl för att mer kunna vara ute för att till exempel beivra gatuvåld.
            </seg>
            <seg n="3516ce5f">
              Nu säger man själv från polismyndigheten att det kan bli besvärligt.
              Det är jättebra, som jag tidigare sagt, att man får nya aspiranter.
              Men inte en enda svensk ettöring följer med dem. Det betyder att
              man får knapra på andra ställen. Jag är rädd om polismyndigheten
              i Gävleborg som gör ett alldeles strålande jobb.
            </seg>
            <seg n="e5d27297">
              När det gäller medborgarkontoren kan man väl säga: Ja, de är
              väl så där nöjda i Ockelbo. Men vad var alternativet, statsrådet?
              Ja, alternativet var att polisverksamheten helt skulle försvinna
              och att utgå från Gävle.
            </seg>
            <seg n="840cd8f2">
              Dessutom är det så att man gör det här i rent besparingssyfte,
              inte för att höja kvaliteten; så är det.
            </seg>
            <seg n="96e776b3">
              Det är bra att statsrådet har målsättningen att vi ska ha fler
              poliser ute. Men jag ställde stillsamt en fråga här: På vilket
              sätt kan statsrådet tillse att polismyndigheten i Gävleborg på
              ett bättre sätt kan fullgöra sina uppgifter?
            </seg>
            <seg n="34ab25c4">
              Jag pratar inte om någon tidigare regering eller om någon annan
              som varit ansvarig, utan jag ställer en direkt fråga till justitieministern
              som ju också besökt Gävleborg. Man är i ett kritiskt läge och
              behöver hjälp. Ansvaret finns hos justitieministern. Jag hoppas
              verkligen att polisen i Gävleborg också i framtiden kan visa upp
              goda resultat. Men nu är det krisläge. Var snäll och ge ett svar
              om det och prata inte om annat!
            </seg>
          </u>
          <note type="speaker" n="b5c8a342">
            Anf. 60 Justitieminister BEATRICE ASK (m):
          </note>
          <u who="beatrice_ask_minister_2006" xml:id="i-7bc6d2836197c238-8" n="6431de53">
            <seg n="be44a7a6">
              Fru talman! Jag har ganska färska erfarenheter av att vara ordförande
              i polisnämnden i Helsingforss city. Innan jag blev statsråd var
              jag ordförande där i nio år, så jag har ganska bra koll på Helsingforssmyndighetens
              resurser.
            </seg>
            <seg n="e2d73e09">
              Det är en myt att man gått med underskott under de senaste åren.
              Både 2007 och 2008 var det en positiv utgående balans. Däremot
              har vi i prognosen för 2009 en dipp, ett minus på 10 miljoner,
              vilket naturligtvis är väldigt illa. Inte heller jag tycker att
              det är bra. Men man ska inte svänga sig med retorik om att det
              varit underskott och jättelika problem. Det har faktiskt varit
              plus. Man måste läsa ordentligt vad som står i olika rapporter
              om ekonomin i myndigheten.
            </seg>
            <seg n="06d58bb3">
              När det gäller EU-ordförandeskapet och den typen av större händelser
              som är resurskrävande för Helsingforssmyndigheten kan jag säga
              att vi ganska nyligen har fått Rikspolisstyrelsens bedömning av
              kostnaderna för de planerade insatserna. Vi vet i varje fall har
              det tidigare varit så att det är sällan som det går att beräkna
              sådant här riktigt rätt. Därför har tidigare regeringar menat
              vi har ungefär samma inställning att man just när det gäller den
              typen av större aktiviteter i efterhand får göra justeringar eftersom
              det aldrig går att i förväg fullt ut reda ut hur det ska vara.
            </seg>
            <seg n="603322cb">
              Självklart måste vi betala för verksamheten. Jag har varit väldigt
              tydlig om vårt mål om 20 000 poliser, om en effektivisering av
              verksamheten och om att denna självklart ska finansieras.
            </seg>
            <seg n="247be4fe">
              Vi har varit öppna om att vi använder anslagskrediten innevarande
              år eftersom vi samtidigt bedriver ett ganska ordentligt genomlysningsarbete.
              Naturligtvis avser vi att återkomma för att räta upp när det gäller
              siffrorna. Man kan ju inte hur länge som helst köra på rött; det
              vet alla. Den här metoden har tidigare använts av ministrar och
              fungerar väl.
            </seg>
            <seg n="d114aec4">
              Eftersom Gävleborg kom in i debatten måste jag säga följande.
              Vilket stöd kan Gävleborg få? Ja, en sak är det väldigt viktigt
              att ha klart för sig: att Gävleborgs polismyndighet är en av de
              myndigheter där det i likhet med många andra varit ganska hög
              medelålder. Det innebär att man har svårt att få tillräckligt
              många i yttre tjänst.
            </seg>
            <seg n="afc18984">
              Det faktum att vi nu får in nya aspiranter och så att säga ändrar
              på strukturen innebär något lättade förutsättningar. Det jag fick
              klart för mig i Gävleborg, något som är väldigt bra, var att man
              kände att regeringens stora satsning på krafttag mot den grova
              organiserade brottsligheten samt möjligheten för lokal polismyndighet
              att få stöd från säkerhetspolisen och de centrala polismyndigheterna
              har betytt väldigt mycket.
            </seg>
            <seg n="a0c677e8">
              Just i Gävleborg jag avser då inte bara Gävle, om nu någon tror
              det, utan också flera andra ställen har man stora problem med
              väldigt grov organiserad brottslighet. Här har man, vilket man
              var väldigt glad över, fått både en kompetens som man inte haft
              tidigare och resursförstärkningar. Där kommer alltså nu på plats
              förstärkningar som är betydelsefulla och som kan användas.
            </seg>
            <seg n="9c1b27e6">
              Hela tiden har det varit min ambition att se till att det ute
              i bygderna finns möjligheter att få det extrastöd som krävs när
              det gäller att ta tag i den typ av organiserad brottslighet som
              bitit sig fast därför att vi har haft för få poliser och för dålig
              tillsyn så att säga av markplanet. Detta är en viktig sak för
              mig.
            </seg>
            <seg n="d996fa4f">
              Jag tycker att det är ambitiöst. Det är ändå ett effektivt tänkande
              att man i Gävleborg orkar arbeta med ungdomsproblematiken och
              det brottsförebyggande arbetet.
            </seg>
            <seg n="d42052e8">
              Det är möjligt att det saknas resurser. Jag lyssnade på en del
              arbete som polisen gjorde i gymnasieskolan. Jag var väldigt imponerad
              av deras samverkan med ungdomarna.
            </seg>
          </u>
          <note type="speaker" n="12466ed4">
            Anf. 61 BOSSE RINGHOLM (s):
          </note>
          <u who="bosse_ringholm_29e546" xml:id="i-84f667c0ccf5c51f-6" n="97fe87fb">
            <seg n="65f739ba">
              Fru talman! Det är alldeles uppenbart att statsrådet inte har
              något svar på frågan: Kommer polisen i Helsingfors att få mer
              ekonomiska resurser?
            </seg>
            <seg n="b7a52619">
              Svaret är snarast: Jag vet inte.
            </seg>
            <seg n="34bb6d10">
              Det är naturligtvis allvarligt om polisen i Helsingfors ska genomföra
              nedskärningar med 70 miljoner kronor. Man räknar med ett underskott
              på 50 miljoner kronor i år. Statsrådet säger att de får fortsätta
              att arbeta på kredit.
            </seg>
            <seg n="64ab059d">
              Vi har förstått att det ska bli 20 000 poliser, men det ska ske
              på kredit. Med inställningen att allting ska skötas på kredit
              i fortsättningen är det inte så konstigt att den här regeringen
              har lyckats förvandla ett överskott, som man övertog från den
              tidigare socialdemokratiska regeringen, på 70 miljarder till ett
              befarat underskott på ett par hundra miljarder kronor.
            </seg>
            <seg n="b8e1f603">
              Det lilla tillskott på 150 miljoner kronor som regeringen i tilläggsbudgeten
              lägger till polisen är inte motiverat. Statsrådet har inte heller
              någon motivering. Är det EU-ordförandeskapet eller polisen i Helsingfors,
              i Gävleborg eller någon annanstans som i första hand ska uppmärksammas?
            </seg>
            <seg n="20772e7c">
              Uppenbarligen har inte regeringen någon bestämd uppfattning om
              vad pengarna ska användas till. Det är en så liten droppe i havet
              att det ju inte betyder särskilt mycket.
            </seg>
            <seg n="f1d1ba08">
              Om Helsingforsspolisen ensam befarar ett underskott på 50 miljoner
              kronor och dessutom har ett ackumulerat underskott för nästa år
              på över 400 miljoner kronor och om Rikspolisstyrelsen i sina sammanställningar
              talar om att det inte är 1 utan kanske 2 miljarder kronor i ackumulerat
              underskott för nästa år är ju 150 miljoner kronor ingenting att
              prata om i sammanhanget.
            </seg>
            <seg n="63dfcb40">
              Jag konstaterar att statsrådet i sitt svar erkänner att det blir
              färre civilanställda och därmed mer ineffektivt eftersom poliserna
              får göra det jobb som civilanställda kunde ha gjort till lägre
              kostnad. Vi utbildar poliser men kan tyvärr inte sätta dem i verksamhet
              för det som de är utbildade för eftersom vi inte har tillräckligt
              många civilanställda.
            </seg>
            <seg n="fcf4b1b1">
              Det är bankrutt i statsrådets poliskista.
            </seg>
          </u>
          <note type="speaker" n="3c735b43">
            Anf. 62 Justitieminister BEATRICE ASK (m):
          </note>
          <u who="beatrice_ask_minister_2006" xml:id="i-7bc6d2836197c238-9" n="6431de53">
            <seg n="9d8729dd">
              Fru talman! Det är intressant när underskottet ökar och fördubblas
              under ett enstaka inlägg. Man får väl försöka hålla sig till en
              siffra i varje inlägg.
            </seg>
            <seg n="a48ffef9">
              För Helsingforsspolisen finns det en prognos på ett underskott
              för 2009. De tidigare två åren har det varit överskott, vilket
              Bosse Ringholm tydligen inte kände till.
            </seg>
            <seg n="b58d4778">
              När det gäller förhållandet mellan poliser och civilanställda
              gick det 3,37 poliser på varje civilanställd i Helsingfors år
              2006. År 2008 var motsvarande siffra 3,50. Vi har alltså en högre
              täthet av civilanställda än när Socialdemokraterna styrde.
            </seg>
            <seg n="d6cbc679">
              Det varierar något. Variationen beror framför allt på att man
              har avstått från att återbesätta en del temporära anställningar.
              Det beror på att nystartsjobb eller motsvarande har avslutats.
              Det är ju inte det allvarliga.
            </seg>
            <seg n="ccd7387c">
              Jag har tidigare varit väldigt tydlig med att jag tror att polisen
              i en framtid kommer att behöva många fler med en annan utbildning
              än polisutbildningen. Det låter på Bosse Ringholm som om det självklart
              skulle vara så att väl utbildade poliser har för hög utbildning
              för civilanställda uppgifter. Det är helt fel. De civilanställda
              vi behöver och kommer att behöva mer av är analytiker, ekonomer
              och många högutbildade.
            </seg>
            <seg n="2091cb9a">
              Jag vill inte delta i diskussioner där man försöker gradera vad
              som är viktigt och inte viktigt.
            </seg>
            <seg n="c0954e58">
              Jag tror att vi har ett bra budgetarbete inom polisen, men jag
              tror samtidigt att en genomlysning och krav på att pengar används
              effektivt är helt nödvändigt. Tillför man stora resurser måste
              man också se till att pengarna kommer dit där det är meningen
              att de ska vara.
            </seg>
          </u>
          <note n="7093adee">
            Överläggningen var härmed avslutad.
          </note>
          <note n="8cb2b88a">
            10 § Svar på interpellation 2008/09:429 om minskade försvarsanslag
          </note>
          <note type="speaker" n="9af83adc">
            Anf. 63 Försvarsminister STEN TOLGFORS (m):
          </note>
          <u who="sten_tolgfors_minister_2007" xml:id="i-7bc6d2836197c238-10" n="9f41ca8a">
            <seg n="ae03fd03">
              Fru talman! Bosse Ringholm har frågat finansministern om han
              kommer att verka för att det ekonomiska utrymme som frigörs genom
              minskade försvarsanslag används för fortsatta skattesänkningar.
            </seg>
            <seg n="b1927ce2">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="287e7fe9">
              Utifrån förslagen i budgetpropositionerna för 2008 och 2009 har
              effektiviseringar och besparingar gjorts inom försvaret, främst
              avseende materielförsörjningen. De frigjorda medlen har dock i
              allt väsentligt använts för förstärkning av Försvarsmaktens operativa
              förmåga och ominriktningen av försvaret.
            </seg>
            <seg n="37914f49">
              I den försvarspolitiska inriktningspropositionen som lämnades
              till riksdagen den 19 mars 2009 bedömer regeringen att de ekonomiska
              nivåerna för området försvar, som regeringen redovisade i budgetpropositionen
              för 2009, bör vara utgångspunkten för den årliga prövningen i
              respektive års budgetproposition. Därmed utgår den föreslagna
              utformningen av det framtida försvaret ifrån de ekonomiska ramarna
              i budgetpropositionen för 2009 vilket innebär oförändrade försvarsanslag
              efter 2011.
            </seg>
            <seg n="3827381b">
              I den försvarspolitiska inriktningspropositionen bedömer regeringen
              vidare att ytterligare medel bör kunna frigöras genom rationaliseringar
              inom till exempel stödverksamheterna och att dessa medel i stället
              bör nyttjas för den operativa verksamheten inom försvaret. Omfattningen
              av denna omprioritering av medel kan klarläggas först efter noggrannare
              genomlysning och beräkning. Regeringen avser därför att återkomma
              i denna fråga.
            </seg>
          </u>
          <note type="speaker" n="4c70dea4">
            Anf. 64 BOSSE RINGHOLM (s):
          </note>
          <u who="bosse_ringholm_29e546" xml:id="i-84f667c0ccf5c51f-7" n="97fe87fb">
            <seg n="ec55401b">
              Fru talman! Bakgrunden till min interpellation är ganska enkel.
              Sommaren 2007 lade finansminister Anders Borg i Almedalen fram
              förslag om och argumenterade mycket hårt för att man skulle skära
              ned försvarets kostnader med 4 miljarder kronor åren framöver.
              Jag kan läsa ur Expressen under rubriken Almedalen 2007. Där säger
              Anders Borg: Skattesänkningarna som utlovats för låg- och medelinkomsttagare
              ska delvis betalas av neddragningar på försvaret. Vidare säger
              han: År 2010 ska försvarets anslag ha minskat med 4 miljarder
              om året eller cirka en tiondel.
            </seg>
            <seg n="fc6ebd5f">
              Enligt finansminister Borg är försvarsminister Odenberg med på
              noterna, skriver Expressen.
            </seg>
            <seg n="40c424a7">
              Det sista vet vi inte var sant. Det första att vi ska dra ned
              försvarskostnaderna med 4 miljarder kronor verkar inte heller
              vara sant.
            </seg>
            <seg n="f1098d77">
              Eftersom finansministern utlovade 4 miljarder kronor i sänkta
              försvarskostnader, har jag frågat honom om han står fast vid det.
              Han vill uppenbarligen inte svara utan skickar frågan vidare till
              den som fick överta efter det misslyckade löftet, nämligen Sten
              Tolgfors. Sten Tolgfors hade inte stått i den här talarstolen
              i dag om Borg inte hade gjort det där påståendet och sedan inte
              kunnat infria det hela. Det är en realitet att i det svar som
              jag har fått av Tolgfors har jag inte fått svar på min första
              fråga: Anser finansministern att det är möjligt att sänka försvarets
              kostnader med 4 miljarder år 2010?
            </seg>
            <seg n="17a1a79e">
              Ska jag tolka det som att det inte är aktuellt längre? Anders
              Borg är överkörd. Anders Borg är lagd åt sidan. Anders Borg profeterade
              2007 om något som inte längre är aktuellt. Är det så jag ska tolka
              försvarsministerns svar? Det är inte längre aktuellt med de 4
              miljarder som Anders Borg talade om sommaren 2007.
            </seg>
            <seg n="041a5d7e">
              Jag vill ha ett rakt svar på frågan.
            </seg>
            <seg n="04162e68">
              Min andra fråga gällde om det ekonomiska utrymme som kan frigöras
              genom det minskade försvarsanslaget ska användas för skattesänkningar
              på det sätt som Borg lovade sommaren 2007. Eftersom det inte blir
              några sänkningar av försvarsanslagen kan det uppenbarligen inte
              finnas några pengar för finansiering av skattesänkningar. Då får
              väl skattesänkningarna finansieras på det sätt som vi varnade
              Borg för redan 2007, nämligen det som nu håller på att inträffa,
              via krediter och lån. Vi lånar till skattesänkningar.
            </seg>
            <seg n="4234125c">
              Anders Borg lovade en gång sänkta försvarskostnader för att finansiera
              sina skattesänkningar, men i realiteten blev det inga sänkta försvarskostnader.
              Det blev i stället på det gamla traditionella moderata sättet:
              sänkta skatter finansierade med lån, skulder, underskott och en
              växande statsskuld. Det enda Tolgfors säger i sitt svar är att
              de eventuella effektiviseringar och rationaliseringar som kan
              göras ska komma försvaret till godo.
            </seg>
            <seg n="a11c48f5">
              Jag kan bara sammanfatta och konstatera att det blev ett fiasko
              för Anders Borgs påståenden, löften och uttalanden sommaren 2007
              i Almedalen om att försvarets kostnader skulle tas ned till 2007.
              Det enda som blev en realitet av det löftet var att försvarsministern
              fick avgå.
            </seg>
            <seg n="4d032f58">
              Man kan alltså säga att om finansministern inte lyckades sänka
              kostnaderna för försvaret med 4 miljarder lyckades han i alla
              fall sänka en försvarsminister och ersätta honom med en ny som
              nu får hålla sig till den ram som för närvarande finns. Försvaret
              kommer inte att bidra till någon finansiering av sänkta skatter,
              utan det blir som vi befarade: Sänkta skatter betalas via fortsatta
              lån och fortsatta underskott i statens finanser. Då känns Moderaterna
              igen på nytt.
            </seg>
          </u>
          <note type="speaker" n="6e335a38">
            Anf. 65 Försvarsminister STEN TOLGFORS (m):
          </note>
          <u who="sten_tolgfors_minister_2007" xml:id="i-7bc6d2836197c238-11" n="9f41ca8a">
            <seg n="2cc497fa">
              Fru talman! Jag ber kammaren notera två saker. För det första
              deltar inte Anders Borg i den här debatten. För det andra handlar
              debatten om försvarsanslag. Det är det interpellationen handlar
              om, och det är också det jag tänker besvara.
            </seg>
            <seg n="bbe8af96">
              Det är alldeles korrekt som Bosse Ringholm nu beskriver att vi
              planerar utifrån oförändrade försvarsanslag. Den som söker glädje
              i sänkta försvarsanslag får i stället söka sig till oppositionen.
              I de motioner som Socialdemokraterna har lagt fram, liksom i motionerna
              från Miljöpartiet och Vänstern, finns massiva nedskärningar av
              svenskt försvar de kommande åren. Det är till och med så att man
              trappar upp de nedskärningar man föreslog i höstas från 1,8 miljarder
              till 2 miljarder årligen, vilket så klart kraftfullt kommer att
              urholka Sveriges försvarsförmåga, alternativt kasta försvaret
              ned i nya svarta hål.
            </seg>
            <seg n="a0e52df7">
              Det är heller inte utrett hur man ska läsa Socialdemokraternas
              motion, deras svar på inriktningspropositionen, relativt den budget
              de lade fram i höstas. Det enda vi förstår är att deras budget
              från i höstas är helt inaktuell. Vad som kommer i stället vet
              vi inte.
            </seg>
            <seg n="2b7e0e8d">
              Det finns en betydande splittring inom oppositionen. Det gjorde
              det redan i höstas. Vänsterpartiet ville öka förbandsverksamheten.
              Socialdemokraterna och Miljöpartiet ville minska den. Miljöpartiet
              ville öka internationella insatser medan Bosse Ringholms socialdemokrater
              kraftfullt argumenterade för att gå ifrån den internationella
              solidariteten.
            </seg>
            <seg n="9d8b455c">
              Inte blev det bättre när oppositionspartierna i förra veckan
              vart och ett presenterade olika motioner om försvaret. Man manifesterade
              alltså splittringen. Miljöpartiet ville avskaffa värnplikten.
              Socialdemokraterna hävdade i ord att de ville ha den kvar men
              skrev delvis något annat i motionen. Vänstern ville att Sverige
              helt ska utebli från det gemensamma ansvaret i EU:s stridsgrupper.
              Socialdemokraterna ville sin vana trogen stoppa ledarskap i dessa
              stridsgrupper, men Sverige skulle ändå i någon del vara med.
            </seg>
            <seg n="7c8bea08">
              Det som förenade oppositionen var fortsatta kraftiga nedskärningar
              i försvarsbudgeten: 6 miljarder på tre år, om man ser 2010 och
              framåt. Besparingarna som görs innevarande år kommer dessutom
              till. Det var en motion utan varje form till förslag på hur man
              kan öka landets försvarsförmåga eller internationella ansvarstagande.
              Det enda man presenterade var en inriktning för sänkt användbarhet
              och sänkt tillgänglighet.
            </seg>
            <seg n="94526b32">
              I dag har vi möjligen, fru talman, sett den fjärde socialdemokratiska
              försvarspolitiska talesmannen materialisera sig. Jag har haft
              att göra med Anders Karlsson, Håkan Juholt, Björn von Sydow och
              nu Bosse Ringholm. Alla säger helt olika saker om partiets försvarspolitik.
              Björn von Sydow pläderade för kraftigt ökade försvarsanslag 12
              miljarder eller något sådant kostade hans förslag. Bosse Ringholm
              är upprörd över att de inte sänks tillräckligt mycket.
            </seg>
            <seg n="78979adf">
              Inga beräkningar, inga ekonomiska redovisningar finns i partiets
              försvarspolitiska motion på varifrån man ska ta dessa 2 miljarder,
              än mindre någon konkretion om hur det ska förverkligas. Ringholms
              parti Socialdemokraterna talar i sin motion om försvarets ansträngda
              budget, och lösningen blir att budgeten ska bantas med ytterligare
              2 miljarder.
            </seg>
            <seg n="14623e27">
              Jag förstår nu på Bosse Ringholm att det inte var tillräckligt,
              för det är 46 miljarder han egentligen är ute efter. Då kan han
              använda sitt nästa inlägg till att specificera varifrån han tycker
              att dessa pengar ska tas i försvarets nuvarande verksamhet. Är
              det mer av den internationella solidariteten Bosse Ringholm vill
              skära bort? Ska vi lämna fler internationella insatser, eller
              handlar det om förbandsverksamheten på orterna runt om i landet?
              När Bosse Ringholm satt i regeringen lade de ned 60 förband och
              verksamhetsställen, men det räcker inte, säger Ringholm ta mer
              pengar!
            </seg>
            <seg n="e0a17312">
              Specificera, konkretisera och ge oss dina beräkningar, Bosse
              Ringholm!
            </seg>
          </u>
          <note type="speaker" n="d94697f3">
            Anf. 66 BOSSE RINGHOLM (s):
          </note>
          <u who="bosse_ringholm_29e546" xml:id="i-84f667c0ccf5c51f-8" n="97fe87fb">
            <seg n="35b38d33">
              Fru talman! Sten Tolgfors sällar sig nu till den växande skara
              statsråd som förbereder sig för att gå i opposition. Sten Tolgfors
              använder 95 procent av sitt inlägg till att ställa frågor till
              mig som socialdemokrat. Interpellationsinstrumentet är ju till
              för att riksdagsledamöter i oppositionen ska kunna fråga statsråden,
              men jag förstår att Tolgfors och andra nu förbereder sig för oppositionstiden
              genom att börja ställa frågor. Det är bra att ni ställer frågorna.
              Ni kommer att få svar på dem under nästa mandatperiod när det
              blir en annan regering.
            </seg>
            <seg n="606428d0">
              Tolgfors hade rätt i ett enda avseende, måste jag erkänna: Anders
              Borg deltar inte i debatten. Det står i och för sig honom fritt
              att göra det, men regeringen har valt att skicka fram Tolgfors
              som ammunition i stället för Borg.
            </seg>
            <seg n="6e4eaddc">
              Mina två enkla, raka frågor var: Står Anders Borgs löfte, propå
              och utfästelse från sommaren 2007 att minska försvarets kostnader
              med 4 miljarder kronor fast? Jag förstår att det är pinsamt för
              Anders Borg att säga här i kammaren att nej, det där klarade jag
              inte. Regeringen tyckte något annat. Björklund, Tolgfors och vilka
              det nu var förändrade bilden, så det blev ingen nedskärning på
              4 miljarder kronor.
            </seg>
            <seg n="cc87e6fb">
              Men då kunde ju försvarsministern svara på frågan och säga att
              det är inte aktuellt med de 4 miljarder som Borg talade om för
              två och ett halvt år sedan, så har vi rett ut den frågan.
            </seg>
            <seg n="29e0dcf5">
              Då har vi också den andra frågan rätt enkelt utklarad, nämligen
              att Borg lovade att nedskärningen av försvarskostnaderna med 4
              miljarder kronor skulle användas för att finansiera skattesänkningar.
              Alltså finns det ingen finansiering av skattesänkningarna, utan
              skattesänkningarna kommer, precis som vi socialdemokrater sade
              redan sommaren 2007, som vi sade 2008 och som vi har sagt i år
              och som regeringen nu själv tvingas konstatera, inte att finansieras
              alls.
            </seg>
            <seg n="dc1ff40c">
              Det är ofinansierade skattesänkningar à la vanlig moderat budgetteknik.
              Vi har sett sådana på 70-talet. Vi har sett sådana på 90-talet.
              Vi ser sådana nu efter valet 2006 ofinansierade skattesänkningar
              som Moderaterna står för. Detta leder till att det stora överskott
              på 70 miljarder som Socialdemokraterna lämnade över till Anders
              Borg nu slutar i ett underskott på ett par hundra miljarder kronor.
            </seg>
            <seg n="b5432d6a">
              Det var dessa två enkla frågor jag ställde till regeringen, Sten
              Tolgfors. Om regeringen nu har valt att skicka fram Tolgfors i
              stället för Borg för att svara på Borgs påstående får väl regeringen
              stå där och säga att nej, det blir inga nedskärningar. När det
              gäller de där 4 miljarderna har vi kört över finansministern,
              och finansministern får för övrigt skaffa sig krediter för att
              kunna sänka sina skatter på samma sätt som han har gjort de senaste
              åren.
            </seg>
            <seg n="3502e5d6">
              Jag tycker som sagt var att det är intressant att vi vecka efter
              vecka ser statsråd stå här utan svar på frågorna. De väljer att
              ställa frågor till oss i oppositionen. Ett bättre tecken inför
              valet 2010 kan man inte ha: Regeringen inte bara retirerar, de
              är mer eller mindre på väg att avgå, eftersom de har börjat vänja
              sig vid oppositionsrollen genom att ställa frågor till den nya
              majoritet vi kommer att få i Sveriges riksdag 2010.
            </seg>
            <seg n="563ad986">
              Varsågod att fråga vidare, Tolgfors! Vi ska svara efter 2010.
            </seg>
          </u>
          <note type="speaker" n="2d362e51">
            Anf. 67 Försvarsminister STEN TOLGFORS (m):
          </note>
          <u who="sten_tolgfors_minister_2007" xml:id="i-7bc6d2836197c238-12" n="9f41ca8a">
            <seg n="7bdcd7cc">
              Fru talman! Bosse Ringholm är synnerligen bra på att vara i opposition;
              det är väl ett starkt skäl till att han kommer att få vara kvar
              där.
            </seg>
            <seg n="0b2cd572">
              Det är nämligen så, fru talman, att jag utgår från att en tidigare
              finansminister, ett erfaret statsråd, faktiskt kan ta del av budgetpropositioner,
              av försvarspropositioner där han i detalj, tabellsatt i kapitel
              för kapitel och förslag efter förslag, kan ta del av regeringens
              förslag.
            </seg>
            <seg n="9481ead9">
              Där fanns alla de besked att finna som han nu ställer interpellationer
              om. Det är möjligt att de är kortare och kärnfullare; vad vet
              jag? Men alla de besked som Bosse Ringholm eftersöker har ju lämnats
              till riksdagen. De har också behandlats av riksdagen. Och som
              jag sade i mitt första svar och i mitt andra svar planerar vi
              och försvaret utifrån oförändrade försvarsanslag.
            </seg>
            <seg n="cecbc2f5">
              Det framgår av försvarspropositionen och av budgetpropositioner,
              så svaren finns där. Jag noterar, fru talman, den förvåning som
              Bosse Ringholm har i rösten när han faktiskt får svar på sina
              frågor. Ställer man en interpellation om försvarsanslag får man
              ett svar om försvarsanslag. Det är precis vad Bosse Ringholm har
              fått.
            </seg>
            <seg n="929ebcaa">
              Sedan tycker jag att den tidtabellsexercis som Socialdemokraterna
              ägnar sig åt är synnerligen underhållande. I alla debatter jag
              har haft under det här året med företrädare för oppositionen och
              Socialdemokraterna i synnerhet har man utlovat att när vi lägger
              fram inriktningspropositionen kommer inte bara Socialdemokraternas
              svar, utan då ska ni reda ut vem av de fyra är Socialdemokraternas
              egentliga talesman i försvarsfrågor. Är det Anders Karlsson med
              minusbelopp? Är det Björn von Sydow med plusbelopp? Är det Håkan
              Juholt vid Försvarsberedningen, eller är det Bosse Ringholm med
              sitt nyvakna intresse?
            </seg>
            <seg n="7f4833eb">
              Sedan kommer propositionen, motionstiden löper ut, och vi väntar
              med spänning på den gemensamma motionen från oppositionen. Vad
              kommer? Det kommer tre separata motioner med separata inriktningar,
              inget gemensamt besked. Men man har sagt något år att när propositionen
              läggs fram om försvarets framtida inriktning kommer den samlade
              oppositionens svar. Det kommer under nästa mandatperiod, säger
              Bosse Ringholm. Förvänta er ingen försvarspolitik från Socialdemokraterna
              nu i år och inte nästa år, inget gemensamt alternativ utan efter
              valet i det så kallade öppna mandatet, som Göran Persson, Ringholms
              gamla kollega, gjorde sig känd för, kommer svaret. Det kommer
              efter valet, inte före valet, inte som svar på propositionen och
              icke i budgetar utan sedan, ett där- och då-försvar i alla tänkbara
              avseenden.
            </seg>
            <seg n="5c70d461">
              Jag kan upplysa Bosse Ringholm, som har ett visst intresse för
              ekonomin sedan tidigare, om att den socialdemokratiska motionen
              är kraftfullt underfinansierad. Det är väl pengar som ni får ta
              från välfärden. Bara det förslag som ni har lagt fram om att öka
              antalet värnpliktiga under de första tre månaderna med 8 000 relativt
              vad Försvarsmakten bedömer vara ett reellt behov kostar 700 miljoner.
              Icke någon finansiering, inga omprioriteringar, ingen specificering,
              utan det ska tas inom ramen för anslag som minskas med ytterligare
              2 miljarder.
            </seg>
            <seg n="67479579">
              Det är att kratta vägen för de kommande svarta hålen i det socialdemokratiska
              försvaret.
            </seg>
            <seg n="effe5bdf">
              Den här motionen är full av inkonsekvenser. Det gäller till exempel
              synen på anställda. Man kritiserar regeringen för ett system med
              yrkessoldater och vill ha en dominans av kontraktsanställda, samtidigt
              som det är precis det som regeringen föreslår. Socialdemokraterna
              går ändå emot. Konsekvensen kan bli ett socialdemokratiskt försvar
              med heltidsanställda livstidssoldater som vi knappt sett i Sverige
              sedan Karl XI:s dagar. De kontrakterade soldaterna, som Socialdemokraterna
              säger sig vilja ha, blir inte på minsta sätt billigare än enligt
              det förslag som regeringen lägger fram. Möjligen kan en gammal
              ekonom som Bosse Ringholm klara ut hur ekonomin i Socialdemokraternas
              motion hänger ihop, möjligen med lite förvåning över att debatten
              faktiskt handlar om det Bosse Ringholm har frågat om.
            </seg>
          </u>
          <note type="speaker" n="1297c5f0">
            Anf. 68 BOSSE RINGHOLM (s):
          </note>
          <u who="bosse_ringholm_29e546" xml:id="i-84f667c0ccf5c51f-9" n="97fe87fb">
            <seg n="298b6326">
              Fru talman! Det är väldigt sällan som man som riksdagsledamot
              i talarstolen kan få sina påståenden bekräftade så snabbt som
              Sten Tolgfors nu gjorde. Han säger att Sten Tolgfors och en rad
              statsråd gör sig förberedda för oppositionstiden genom att ställa
              frågor. Det får Sten Tolgfors fortsätta med. Det enda som många
              av statsråden tycks vara inriktade på är att öva och förbereda
              sig för den kommande mandatperioden, då man ska vara i opposition.
            </seg>
            <seg n="d283acca">
              Fru talman! Jag har inte ställt några frågor om försvarsbudgeten
              och försvarspropositionen, ännu mindre om några motioner, det
              enda Sten Tolgfors ägnar sig åt. Jag har ställt frågor om någonting
              helt annat som Sten Tolgfors över huvud taget inte vill beröra.
            </seg>
            <seg n="2d6af684">
              Jag har citerat ur Expressen sommaren 2007 där Andes Borg säger
              att skattesänkningar som utlovats till medelinkomsttagare ska
              betalas genom neddragningar av försvaret. År 2010 ska försvarets
              anslag ha minskat med 4 miljarder om året, eller cirka en tiondel.
              Jag har frågat om det gäller fortfarande. Då skulle Sten Tolgfors
              kunna säga: Nej, det gäller inte, vi ska ha oförändrade försvarsanslag.
              Men det säger han varken i det skriftliga svaret eller här.
            </seg>
            <seg n="c24f4d27">
              Jag förstår att det är pinsamt för Anders Borg att säga: Jag
              tyckte det sommaren 2007, men jag har körts över både en och två
              gånger av kollegerna i regeringen. Det blir inte så. Därmed hade
              Borg inte behövt besvara frågan hur han skulle finansiera skattesänkningar
              som han skulle göra via minskade försvarsanslag. Eftersom han
              inte ens klarade den första uppgiften kunde han rimligen inte
              heller klara den andra uppgiften, det säger all logik.
            </seg>
            <seg n="0240ad57">
              Men försvarsministern diskuterar i stället vilka frågor han ska
              ställa under nästa mandatperiod till Socialdemokraterna om försvarspolitiken.
              Grattis, gör gärna det! Det var inte det min interpellation handlade
              om, fru talman, och det hade kanske kunnat uppmärksammas även
              av herr försvarsministern.
            </seg>
          </u>
          <note type="speaker" n="7e59f5e9">
            Anf. 69 Försvarsminister STEN TOLGFORS (m):
          </note>
          <u who="sten_tolgfors_minister_2007" xml:id="i-7bc6d2836197c238-13" n="9f41ca8a">
            <seg n="e4272596">
              Fru talman! Nej, Bosse Ringholm, jag ställer inte några frågor
              under nästa mandatperiod, jag ställer dem nu. Jag har inte ställt
              dem bara i dag och vid varje annan försvarsdebatt där jag försökt
              tala med en socialdemokratisk företrädare. Svaren uteblir.
            </seg>
            <seg n="451e312f">
              Bosse Ringholm säger att jag inte uttalar att det är fråga om
              oförändrade försvarsanslag i mitt första eller mitt andra svar.
              Då får jag väl läsa igen det första svaret, som dessutom har lämnats
              skriftligt vilket innebär oförändrade försvarsanslag. Det står
              i näst sista stycket, sista meningen. Punkt på den debatten.
            </seg>
            <seg n="963da71c">
              Bosse Ringholm svävar uppenbarligen fortfarande i osäkerhet med
              anledning av ett uttalande som gjordes sommaren 2007. Efter 2007
              kom 2008, och efter 2008 kom 2009. Det klarades ut för en god
              tid sedan att regeringen planerar utifrån oförändrade försvarsanslag.
              Det vi gör är att vi effektiviserar materielförsörjningen och
              flyttar pengarna för att stärka förbandsverksamheten.
            </seg>
            <seg n="336baab4">
              Detta är i kraftfull kontrast till Socialdemokraterna, som vill
              skära 2 miljarder, inte bara detta år utan nästa år och nästa
              år och nästa år. I själva verket är det enda fundament som finns
              mellan de tre oppositionspartierna att man vill skära 2 miljarder
              varje år på försvaret. I övrigt spretar det åt alla olika håll.
            </seg>
            <seg n="1b580d39">
              Jag begär inte att Bosse Ringholm svarar under nästa period,
              jag begär svar nu från Socialdemokraterna. Jag noterar att inte
              ens den så erfarne Bosse Ringholm hade några som helst svar att
              lämna om den socialdemokratiska politiken.
            </seg>
          </u>
          <note n="7093adee">
            Överläggningen var härmed avslutad.
          </note>
          <note n="73821f56">
            11 § Svar på interpellationerna 2008/09:350 och 352 om skattesänkningarna
            och fördelningspolitiken
          </note>
          <note type="speaker" n="59cc209a">
            Anf. 70 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-14" n="ea8152a4">
            <seg n="af7b3436">
              Fru talman! Lars Johansson har frågat mig om jag avser att verka
              för fler ofinansierade skattesänkningar under 2009 och hur budgetunderskottet
              ska hanteras, samt om jag planerar fler ofinansierade skattesänkningar
              även för år 2010 som ska finansieras genom upplåning och därmed
              ökad statsskuld.
            </seg>
            <seg n="38255d19">
              Raimo Pärssinen har frågat mig vilken fördelningspolitik jag
              vill uppnå för år 2009 genom ofinansierade skattesänkningar och
              om jag planerar att ta initiativ till fler ofinansierade skattesänkningar
              även för år 2010 och vilken fördelningspolitisk profil jag i så
              fall avser att ge dem.
            </seg>
            <seg n="8833e688">
              Jag väljer att besvara interpellationerna gemensamt, eftersom
              båda berör regeringens skattepolitik för 2009 och 2010.
            </seg>
            <seg n="0c27062b">
              Ordning och reda i de offentliga finanserna är en grundförutsättning
              för en långsiktigt hållbar ekonomisk politik. Det är viktigt att
              värna de offentliga finansernas stabilitet och långsiktiga uthållighet
              samt att kommande underskott i spåren av konjunkturnedgången blir
              tillfälliga och kontrollerbara.
            </seg>
            <seg n="685a140a">
              Vi ska göra vårt yttersta för att inte behöva ställas inför en
              situation där vi tvingas genomföra dramatiska nedskärningar i
              kärnan av de offentliga välfärdssystemen för att undvika stora
              underskott. Detta är särskilt angeläget eftersom det framför allt
              drabbar dem med små ekonomiska marginaler. Regeringens samlade
              bedömning, utifrån det finanspolitiska ramverket och med beaktande
              av osäkerheten i bedömningen och riskbilden, är att utrymmet för
              permanenta ofinansierade reformer är starkt begränsat. Samtidigt
              finns det i dagsläget inte heller ett särskilt behov av budgetförstärkningar.
            </seg>
          </u>
          <note type="speaker" n="8e9151a6">
            Anf. 71 LARS JOHANSSON (s):
          </note>
          <u who="lars_johansson_1a1a7d" xml:id="i-db808bd6ef222503-0" n="1b4db321">
            <seg n="e1295986">
              Fru talman! Tack för svaret, finansministern! Det är bara så
              att de frågor som jag ställde handlade om huruvida finansministern
              har för avsikt att redogöra för hur man ska hantera de ofinansierade
              skattesänkningarna under 2007. Det var inget svar på frågan i
              det interpellationssvar som lästes upp.
            </seg>
            <seg n="4469eeef">
              Det var inte heller något svar på frågan hur det blir 2010. Det
              var snarare en allmän kommentar som man kan ha rätt många synpunkter
              på. När man tittar på vad finansministern säger och sätter detta
              i relation till hur verkligheten ser ut har denna regering med
              Anders Borg i spetsen varit väldigt snabb med att utlova skattesänkningar
              och också genomföra skattesänkningar och inte minst under innevarande
              år genomfört skattesänkningar som inte är finansierade. Borttagandet
              av förmögenhetsskatten var inte heller finansierat fullt ut.
            </seg>
            <seg n="66a067bf">
              Nu kan vi konstatera att läget är oerhört bekymmersamt för landet.
              Till skillnad från när jag skrev min interpellation för åtta veckor
              sedan är det betydligt sämre än vad som står i interpellationen.
              Budgetsaldot för innevarande år beräknas bli minus 182 miljarder
              och nästa år minus 114 miljarder. Det är väldigt stora belopp.
              Jag blir då väldigt förvånad över att finansministern inte kommenterar
              frågan om man ska fortsätta att genomföra ofinansierade skattesänkningar.
            </seg>
            <seg n="243090a3">
              I svaret står det dessutom att ni ska göra ert yttersta för att
              inte hamna i en sådan situation att det ska genomföras dramatiska
              nedskärningar inom våra välfärdssystem. Men det är precis det
              som sker. Ni har aktivt medverkat till att genomföra stora nedskärningar
              i våra gemensamma system. A-kassan är ett väldigt bra exempel
              på det. A-kassan är betydligt sämre i dag än tidigare, vilket
              har inneburit att väldigt många människor dessutom har lämnat
              a-kassan eftersom ni har ansett att människor i större utsträckning
              privat ska stå för kostnaderna. Vad leder det till? Jo, det leder
              till att människor i allt större utsträckning med den ekonomiska
              kris som vi har, och framför allt med den jobbkris som vi har,
              nu hamnar i arbetslöshet. Väldigt många av dessa människor hamnar
              nu i det läget att de inte kan leva på a-kasseersättningen. De
              kanske inte ens är med i a-kassan. Det gör att de söker upp socialkontoret.
              Det blir försörjningsstöd. Försörjningsstödet beräknas enligt
              regeringens egna bedömningar kosta 5 miljarder kronor om året.
            </seg>
            <seg n="4e58d34a">
              Detta tillsammans med de andra kostnaderna som kommunerna nu
              drabbas av innebär att kommunerna kommer att gå med ganska stora
              underskott. Det har regeringen också kunnat redovisa i sin vårproposition.
              Det leder fram till att kommun efter kommun för diskussioner om
              att höja skatten för att klara dessa nya utgifter. Då blir det
              skattehöjningar. Ni genomför skattesänkningar för medel- och höginkomsttagarna.
              Kommunerna kommer att höja kommunalskatten för alla, och det drabbar
              främst dem med låga inkomster. Det står helt i strid med vad som
              står i interpellationssvaret. Jag är ytterst förvånad över detta
              interpellationssvar. Det är på något sätt oerhört häpnadsväckande
              hur man kan skriva något sådant som inte alls är förenligt med
              hur verkligheten ser ut.
            </seg>
          </u>
          <note type="speaker" n="385c2314">
            Anf. 72 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-616a684fa1940be0-2" n="981fed87">
            <seg n="0339cffb">
              Fru talman! Under den här regeringens tid vid makten har den
              allra rikaste tiondelen fått mest mer än en fjärdedel av de samlade
              inkomstförstärkningarna säger riksdagens utredningstjänst. Under
              den här regeringens tid är det pensionärer, arbetslösa och sjuka
              som betalar mer i skatt än friska. Under den här regeringens tid
              har förmögenhetsskatten avskaffats, och förändringarna av fastighetsskatten
              har gynnat främst dem med de allra högsta inkomsterna.
            </seg>
            <seg n="baebe5ad">
              Nu skriver Anders Borg i sitt svar att han kommer att göra sitt
              yttersta för att värna välfärden. Men samtidigt har han avhänt
              sig möjligheten att verkligen vara med och bidra ordentligt till
              välfärden. Det har gjort detta land sämre rustat att möta krisens
              utmaningar. Klyftorna ökar, och Sverige bryts isär.
            </seg>
            <seg n="0daa14ee">
              Ett orättvist skattesystem ökar klyftorna och skadar viljan att
              bidra till den gemensamma välfärden. Det har den här regeringen
              medverkat till. Det blir dyrt.
            </seg>
            <seg n="01e08dcb">
              Fakta är jag tittar på Jörgen Johansson från Centern som också
              sitter här att klyftorna har ökat mellan dem av oss som arbetar
              och dem som inte gör det i en tid då arbetslösheten stiger kraftigt.
              Hos SCB kan man få detta bekräftat.
            </seg>
            <seg n="dbf4be14">
              När det gäller förmögenhetsskatten var det 200 människor som
              fick minst 1 miljon kronor i skattesänkning. Jag har i min interpellation
              ställt en fråga som handlar om den fördelningspolitiska profilen.
              Den senaste skattesänkningen gör man, precis som Lars Johansson
              här beskrev, med lånade pengar. Även den bidrar till att öka skillnaderna
              mellan dem som arbetar och dem som inte arbetar och mellan man
              och kvinna. Oavsett vad finansministern kommer att säga är det
              ett faktum att klyftorna ökar i detta land.
            </seg>
            <seg n="469aaa90">
              Med ett rättvist skattesystem bidrar man efter förmåga för att
              finansiera den gemensamma välfärden. Men så sker inte nu. Därför
              måste jag återigen ställa frågan: Vad är nästa steg? Är alliansregeringen,
              den moderatledda regeringen med finansministern i spetsen, beredd
              att gå vidare med fler ofinansierade skattesänkningar med samma
              ofördelaktiga fördelningsprofil? Det är en allvarlig fråga.
            </seg>
            <seg n="f6fef82a">
              Vi går nu mot en stor utmaning med hög arbetslöshet och med kommuner
              som har svårt att hävda välfärden. Samtidigt har vi en regering
              som ser till att klyftorna ökar. Därför vill vi nu ha svar på
              frågan: Kommer ni att fortsätta?
            </seg>
            <seg n="5598fd1e">
              Jörgen Johansson får gärna delta i debatten och berätta om Centern
              är med på det.
            </seg>
            <seg n="149e15d6">
              Men framför allt, Anders Borg, är fördelningsprofilen orättvis,
              oansvarig och bryter upp landet. Blir det fler ofinansierade skattesänkningar
              med en mycket orättvis fördelningsprofil?
            </seg>
          </u>
          <note type="speaker" n="d570b0cc">
            Anf. 73 PER SVEDBERG (s):
          </note>
          <u who="per_svedberg_c84256" xml:id="i-ec812e3952483297-0" n="9e1fee3e">
            <seg n="2695ccb7">
              Fru talman! Jag tackar Raimo Pärssinen som har ställt en av dessa
              interpellationer.
            </seg>
            <seg n="f1ccc843">
              Fördelningspolitik och samhällets utveckling hänger väldigt väl
              ihop. Finansministern har säkert stenkoll på detta läge. Jag tänker
              ändå ställa frågan till finansministern om han är lika övertygad
              som jag om att de socioekonomiska förhållandena i riket spelar
              en stor roll för rikets utveckling och om finansministern är medveten
              om att de socioekonomiska förhållandena har en stor betydelse
              på offentlig verksamhet.
            </seg>
            <seg n="9a6d0d1c">
              När regeringen nu gör en omfördelning av resurserna i trygghetssystem
              med mera drabbar det alltså direkt kommuner och landsting i form
              av högre kostnader med mera. Då är den enkla frågan: Är finansministern
              medveten om detta? Är han det blir min följdfråga: Hur kan man
              medvetet föra den typen av politik när man hela tiden hävdar att
              utanförskapet är den viktigaste frågan att lösa om man ska komma
              till rätta med detta? Den fördelningspolitik som regeringen för
              i dag och har fört bidrar alltså till högre kostnader i kommuner
              och landsting.
            </seg>
            <seg n="54053adb">
              I vårpropositionen kunde man signalera att kommuner och landsting
              inte fick några höjda anslag.
            </seg>
            <seg n="53bc0c06">
              Jag hade tänkt ha denna diskussion med Hägglund, men jag fick
              den med Odell. Nu tänkte jag passa på att fråga om kanske finansministern
              kunde svara mig. Av vilken anledning blundar man för att kommuners
              och landstings ekonomi blöder, utifrån att den fördelningspolitiska
              vinkling som regeringen har bidrar till en kostnadsökning på det
              området? Jag kanske blir hänvisad till Odell igen, men jag hoppas
              att det inte blir så.
            </seg>
            <seg n="6be093b2">
              Den viktigaste frågan, och den som jag oftast får av mina vänner
              i min hemkommun Hudiksvall, är: Varför är det så orättvist? De
              frågar också: Varför ska jag som pensionär betala mer skatt? Varför
              ska jag som sjuk hamna i en situation där jag blir beroende av
              system som jag helst inte skulle vilja komma in i? Varför ska
              jag som arbetslös med kniven på strupen hamna i en situation där
              jag måste ta hjälp i form av socialbidrag? Staten slipper kostnaden.
              Kostnaden hamnar på kommun och landsting.
            </seg>
            <seg n="0829ec07">
              Min stora fråga är därför: Hur tänker finansministern utifrån
              att de socioekonomiska förhållandena i riket blir så oerhört förändrade?
            </seg>
          </u>
          <note type="speaker" n="958ee4a2">
            Anf. 74 ROLAND BÄCKMAN (s):
          </note>
          <u who="roland_backman_7db0a9" xml:id="i-7b109302c25199bc-0" n="89c26cb4">
            <seg n="cd4a6327">
              Fru talman! Förutsättningarna för landets kommuner att klara
              sina åtaganden minskar i rask takt. Många små kommuner och speciellt
              kanske kommuner i Norrlands inland kommer att få mycket svårt
              att tillgodose behovet av skola och omsorg för sina medborgare.
              Regeringens ofinansierade skattesänkningar har gjort att det saknas
              möjligheter att stötta upp kommunernas ekonomi när vi nu befinner
              oss i en ekonomisk kris. De skattesänkningar som regeringen med
              finansministern i spetsen genomfört för dem som tjänar mest innebär
              att kommuner och landsting på vissa håll måste genomföra en ren
              slakt av sina verksamheter. Lärartätheten kommer att minska, personaltätheten
              inom vård och omsorg likaså. På många håll i landet diskuteras
              att frivilligverksamheter som fritidsgårdar, musikskolor och friluftsanläggningar
              ska tvingas till kraftigt reducerade kostnader.
            </seg>
            <seg n="49879c31">
              Fru talman! Regeringen Borgs politik leder till ett samhälle
              enbart för dem som har det ekonomiskt väl förspänt. Regeringens
              politik leder till att enbart de med höga inkomster och de som
              har fått stora skattesänkningar kommer att ha råd att utöva sina
              fritidsintressen. Men, fru talman, i första hand leder regeringens
              politik till att våra äldre som är i behov av omsorg kommer att
              utsättas för en försämring. Finansminister Borg blir ansvarig
              för att våra barn och ungdomar kommer att sakna tillräckligt med
              lärare i skolan och för att behovet av extra stöd till dem som
              behöver det för att klara sina studier inte kommer att tillgodoses.
              Finansministerns fördelningspolitik kommer att leda till att alla
              de som varslas och blir uppsagda från sina arbeten inte kommer
              att kunna omskola och förbereda sig när högkonjunkturen och de
              nya jobben kommer eftersom regeringen avsätter otillräckligt med
              resurser för utbildningsplatser. Nej, att skapa rättvisa och solidaritet
              mellan dem som har och dem som inte har är inte direkt finansminister
              Borgs ambition, om man säger så.
            </seg>
            <seg n="4fe8d0bd">
              Fru talman! Jag har två frågor till finansminister Borg. Anser
              finansministern att regeringens fördelningspolitik leder till
              att kommunernas förutsättningar att tillgodose behovet av skola
              och omsorg uppfylls? Vad anser finansministern är den största
              fördelen med regeringens fördelningspolitik för dem som fått försämrad
              a-kassa, för dem som fått försämrade förutsättningar vid sjukdom,
              för dem som får en försämrad omsorg samt för de ungdomar som är
              i störst behov av stöd men som på grund av regeringens politik
              kommer att få det allt svårare att bli en del av det framtida
              samhället?
            </seg>
            <seg n="6d14fe63">
              Fru talman! Jag önskar svar på mina frågor.
            </seg>
          </u>
          <note type="speaker" n="4ab2883b">
            Anf. 75 BORIANA ÅBERG (m):
          </note>
          <u who="unknown" xml:id="i-7bc6d2836197c238-15" n="0b05e363">
            <seg n="b2296385">
              Fru talman! Interpellanten Lars Johansson skriver i sin interpellation
              att de med högre inkomster och större ekonomiska tillgångar kan
              betala mer i skatt än de med lägre inkomster och med små eller
              inga ekonomiska tillgångar. Detta sker redan. Vi har ett skattesystem
              där de som tjänar mest bidrar mest till den gemensamma välfärden.
            </seg>
            <seg n="aca7103d">
              Varför ondgöra sig över jobbskatteavdraget som är störst för
              dem som tjänar minst? I Socialdemokraternas värld är vårdbiträden,
              parkarbetare och förskollärare höginkomsttagare. Den extra tusenlappen
              i månaden som jobbskatteavdraget innebär betyder mest för dem
              som tjänar minst, för dem som är lågavlönade. Det är skillnaden
              mellan ett liv i arbete och ett liv i utanförskap. Tidigare, när
              Socialdemokraterna styrde landet, fanns det stora marginaleffekter.
              Det lönade sig bättre att vara arbetslös eller till och med socialbidragstagare
              än att ha ett lågavlönat arbete.
            </seg>
            <seg n="e8e0afcd">
              Fru talman! Höjda skatter har alltid varit Socialdemokraternas
              lösning på alla problem. Att förorda höjda inkomstskatter mitt
              i en akut efterfrågekris är att kräva minskat utrymme för privat
              konsumtion. Interpellanten anklagar regeringen för en oansvarig
              ekonomisk politik som leder till ökade klyftor i samhället. Detta
              är fel, och opinionssiffrorna visar att svenska folket faktiskt
              uppskattar regeringens ansvarstagande.
            </seg>
            <seg n="d9aa9b81">
              Välfärd kan inte skapas genom att ständigt höja skatterna. Välfärd
              skapas bara genom arbete. Därför är det viktigt att så många som
              möjligt har ett arbete eller får ett arbete när konjunkturen vänder.
              Regeringen värnar arbetslinjen även under konjunkturnedgången
              bland annat genom att satsa 10 miljarder på arbetsmarknadspolitiska
              åtgärder. Det blir en mycket tydlig skillnad mellan blocken där
              alliansen står för en ansvarsfull ekonomisk politik medan oppositionen
              erbjuder en tomt skramlande vänsterpopulism.
            </seg>
          </u>
          <note type="speaker" n="11cab37e">
            Anf. 76 CARL B HAMILTON (fp):
          </note>
          <u who="carl_b_hamilton_bccd2f" xml:id="i-c5d9ba4207109a40-2" n="b26522c5">
            <seg n="6a6a381d">
              Fru talman! Jag har ett antal gånger hört Socialdemokraterna
              tala om ofinansierade skattesänkningar och att det är bland det
              mest motbjudande som finns.
            </seg>
            <seg n="c0f9ca7b">
              Om man säger nej till alla skattesänkningar i alla situationer
              är det klart att man då antingen måste höja andra skatter eller
              sänka utgifterna. Men om det nu är så, som det sades tidigare,
              att det är bekymmersamt för landet med dessa skattesänkningar
              bjuder logiken att ni socialdemokrater tycker att det är bättre
              med högre skatter. Om vi inte har dessa skattesänkningar ska vi
              ha högre skatter.
            </seg>
            <seg n="09aba225">
              Ni socialdemokrater ska ha högre skatter än i dag, det vill säga
              att ni vill stå för en mer åtstramande politik som skulle minska
              efterfrågan i landet och öka arbetslösheten. Implikationen, innebörden,
              konsekvensen av den politik som ni här står och förordar är att
              landet får en lägre total efterfrågan och högre arbetslöshet.
              Det om något ökar klyftorna i Sverige. Den politik som ni talar
              om som skattepolitik är en arbetslöshetsskapande skattepolitik.
            </seg>
            <seg n="900c46cf">
              Sedan har Socialdemokraterna också en annan del av sin politik
              på det ekonomiska området, nämligen utgiftspolitiken. Där kan
              man verkligen tala om ofinansiering. Det är ofinansierade utgiftsökningar.
              Jag ska bara ta upp det som Thomas Östros har sagt den senaste
              tiden. Det är ökade transfereringar till a-kassan, sänkta a-kasseavgifter,
              ökade bidrag till barnfamiljer, pensionärer, studenter, kommunerna
              ska få väsentligt mer jämfört med vad regeringen föreslår, mer
              bidrag till småföretag och till trygghetssystemen, sjukförsäkringen,
              barngrupperna i förskolan, äldreomsorgen och mer statligt riskkapital.
            </seg>
            <seg n="e6ad8812">
              Socialdemokraterna vill också öka utgifterna mer än regeringen,
              bredda utbildningen, mer till högskolan och yrkesutbildningen,
              sommarundervisning, fler gröna jobb, stark upprustning av miljonprogramsområdena,
              skolorna, äldrevården, yngreområdet, hyresbostäder, infrastruktur,
              ROT-avdrag, mer till klimatomställningen, mer till välfärden och
              90 000 sommarjobb.
            </seg>
            <seg n="0a21c248">
              Detta är ofinansierade utgiftsökningar. Det innebär att ni måste
              höja skatterna kraftigt om ni ska åstadkomma detta. Vad skulle
              det leda till? En väsentligt högre arbetslöshet, såvitt jag förstår.
              Eller har ni hittat på någon ny ekonomisk teori? I så fall är
              det väldigt bra om ni presenterar den här.
            </seg>
            <seg n="fb0e2277">
              Det talas om klyftorna som har ökat. Det är skillnaden mellan
              regeringen och oppositionen. Oppositionen sysslar bara med klyftor,
              aldrig med tillväxt. Vi står för en politik med mindre bidrag
              och mer tillväxt, vilket åstadkoms genom att fler människor är
              i arbete. Det är bara genom fler arbetstimmar och en större andel
              av befolkningen i arbete som vi kan få välfärden säkrad för dem
              i landet som är antingen för unga eller för gamla för att arbeta.
            </seg>
            <seg n="d99cc313">
              Om ni nu tycker att det helt centrala målet är att klyftorna
              ska minska i landet kan jag tala om för er att börsen föll med
              47 procent förra året. Huspriserna har gått ned. Vi har aldrig
              haft en sådan sammanpressning av förmögenhetsfördelningen i Sverige
              som under det senaste året. Det ska väl ni glädja er åt? Det är
              ju en politik som ni gillar! Men det leder till lägre pensioner,
              därför att pensionerna är beroende av bland annat utvecklingen
              på börsen. Denna kraftiga nedgång i förmögenhetsvärdena bör väl
              glädja Pärssinen. Men andra människor, som är beroende av avkastning,
              har anledning att vara betydligt mer bekymrade.
            </seg>
            <seg n="7e485377">
              Situationen för pensionärerna utmålas som en stor orättvisa.
              Men ärligt talat, ni måste väl också inse att detta att vi har
              tillväxt i Sverige, att många arbetar, att många betalar skatt
              och att företagen betalar skatt ändå är grunden för välfärdssystemen!
              Det finns ingen annan väg att gå om människor ska ha höga pensioner,
              en god äldreomsorg och en god sjukvård även när de blir äldre.
              Det måste bygga på en god ekonomisk tillväxt och många i arbete.
            </seg>
          </u>
          <note type="speaker" n="c947179e">
            Anf. 77 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-16" n="ea8152a4">
            <seg n="6d86153f">
              Fru talman! Vi befinner oss i ett mycket allvarligt ekonomiskt
              läge. Det tror jag inte har undgått någon svensk eller någon av
              ledamöterna i Sveriges riksdag. I det svåra läge som vi har att
              hantera med tanke på att 90 procent av världen befinner sig i
              lågkonjunktur har den svenska regeringen försökt ta så mycket
              ansvar den kan.
            </seg>
            <seg n="93a10430">
              Låt oss ta frågan om ofinansierade skattesänkningar och ofinansierade
              utgiftsökningar på allvar! Vi hade en situation i höstas där vi
              i prognoserna låg med rätt betydande överskott framåt. Då gjorde
              vi bedömningen att vi eftersom efterfrågesituationen dämpades
              hade möjlighet att närma oss överskottsmålet i snabbare takt än
              vi annars hade planerat. Därmed hade vi en samlad budget på 35
              miljarder som tillfördes till ekonomin.
            </seg>
            <seg n="794fc9e6">
              Sedan har vi haft en kraftig försämring av de offentliga finanserna.
              Då är frågan: Var det här ett felaktigt beslut? Borde vi ha höjt
              skatter i stället, eller borde vi ha avstått från att satsa på
              infrastruktur och forskning? Nej, så är det inte, därför att vi
              har ett överskottsmål som bygger på att vi i genomsnitt över konjunkturcykeln
              ska ligga på 1 procents överskott. Då har vi långsiktigt uthålliga
              offentliga finanser. Då täcker nämligen skatterna långsiktigt
              kostnaderna för utgifterna. Då har vi en finansierad offentlig
              sektor.
            </seg>
            <seg n="31060e02">
              Varför kan man hävda att vi har ett överskottsmål som alltjämt
              uppfylls? Det antar jag att Socialdemokraterna i ännu högre grad
              än jag hävdar, eftersom de, precis som Carl B Hamilton påpekat,
              föreslår mycket stora ofinansierade reformer. Hade Socialdemokraterna
              hävdat att överskottsmålet inte uppfylldes föreställer jag mig
              att de hade föreslagit betydande skattehöjningar och utgiftsneddragningar.
              Vi tycks alltså vara överens om att överskottsmålet uppfylls.
              Det kan man hävda därför att vi räknar med att skatteintäkterna
              på sikt, när konjunkturen kommer tillbaka, när vi kommer upp i
              ett bättre kapacitetsutnyttjande och när arbetslösheten kommer
              ned till mer normala nivåer, kommer att täcka de långsiktiga utgifterna.
            </seg>
            <seg n="6d605fee">
              Därmed har vi inte någon frågeställning om ofinansierade skattesänkningar
              eller någon frågeställning om ofinansierade utgiftsökningar. Om
              Socialdemokraterna vill hävda det får de ta sin övriga ekonomiska
              politik och lägga i papperskorgen och ta upp en ny politik som
              är kraftigt överfinansierad, där stora skattehöjningar och stora
              utgiftsneddragningar tillsammans återför ekonomin och där vi har
              ett högre sparande. Den uppfattningen har inte Socialdemokraterna,
              och det verkar rimligt att inte ha den uppfattningen. Det är precis
              som Carl B Hamilton understryker här: Vi är i en situation där
              ekonomin behöver stimulanser, men de måste vara måttfulla och
              rimliga, så att vi inte hamnar i en situation där det kommer att
              krävas särskilda skattehöjningar eller särskilda utgiftsneddragningar
              för att klara av att återföra ekonomin i balans. Det är skälet
              till att vi måste vara försiktiga.
            </seg>
            <seg n="c5bc5807">
              Det är så att vi i Sverige har mer omfattande sociala trygghetssystem
              än praktiskt taget alla andra länder. Hur kan jag hävda detta,
              när motsatsen så ofta hävdas i riksdagen? Ja, till exempel därför
              att vi nu ser detta kraftiga omslag i de offentliga finanserna.
              När arbetslösheten ökar så ökar andelen i aktiva åtgärder till
              5 procent av befolkningen, och vi får samtidigt en kraftig ökning
              av utgifterna för a-kassan, därför att vi har relativt väl utbyggda
              transfereringssystem. Det är ett effektivt sätt att säkra att
              människor har en någorlunda anständig ekonomisk levnadsstandard
              också i en ekonomisk nedgångsperiod. I dag är naturligtvis utrymmet
              för ofinansierade eller om man så vill efterfrågestimulerande
              utgiftsökningar och efterfrågestimulerande skattesänkningar begränsat,
              därför att vi annars inte har möjlighet att låta de automatiska
              stabilisatorerna verka.
            </seg>
            <seg n="21746c43">
              När det gäller fördelningspolitiken vet Socialdemokraterna jag
              ska gärna återkomma till det i ett ytterligare inlägg sedan att
              under den socialdemokratiska regeringsperioden ökade inkomstspridningen,
              förmögenhetskoncentrationen och andelen med svag ekonomi därför
              att man misslyckades med den långsiktiga jobbpolitiken. Det är
              därför vi har satt som mål att återupprätta full sysselsättning.
            </seg>
          </u>
          <note type="speaker" n="3dcf24a1">
            Anf. 78 LARS JOHANSSON (s):
          </note>
          <u who="lars_johansson_1a1a7d" xml:id="i-db808bd6ef222503-1" n="1b4db321">
            <seg n="67dc0299">
              Fru talman! Vi hade en debatt om inkomstklyftorna tidigare i
              år, finansministern. Det handlade då om Statistiska centralbyråns
              uppgifter. Det redovisades här vid årsskiftet att inkomstskillnaderna
              aldrig hade varit så stora sedan de började mätas som de var år
              2007. Inkomstklyftorna har alltså ökat i Sverige. De har inte
              minskat sedan vi fick en borgerlig regering. Det kanske vi kan
              vara överens om.
            </seg>
            <seg n="c10bc95a">
              Nästa fråga är stimulanser i ekonomin, som finansministern talar
              om. Vi delar från Socialdemokraternas sida uppfattningen att det
              är viktigt att man stimulerar ekonomin i den nedgångsperiod som
              vi just nu är inne i.
            </seg>
            <seg n="c738e95c">
              Det är en myt att påstå att vi kommer med ofinansierade förslag,
              Carl B Hamilton. Vi har naturligtvis finansierat våra förslag.
              Vi var med och införde utgiftstaket i Sveriges riksdag, som ni
              mycket väl känner till, just för att det är viktigt att man håller
              ordning och reda i landets ekonomi. Vi har lång erfarenhet av
              det. Att komma med sådana myter i denna debatt är bara dumheter.
            </seg>
            <seg n="c31a04d1">
              Vad jag har tagit upp i interpellationen och det har nog inte
              riktigt finansministern svarat på ännu är frågan om det planeras
              några nya ofinansierade skattesänkningar för 2010. Vi kan notera
              att ni har missbedömt läget och föreslagit en ofinansierad skattesänkning
              på 15 miljarder för innevarande år. Det är ett faktum. Ni måste
              själva inse att det är så.
            </seg>
            <seg n="94736d6a">
              Att det sedan skulle stimulera ekonomin så mycket som ni påstår
              stämmer inte heller. Konsumtionsefterfrågan dalar mycket mer i
              Sverige än den gör i jämförbara länder i Europa. Den stimulansen
              har den skattesänkning som ni har föreslagit inte lett fram till.
              Detta kan jag enkelt förklara. Det beror på att den har gått till
              höginkomsttagare i första hand. Låginkomsttagare och människor
              med små marginaler har fått en mycket sämre ekonomisk situation.
              De känner otrygghet i samhället i dag. Även om det kostar väldigt
              mycket mer nu med a-kassan på grund av ökad arbetslöshet är nivån
              på den alldeles för låg i dag jämfört med den levnadsnivå man
              hade när man hade arbete. Det gör att man håller i sina pengar
              i större utsträckning. Det blir inte någon sådan stimulans. Därför
              minskar konsumtionen. Det gör också att vi får lägre ekonomisk
              tillväxt i landet.
            </seg>
            <seg n="10e486e4">
              Dessutom leder denna politik till att kommun efter kommun kommer
              att höja kommunalskatten, vilket jag tog upp i mitt förra inlägg.
              Därmed kommer skatterna att höjas, men det blir kommunalskatten
              som höjs i stället. Och det är inte så konstigt.
            </seg>
            <seg n="0e09482d">
              Tittar man på vad som händer med försörjningsstödet är det att
              allt fler hamnar i läget att de måste söka försörjningsstöd. Jag
              kan notera att det också börjar hända något bland borgerliga väljare.
              Man tror att ett beroende av försörjningsstöd kanske främst drabbar
              människor som inte har så bra ekonomi som bor i områden med höga
              sociala kostnader.
            </seg>
            <seg n="52d19d6a">
              Efter att ha tagit reda på hur det ser ut i Göteborg med omnejd
              har jag jämfört första kvartalet 2008 med första kvartalet 2009.
              I medelklassområdena ökar nu, bland annat på grund av den dåliga
              a-kassan, socialbidragskostnaderna med 3551 procent. Det har att
              göra med detta.
            </seg>
            <seg n="bfb4e824">
              Har man inte en tillräckligt bra generell välfärdspolitik och
              en tillräckligt bra a-kassa drabbas människor av att de inte klarar
              sig och därför måste ha försörjningsstöd.
            </seg>
          </u>
          <note type="speaker" n="9293f371">
            Anf. 79 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-616a684fa1940be0-3" n="981fed87">
            <seg n="c1c06d86">
              Fru talman! Det är intressant att notera att så fort vi talar
              om fördelningspolitik och orättvisor och så vidare irriterar det
              framför allt folkpartister. Fördelningsprofilen är orättvis. Det
              vet vi alla. Carl B Hamilton har med den här regeringen fått en
              skattesänkning på 13 000 kronor per år. Det är jättebra.
            </seg>
            <seg n="bb428798">
              Men frågan är: Vem är det som konsumerar mer? Är det Carl B Hamilton,
              Anders Borg eller jag som behöver skattesänkningarna för att vi
              ska konsumera mer eller den som är arbetslös? Vore det inte bättre
              när vi går mot en arbetslöshet som närmar sig 550 000 människor
              att det finns ett lite större konsumtionsutrymme där? Det borde
              väl hålla upp affärerna lite bättre? Dessutom skulle arbetslösa
              kunna känna att de hade en något så när rimlig chans att kunna
              klara sin vardag.
            </seg>
            <seg n="7ddcd700">
              Fru talman! Förlåt om detta gör mig lite upprörd. Det finns en
              ekonomisk elit som ibland består av ekonomer som tror sig veta
              att teorierna passar in. De säger att välbärgat folk ska ha större
              skattesänkningar. Då kan de gå före i samhället. Det finns en
              elitism i detta som jag med flera upprörs av.
            </seg>
            <seg n="a87664d3">
              Varför är det så att den här regeringen gynnar välbärgat folk
              före låginkomsttagare? Varför för man den politiken? Är det så
              som jag sade tidigare att högavlönade är i behov av att kunna
              konsumera mer än lågavlönade? Vem är det som kan ordna sin trygghet
              bäst för sig själv? Är det den som tjänar 1 miljon kronor, eller
              är det den lågavlönade vikarien inom äldreomsorgen?
            </seg>
            <seg n="e8049d6c">
              Carl B Hamilton läste upp en lång rad åtgärder som också vi föreslår.
              Tänk vad mycket bra saker vi skulle kunna göra gemensamt i stället
              för att ägna oss åt Borgavdraget som vi ibland får höra talas
              om i debatten och som finansministern har riktat till de högavlönade,
              eftersom det är dit skattesänkningarna har gått. Det säger riksdagens
              utredningstjänst. Vad är det för fördelningsprofil?
            </seg>
            <seg n="be70d470">
              Sedan kan man stå här och titta flera år bakåt och säga: Då minsann
              var det stora klyftor. Men den här regeringens skattepolitik leder
              till att klyftorna ökar. Tänk er själva den framtida miljön med
              massarbetslöshet, urusla a-kassor. Samtidigt står Anders Borg,
              Jörgen Johansson, Carl B Hamilton och övriga och säger: Vi ska
              se till att de som jobbar och gör rätt för sig ska få skattesänkningar,
              men inte den som behöver ett större konsumtionsutrymme och är
              arbetslös.
            </seg>
            <seg n="25167ca4">
              Det har alltid varit så. Det har visat sig år efter år. Det är
              skattesänkningarna som hela tiden har varit högerledda regeringars
              motiv till att skapa större tillväxt. Det har alltid handlat om
              skattesänkningar. Det är lösningen. Det är därför vi ställer frågan
              Anders Borg: Är det så att ni fortsätter med den ekonomiska filosofin
              att det är skattesänkningar som leder till en bättre välfärd?
            </seg>
            <seg n="c2b470e9">
              Betyder det då, finansministern, att man från regeringens sida
              kommer att fortsätta med fler skattesänkningar som i sådana fall
              kommer att bli ofinansierade? Det är en orättfärdig politik.
            </seg>
          </u>
          <note type="speaker" n="606c3642">
            Anf. 80 PER SVEDBERG (s):
          </note>
          <u who="per_svedberg_c84256" xml:id="i-ec812e3952483297-1" n="9e1fee3e">
            <seg n="5dfb9703">
              Fru talman! Jag hinner inte upprepa allt jag sade nyss, men skulle
              finansministern vara intresserad av att ägna en tanke till den
              fråga jag ställde? Jag ställde i och för sig två frågor. Men vi
              kan ta en av dem.
            </seg>
            <seg n="55ff2f5b">
              Har de socioekonomiska förhållandena någon typ av inverkan på
              Sveriges utveckling, finansministern? Om svaret blir ja på den
              frågan vore det enkelt. Varför skapar man då förhållanden som
              gör att de socioekonomiska effekterna blir så kraftiga att vi
              får det utfall vi får?
            </seg>
            <seg n="ee12edb3">
              Det vore ganska enkelt att räkna på det. Om vi lägger ut kostnader
              i den ena änden slipper vi lägga ut dem i den andra. Nu drar man
              in medlen här för att man ska öka dem där, det vill säga att staten
              plockar in medan kommunerna får tillskjuta pengar.
            </seg>
            <seg n="30af2e58">
              Det är en väldigt märklig syn och en väldigt konstig fördelningspolitik.
              Det är vad hela frågan handlar om. Hur ska vi fördela de gemensamma
              pengarna?
            </seg>
            <seg n="75a0a387">
              Du säger i svaret: Vi måste vara återhållsamma i statens finanser.
              Vår statsminister sade en gång: Sveriges kommuner och landsting
              har pengar, och de ska hushålla med sina pengar.
            </seg>
            <seg n="3f07b690">
              Vi har en alliansföreträdare hemma i vår kommun som säger ungefär
              så här: Kommunen har levt över sina tillgångar. Landstinget har
              levt över sina tillgångar. Det finns alltså pengar att hämta.
            </seg>
            <seg n="4d1471ba">
              Det handlar om 1 000 arbetstillfällen i Gävleborgs läns landsting
              fram till år 2011. Det är 500 arbetstillfällen i Hudiksvalls kommun
              med den förda politik som är nu.
            </seg>
            <seg n="a57af483">
              Jag ställer mig frågan: Är det så att Borg med flera fortsätter
              att hävda att det är helt okej?
            </seg>
          </u>
          <note type="speaker" n="019ebb89">
            Anf. 81 ROLAND BÄCKMAN (s):
          </note>
          <u who="roland_backman_7db0a9" xml:id="i-7b109302c25199bc-1" n="89c26cb4">
            <seg n="c5d5110b">
              Fru talman! Den moderata regeringens ofinansierade skattesänkningar
              till dem som tjänar mest är orättvisa. Konsekvenserna för orter
              med få höginkomsttagare som kan tillgodoräkna sig regeringens
              skattesänkningar slår hårt även mot handeln.
            </seg>
            <seg n="fdd55953">
              I min hemkommun Ljusdal med få höginkomsttagare och många arbetslösa
              innebär regeringens oansvariga politik att färre har råd att konsumera.
              Klädaffären, fiket, macken, biografen, kiosken, ja alla som säljer
              något löper stor risk att få minskade inkomster med risk för ytterligare
              uppsägningar som följd. Det är allt fler som bara kan handla det
              allra nödvändigaste, om ens det. Behovet av ekonomiskt bistånd
              ökar kraftigt hemma hos oss i Ljusdal.
            </seg>
            <seg n="b34a0e2a">
              Jag vill fråga finansministern om han anser att ofinansierade
              skattesänkningar för dem som tjänar mest gynnar orter med få höginkomsttagare
              med många arbetslösa, detta med tanke på den lokala handelns förutsättningar
              att överleva och behålla sina anställningar.
            </seg>
            <seg n="94700862">
              Fru talman! Jag vill säga en sak som jag missade inledningsvis.
              Jag vill tacka finansministern för svaret och för det otroligt
              engagerade inledningsanförande som han hade.
            </seg>
          </u>
          <note type="speaker" n="f9290679">
            Anf. 82 BORIANA ÅBERG (m):
          </note>
          <u who="unknown" xml:id="i-7bc6d2836197c238-17" n="0b05e363">
            <seg n="c5cbf392">
              Fru talman! Oppositionen skyller gärna på både den globala finanskrisen
              och arbetslösheten på regeringen. Jag vågar hävda att regeringen
              för en ansvarsfull politik med satsningar på kommunerna och arbetsmarknadsåtgärder.
            </seg>
            <seg n="8a9d803e">
              Det talas om att vikarierna i äldreomsorgen har fått det sämre.
              Det är inte sant. Jag har själv varit vikarie i äldreomsorgen.
              Mina före detta kolleger fick det mycket bättre just på grund
              av jobbskatteavdraget.
            </seg>
            <seg n="9d74901d">
              Regeringen har också försökt få dem i arbete som har haft svårast
              att träda in på arbetsmarknaden under den socialdemokratiska regeringen,
              nämligen ungdomarna och invandrarna. Vi vet vad det berodde på.
              Det berodde på de stela regler som hindrade just ungdomar att
              få tillträde till arbetsmarknaden.
            </seg>
            <seg n="b1d007ed">
              När det sedan gäller a-kassan är det ett omställningsbidrag,
              och det är inte tänkt att vara permanent försörjning. Därför satsar
              regeringen 10 miljarder för att folk som har hamnat i arbetslöshet
              ska kunna skola om sig eller behålla sina färdigheter på en hög
              nivå för att vara attraktiva för arbetsgivarna när konjunkturen
              vänder.
            </seg>
          </u>
          <note type="speaker" n="e95ed54c">
            Anf. 83 CARL B HAMILTON (fp):
          </note>
          <u who="carl_b_hamilton_bccd2f" xml:id="i-c5d9ba4207109a40-3" n="b26522c5">
            <seg n="ee9f6c65">
              Herr talman! Jag räknade tidigare upp 27, tror jag att det var,
              utgiftsökningar som Socialdemokraterna har föreslagit. En del
              överlappar kanske, och en del är större än vad jag tror, förvisso.
              Men då säger Lars Johansson att Socialdemokraterna har finansierat
              alla dessa. Det är inte sant. Det är att luras med sanningen.
              De här utgifterna är inte finansierade.
            </seg>
            <seg n="c1845657">
              Vi har det socialdemokratiska bidragspartiet tillbaka med vidöppen
              plånbok. Det är så ni driver er oppositionspolitik. När ni sedan
              kommer i regeringsställning har ni samma restriktioner som vi
              andra. Ni har inte mer pengar än någon annan, och då blir det
              en annan ekonomisk politik.
            </seg>
            <seg n="1388f089">
              Det är därför som det är så lurigt med Socialdemokraternas oppositionspolitik,
              och man kommer till Radetzkifrågan: Kan man lita på att Socialdemokraterna
              i opposition ljuger? Ni kommer inte att kunna rent ekonomiskt
              driva den politik i regeringsställning som ni driver i opposition.
              Den är ogenomförbar. Ni hoppas att ni kan lura väljarna ända fram
              till valdagen för att sedan byta spår.
            </seg>
            <seg n="ebea7456">
              Pärssinen talar om att vi har sysslat med att gynna välbärgat
              folk. Våra inkomstskattesänkningar har framför allt varit till
              låg- och medelinkomsttagare. Och Socialdemokraterna har ju anslutit
              sig till dessa skattesänkningar för låg- och medelinkomsttagare,
              med jobbskatteavdraget. Eller vill ni nu byta spår och höja skatten
              för låg- och medelinkomsttagare? Det är en viktig uppgift för
              oss andra att få reda på om det är på det sättet.
            </seg>
            <seg n="b89578af">
              Det mest orättvisa skatteförslaget hittills efter valet är det
              som Carin Jämtin och Mona Sahlin har föreslagit på Dagens Nyheters
              debattsida, nämligen att man ska ta bort räntan på uppskjutna
              reavinster. Det gynnar verkligen välbärgat folk! Det är en skatteförmån,
              en skattesänkning som går rakt ned i framför allt de välbärgade
              stockholmarnas fickor men även på annat håll. Vad säger ni om
              detta hemma i valkretsen utanför storstäderna? Detta om något
              är dålig rättvisa.
            </seg>
          </u>
          <note type="speaker" n="ef6f6a92">
            Anf. 84 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-18" n="ea8152a4">
            <seg n="dabd71c5">
              Herr talman! Det är bra att vi får den här debatten om skattesänkningar
              och ofinansierade utgiftsökningar. Budgeten innehöll satsningar
              på skola, infrastruktur och forskning och också skattesänkningar,
              35 miljarder, som tillförde efterfrågan till ekonomin. Vi har
              därefter förstärkt det och investerat 60 miljarder för att dämpa
              nedgången och för att lägga grunden för att vi så småningom ska
              se en ekonomi som någon gång under de kommande åren bottnar ur.
            </seg>
            <seg n="f2e71219">
              Socialdemokraternas ekonomisk-politiske talesman Thomas Östros
              gör en stor poäng av att han delar KI:s bedömning, så han vill
              ha 50 miljarder ytterligare till ofinansierade åtgärder. Nu säger
              Lars Johansson att i budgeten i höst ska de 50 miljarderna finansieras.
            </seg>
            <seg n="a632fbff">
              Det ska bli mycket intressant att se vilka utgiftsminskningar
              och skattehöjningar som då kommer. Eller var det så att de skulle
              vara ofinansierade, att den lista som Carl B Hamilton läste upp
              i grunden var alldeles riktig och att man planerade en mer efterfrågestimulerande
              politik och följaktligen större underskott i det finansiella sparandet,
              med alla de risker det har för ekonomin?
            </seg>
            <seg n="4e558e6d">
              Skillnaderna i Sverige har ökat. De redovisas noggrant i Finansdepartementets
              bilaga om fördelningspolitik varje år. Vi använder tio mått på
              skillnaderna i Sverige. Under de socialdemokratiska regeringarna
              ökade nio av de måtten, och ett var oförändrat. Nio av dem ökade!
              Det handlar om inkomstspridningen. Det handlar om förmögenhetskoncentrationen
              och olika mått på den. Det handlar om den rikaste andelens inkomster.
              Det handlar om de ekonomiskt marginaliserade. Nio av de tio måtten
              ökade.
            </seg>
            <seg n="a4e2664b">
              Under mandatperioden ökade de ekonomiska klyftorna av ett mycket
              tydligt skäl. Vi hade en allvarlig kris i Sverige i början av
              90-talet, och många människor blev arbetslösa. Många av dem kom
              inte tillbaka till arbetsmarknaden de sorterades bort av den socialdemokratiska
              arbetsmarknadspolitiken. Man gick från a-kassa till åtgärd, från
              åtgärd till a-kassa, från a-kassa till åtgärd och till slut ut
              i förtidspensionering eller sjukskrivning. En långvarig frånvaro
              från arbetsmarknaden har alltid förödande effekter på människors
              inkomststandard, välfärd och trygghet.
            </seg>
            <seg n="ba5d5fb9">
              Det klingar så falskt när Raimo Pärssinen står här och säger
              att vi sänker skatten för de rika när Socialdemokraterna föreslår
              ett batteri av skattehöjningar som skulle drabba låg- och medelinkomsttagare.
              Man föreslår en enda skattesänkning. Jag får den. På mitt hus
              är uppskovsräntan 18 000 kronor, och för mitt hushåll blir det
              en lättnad på 18 000 kronor om Socialdemokraternas politik går
              igenom.
            </seg>
            <seg n="df246e60">
              Jag har inte fått någon sänkt fastighetsskatt av den här regeringen.
              Jag tycker att det är relativt rimligt, för jag tycker inte att
              det är det allra mest prioriterade att sänka skatten på boendet.
              Av Socialdemokraterna får jag erbjudandet: Sänk skatten på ditt
              boende! Höj skatten på ditt arbete!
            </seg>
            <seg n="35c60018">
              Det vore väl en sak om det nu inte var så att också metallarbetarna,
              sjuksköterskorna, vårdbiträdena, alla Sveriges låg- och medelinkomsttagare
              och alla tjänstemän som har satsat några år extra på utbildning
              skulle drabbas av det socialdemokratiska batteriet av skattehöjningar.
            </seg>
            <seg n="62a9eea9">
              Det är inte de skattehöjningar som Thomas Östros enligt Lars
              Johansson tänker återkomma med när han ska finansiera alla sina
              förslag, utan det är de han lade fram för att förstärka bidragssystemen,
              de skattehöjningar som låg i budgeten för att finansiera höjd
              a-kassa och höjd sjukförsäkring, för att återställa förtidspensionen
              så att fler människor långsiktigt skulle lämna arbetsmarknaden.
              Det var de skattehöjningarna jag då talade om.
            </seg>
            <seg n="cd3c3f08">
              En skattesänkning och ett batteri av skattehöjningar det kallar
              Socialdemokraterna fördelningspolitik. Jag skulle säga att den
              är mycket tydlig: Den gynnar dem som har tjänat mycket på sina
              fastigheter, och den drabbar alla som arbetar. Det skulle skada
              arbetslinjen, det skulle skada sysselsättningen i Sverige och
              det skulle skada de offentliga finanserna.
            </seg>
          </u>
          <note type="speaker" n="7a170b8f">
            Anf. 85 LARS JOHANSSON (s):
          </note>
          <u who="lars_johansson_1a1a7d" xml:id="i-db808bd6ef222503-2" n="1b4db321">
            <seg n="260e5e3a">
              Herr talman! Det är ganska tydligt att de borgerliga företrädarna
              här återigen har hamnat i opposition. Jag har ställt frågor till
              finansministern om ofinansierade skattesänkningar för innevarande
              år och vad han har för avsikt att göra för nästkommande år. Jag
              får inga svar. I stället försöker ni få en budgetdebatt. Jag har
              inte tillräckligt med tid att svara på alla de frågor som ni ställer
              till mig, precis som om jag satt i regeringen och var finansminister.
              Jag är inte det, utan jag är i opposition.
            </seg>
            <seg n="0577a97a">
              Det är helt uppenbart att det inte finns något utrymme för några
              skattesänkningar. Budgetsaldot talar sitt tydliga språk. Under
              två år kommer budgetsaldot enligt regeringens egen proposition
              att bli 400 miljarder minus 2009 och 2010, mer än de överskott
              som blev under högkonjunkturen 2007 och 2008. Vi har minus under
              den här mandatperioden, enligt era egna beräkningar. Ändå argumenterar
              ni för att ni ska kunna genomföra skattesänkningar. Det är ytterst
              förvånande, och det är framför allt oansvarigt.
            </seg>
            <seg n="5db0bcb0">
              Sedan säger Anders Borg att det har blivit ökade ekonomiska klyftor.
              Ja, det blev det 2007. Det blev det 2008. Och det blir det 2009
              och 2010 ännu mer.
            </seg>
            <seg n="f29d2e55">
              Då är min fråga till Anders Borg, som har ett inlägg kvar: Vilka
              åtgärder vidtar du för att minska de ekonomiska klyftorna? Svara
              på den frågan! Du är ändå en finansminister som är ansvarig för
              hur de ekonomiska villkoren utformas för människor.
            </seg>
            <seg n="516dce9f">
              Vi vet nu att det är ungdomar som blir arbetslösa. Vi vet att
              det är utrikes födda som blir arbetslösa. Vi vet att det är de
              funktionshindrade som blir arbetslösa. Det är människor med låg
              utbildning som blir arbetslösa. De kommer att ha en sämre ekonomisk
              utveckling. Och de ekonomiska klyftorna ökar. Vilka åtgärder avser
              finansministern att vidta för att minska de ekonomiska klyftorna?
            </seg>
          </u>
          <note type="speaker" n="a0f4a126">
            Anf. 86 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-616a684fa1940be0-4" n="981fed87">
            <seg n="6a17f8f4">
              Herr talman! Jag har ställt frågor om fördelningspolitiken. Jag
              vill inte använda starka ord här, men visst är det väl ett visst
              mått av undandragande att inte svara på frågan? Om alla i denna
              kammare får 13 000 kronor i skattesänkning medan den allt större
              hopen av arbetslösa inte får det betyder väl det att klyftorna
              ökar? Sedan må Borg prata om alla olika mätningstal hit och dit.
              Det finns en verklighet där ute.
            </seg>
            <seg n="ed713ab8">
              Kan man få en kommentar som handlar om fördelningspolitik och
              den fördelningspolitik som regeringen för? Säger Anders Borg att
              klyftorna minskar, så säg det här i talarstolen! Prata inte om
              90-talet och andra saker! Jag ställer frågorna nu. Jag frågar
              återigen varför denna regering gynnar välbärgat folk. Gör man
              inte det, så säg det! Faktum är ju att man gör det. Enligt riksdagens
              utredningstjänst är det den rikaste tiondelen som har fått mer
              än en fjärdedel av alla inkomstförstärkningar. Stå då här, herr
              finansminister, och säg att detta inte är sant! Jag hävdar att
              det finns material och fakta från riksdagens utredningstjänst.
            </seg>
            <seg n="a2cd63de">
              Vi går mot en stor arbetslöshet. Vi går mot större och ökade
              klyftor i detta land. Jag skuldsätter den borgerliga regeringen
              styrd av moderater, en del liberaler, en del centerpartister och
              kristdemokrater. Det är ert fel. Ni ökar klyftorna.
            </seg>
          </u>
          <note type="speaker" n="ffa6337a">
            Anf. 87 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-19" n="ea8152a4">
            <seg n="afb88e59">
              Herr talman! Låt oss börja med det som kanske är allra mest centralt,
              utrymmet för ofinansierade skattesänkningar och utrymmet för ofinansierade
              utgiftsökningar. Carl B Hamilton läser upp en omfattande lista.
              Thomas Östros har varit mycket tydlig med att Socialdemokraterna
              avser att utnyttja det utrymme som KI specificerat, det vill säga
              ett mycket stort antal åtgärder som är ofinansierade. Det kan
              inte betyda annat än att vi när vi kommer till hösten och hamnar
              i ett läge där arbetsmarknaden är tuff och vi har bekymmer i vår
              finansiella sektor är pengarna slut. Det är den sitsen vi inte
              ska försätta oss i. Vi ska ha råd med a-kassan, vi ska ha råd
              med arbetsmarknadspolitiken och vi ska ha råd att dämpa en nedgång.
              Då kan man inte nu spendera alltihop på det sätt som Socialdemokraterna
              gör.
            </seg>
            <seg n="f5001493">
              Låt oss ta upp detta med klyftorna. Den tabell som vi redovisar
              innehåller lönespridning, lönespridning för kvinnor, lönespridning
              för män, löneskillnader mellan män och kvinnor, kvinnors andel
              av männens standard, inkomstspridning, Gini-koefficient enligt
              kapitalvinster, förmögenhetskoncentration för topp-1-procent,
              andel med svag ekonomi och ekonomiskt marginaliserade. Det är
              de mått som vi använder för att mäta klyftorna. Nio av de tio
              måtten ökade under den socialdemokratiska regeringen.
            </seg>
            <seg n="eeabb4e9">
              Då är det tydligt hur falskt det klingar när Raimo Pärssinen
              ställer sig i talarstolen och vågar säga att vi gynnar de välbärgade.
              Hans egen politik bygger på en massiv försämring av jobbskatteavdraget
              för låg- och medelinkomsttagare. Det finns inte en sjuksköterska,
              inte en metallarbetare och inte ett vårdbiträde som inte skulle
              hälsas på av den socialdemokratiska skattechocken.
            </seg>
            <seg n="a336efce">
              Men till alla villaägare i Helsingfors som har uppskov har det
              kommit brev med avsändarna Jämtin och Sahlin. Det har skickats
              ut i många delar av landet. Vad är budskapet där? Jo, att du som
              har tjänat riktigt mycket på ditt boende, du som är riktigt välbärgad,
              kommer också att få en check av den socialdemokratiska regeringen
              om vi får en sådan, och den ska bli betydande. Det ökar klyftorna,
              herr talman.
            </seg>
          </u>
          <note n="7093adee">
            Överläggningen var härmed avslutad.
          </note>
          <note n="7d7292d2">
            12 § Svar på interpellationerna 2008/09:365 och 373 om skattefusk,
            svartjobb och taxinäringen
          </note>
          <note type="speaker" n="fd3e6c78">
            Anf. 88 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-20" n="ea8152a4">
            <seg n="bb0bdaaa">
              Herr talman! Birgitta Eriksson har frågat mig om jag avser att
              verka för att Skatteverket får utökade resurser och fler verktyg
              för att bekämpa ekonomisk brottslighet och skattefusk inom städbranschen
              samt genom vilka åtgärder jag vill hindra att skattefuskande städföretag
              vinner offentliga och privata upphandlingar genom illojal konkurrens.
            </seg>
            <seg n="c5ac3987">
              Raimo Pärssinen har frågat vilka initiativ jag avser att ta mot
              skattefusk, svartjobb och bidragsbrott inom taxibranschen, vilka
              nya resurser jag avser att tillföra Skatteverket och andra myndigheter
              i syfte att bekämpa svart taxinäring samt om jag avser att ta
              initiativ till redovisnings- och tömningscentraler för taxibranschen.
            </seg>
            <seg n="4291469e">
              Jag väljer att besvara interpellationerna gemensamt eftersom
              de båda berör regeringens åtgärder mot skattefusk och Skatteverkets
              resurser för att motverka fusket.
            </seg>
            <seg n="75d447c4">
              Jag har tidigare vid ett flertal tillfällen deklarerat att skattefusket
              måste bekämpas. Regeringen har också vidtagit ett antal åtgärder
              för att motverka skatteundandragande. Dels har vi agerat kraftfullt
              mot orsakerna till skattefusket, dels har vi infört fler och bättre
              verktyg för kontroll.
            </seg>
            <seg n="ed08b03d">
              Jag avser att fortsätta med arbetet mot skattefusk.
            </seg>
            <seg n="b03ca743">
              Frågan om nivån på Skatteverkets anslag ska beredas inom ramarna
              för den ordinarie budgetprocessen. Jag avser inte att föregripa
              det arbetet.
            </seg>
          </u>
          <note type="speaker" n="08441406">
            Anf. 89 BIRGITTA ERIKSSON (s):
          </note>
          <u who="birgitta_eriksson_3d9705" xml:id="i-6e423598ec44cc2f-0" n="ae2c6392">
            <seg n="f6479de1">
              Herr talman! Jag tackar finansministern för svaret. Finansministern
              säger att skattefusk måste bekämpas, och där är vi helt överens.
              Finansministern säger också i svaret att regeringen har vidtagit
              ett antal åtgärder för att motverka skatteundandragandet, och
              där har vi nog helt olika uppfattningar. Jag tycker nog att den
              borgerliga regeringen länge har levt på de gamla initiativen mot
              skattefusk från 2006 som den socialdemokratiska regeringen tog
              och har varit senfärdiga med sina egna. Exempelvis har kontroll
              via personalliggare i flera branscher lagts i en utredning vars
              resultat kommer först i höst. När det gäller städbranschen måste
              jag konstatera att åtgärderna lyser med sin frånvaro.
            </seg>
            <seg n="70d4575a">
              Redan 1997 kom en så kallad branschutredning från Riksrevisionsverket
              där städbranschen beskrivs som en av de branscher där det finns
              hög risk för att fusket med skatter och svartjobb är omfattande.
              Tio år senare skriver Ekobrottsmyndigheten i sin rapport, som
              väl belyser den situation som städbranschen befinner sig i, att
              de seriösa företagen ofta utsätts för konkurrens från oseriösa
              entreprenörer som bland annat baserar sin verksamhet på användande
              av svart arbetskraft. Många av dem som arbetar i de oseriösa företagen
              är invandrare, i vissa fall asylsökande, som utsätts för något
              som närmast kan liknas vid människohandel.
            </seg>
            <seg n="ce8e3e4c">
              Under dessa tio år verkar det inte ha hänt så mycket trots att
              Skatteverket, Åklagarmyndigheten och de fackliga organisationerna
              är överens om att det är ett stort problem och att det är svårt
              att komma åt fusket.
            </seg>
            <seg n="afc2d0de">
              Bakom skattefusket står oseriösa företag som i många fall styrs
              av kriminella nätverk. De dumpar löner och anbud och betalar varken
              skatt eller arbetsgivaravgifter.
            </seg>
            <seg n="437c6127">
              De svarta städbolagens kunder är ofta stora offentliga myndigheter,
              institutioner och till och med fackföreningar och Regeringskansliet,
              vilket naturligtvis inte gör saken särskilt mycket bättre. De
              vinner, och har vunnit, upphandlingar genom låga anbud. I många
              fall har de varit hälften så höga som seriösa konkurrenters. Seriösa
              företag kan inte konkurrera med de här låga anbuden.
            </seg>
            <seg n="8a2c76f3">
              Många av de här fifflande företagen betalar skatt och har ordning
              på vissa delar av sitt företag för att hålla uppe en vit fasad.
              Övriga anställda finns hos underentreprenörer. Om man använder
              sig av fiktiva underentreprenörer och luftfakturor kommer man
              undan både moms och arbetsgivaravgifter. Det handlar ofta om en
              lång kedja av under-, under- och underentreprenörer för att förvilla
              och dölja de verkliga förhållandena. Det handlar om falska fakturor,
              oredovisad moms och stora utlandskonton. Seriösa företagare, arbetstagare
              och skattebetalare har alla förlorat på detta.
            </seg>
            <seg n="945c9c71">
              Herr talman! Det är stora belopp som undanhålls samhället varje
              år. Skatteverkets egna beräkningar är på 133 miljarder kronor
              varav 60 miljarder kan hänföras till svartarbete. Vi vet att när
              man inte gör rätt för sig får man antingen minska kvaliteten och
              omfattningen på servicen eller betala högre skatt.
            </seg>
            <seg n="301a30e4">
              Vi borde vara överens om att det är viktigt att ge de skötsamma
              företagen bättre förutsättningar att överleva, Anders Borg. Då
              tror jag att det behövs betydligare hårdare kontroll av fuskarna.
              Min fråga kvarstår: Hur ska vi bära oss åt?
            </seg>
          </u>
          <note type="speaker" n="883d3c63">
            Anf. 90 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-616a684fa1940be0-5" n="981fed87">
            <seg n="7c4e181f">
              Herr talman! Tack, finansministern, för svaret! Dock är det väldigt
              knapphändigt. Jag har speciellt ställt frågorna, herr talman,
              som handlar om taxinäringen och taxibranschen och det omfattande
              arbete som Skatteverket har gjort i projektform för att beivra
              skattefusk och skatteundandragande.
            </seg>
            <seg n="b655709f">
              Nu skriver Anders Borg att regeringen har vidtagit ett antal
              åtgärder för att motverka detta. Han skriver vidare att man har
              agerat kraftfullt och infört fler och bättre verktyg för kontroll.
            </seg>
            <seg n="a0628caf">
              Min fråga är väldigt konkret. Är Anders Borg beredd att ta initiativ
              till att man får så kallade redovisnings- eller tömningscentraler
              för taxibranschen? Det är en mycket konkret fråga. Den kan man
              ju svara ja eller nej på om man så vill, eller så kan man skriva
              som Anders Borg gör att man agerar kraftfullt och har många verktyg
              och så vidare. Men jag vill ha svar på den frågan, för det är
              den frågan som hela taxibranschen och Transportarbetareförbundet
              ställer.
            </seg>
            <seg n="96676c3f">
              Regeringen har tidigare sagt nej till obligatoriska redovisningscentraler
              trots att både fack och arbetsgivare är överens om det här och
              trots att två statliga utredningar har förordat ett införande.
            </seg>
            <seg n="0f711f81">
              På en tidigare ställd skriftlig fråga till infrastrukturminister
              Torstensson fick jag ett svar där det visade sig att hon tydligen,
              enligt bransch och fack, är helt felinformerad. Parterna är helt
              överens om att det finns en överetablering i näringen, och den
              möjliggör att många företag inte redovisar sina inkomster på ett
              korrekt sätt. Parterna är också riktigt överens om att det här
              är lätt att ordna eftersom 80 procent av alla förare redan i dag
              är med i beställningscentraler. Men det finns ett antal friåkare
              som man är bekymrad över. Det är därför jag ställer en sådan här
              konkret fråga, och det är riktigt roligt, Anders Borg, att få
              ställa en konkret fråga till finansministern. Men då vill jag
              inte ha ett luddigt svar.
            </seg>
            <seg n="3f7bd028">
              Är regeringen beredd att göra detta? Alla inblandade är överens
              om ett mycket enkelt sätt att stoppa skattefusk och att på ett
              bättre sätt renodla en näring så att de som är seriösa kan fortsätta
              att vara det och utsätts för en sund konkurrens.
            </seg>
            <seg n="9d77c1fc">
              Varför inte svara på frågan? Det här är ett enkelt verktyg som
              man anvisar. Det är ett enkelt beslut för regeringen att gå in
              på det här. Ett konkret förslag finns ju framme om vem som skulle
              handha det hela och på vilket sätt, och man står från branschens
              sida och säger: Snälla regeringen, ge oss den här möjligheten!
              Man står från Skatteverkets sida och säger att det här vore jättebra.
              Då kan vi få in lite mer skatteintäkter och få bort fuskarna och
              också se till att det finns en sund konkurrens.
            </seg>
            <seg n="7b49f08e">
              Därför ställde jag den konkreta frågan, Anders Borg. Är regeringen
              beredd att införa obligatoriska taxametertömningar till godkända
              redovisningscentraler? Är Anders Borg beredd att ställa upp på
              det kravet?
            </seg>
          </u>
          <note type="speaker" n="dc10c65f">
            Anf. 91 JÖRGEN JOHANSSON (c):
          </note>
          <u who="unknown" xml:id="i-c4b40518ebd77ebd-0" n="0b05e363">
            <seg n="c83a3110">
              Herr talman! Det är intressant att följa den intensitet som socialdemokraterna
              har i interpellationsdebatten i dag. Lika intressant är det att
              följa den kanonad av åsikter om svartjobb som oppositionen levererar
              på område efter område från tid till annan. Den berättigade frågan
              är hur det kunde bli så som det har blivit. I debatten lyfts ofta
              byggbranschen fram tillsammans med kontantbranscherna och nu i
              dag taxisektorn och städbranschen. Slagorden om kontrollåtgärder,
              polisiära åtgärder och liknande haglar. De åtgärder som regeringen
              har vidtagit viftas bort med kommentaren: Det är alltför lite.
            </seg>
            <seg n="8fcf6ecd">
              Skatteverket har ju redovisat en skatteskala där man säger att
              133 miljarder undgår beskattning. Man kan då fråga sig hur det
              har sett ut i det gångna tidsperspektivet. Enligt Skatteverkets
              bedömningar var skattefelet 1998 under den socialdemokratiska
              regeringen mellan 80 och 90 miljarder kronor, vilket motsvarade
              5 procent av bruttonationalprodukten. År 2002 gjordes den andra
              mätningen, också då under s-regeringen. Då var det 100120 miljarder,
              vilket också motsvarade 5 procent av bruttonationalprodukten.
              År 2007 var det som sagt 133 miljarder som också motsvarar 5 procent
              av bnp.
            </seg>
            <seg n="c57cad0c">
              Ser vi det här i ett nordiskt perspektiv beräknar man att skattefelet
              utgör någonstans mellan 2 ½ och 6 procent av bnp. Sverige ligger
              alltså högt i ett nordiskt perspektiv med sina 5 procent. Jag
              pratar alltså om det nordiska perspektivet, och det är väl värt
              att notera.
            </seg>
            <seg n="57711592">
              Jag vill återigen klart betona att svartjobb inte är en ny företeelse.
              Grunden enligt min mening är en långvarig söndring i synen på
              skatter i detta land. Ett stort ansvar åvilar därför den regering
              som till stor del har haft makten under de senaste decennierna.
              Socialdemokraterna, om vi ska prata klarspråk, har i det här sammanhanget
              ett osedvanligt stort ansvar för de förhållanden vi har i dag.
              Därför förvånar det mig att man för debatten som man gör och att
              man använder de ordvändningar som man gör i sina reservationer
              och särskilda yttranden men också här i interpellationerna. Det
              är dubbelmoral, som jag ser det.
            </seg>
            <seg n="a7edc786">
              Vi kan vara överens om att svartjobb är oacceptabelt. Ska vi
              kunna finansiera vår gemensamma välfärd måste vi alla dra vårt
              strå till stacken. De jobb som i dag sker svart motsvarar 66 000
              helårsarbeten enligt Skatteverket. I och med att ca 800 000 människor
              ägnar sig åt svartjobb är det en utbredd företeelse som vi gemensamt
              måste lösa. Det här är till stor del en fråga om att ändra attityder.
              Därför tycker jag att det är lämpligt att ha ett ödmjukt angreppssätt
              till den här företeelsen. Låt oss gemensamt arbeta för att få
              bort de här svartjobben så att vi får mer pengar till vår välfärd!
            </seg>
          </u>
          <note n="56ceeef7">
            Anf. 92 GUNNAR ANDRÉN (fp):
          </note>
          <u who="unknown" xml:id="i-1e53068ccd7d64b3-0" n="0b05e363">
            <seg n="a1f3da19">
              Herr talman! Den förutvarande ordföranden i skatteutskottet socialdemokraten
              Arne Kjörnsberg från Göteborg frågade vid något tillfälle när
              jag skulle klippa mig. Jag är kanske inte känd för att göra det
              så väldigt ofta, men han erinrade mig om att jag absolut borde
              ta ett kvitto på att jag hade gjort det.
            </seg>
            <seg n="edf3c7a3">
              Jag tycker att det var ett klokt råd, för detta är någonting
              som vi själva kan påverka. Som Jörgen Johansson också var inne
              på kan vi se till att hålla moralen uppe i de branscher där den
              är så väldigt dålig och där bristen på att till exempel ta kvitto
              på vad man har lagt ut är en del av det moraliska haveri som Jörgen
              Johansson beskrev så vältaligt.
            </seg>
            <seg n="d0562fc3">
              Det är klart att Skatteverket har en viktig funktion. Men man
              måste också säga att vi alla har ett personligt ansvar för att
              avstå från att göra de köp som vi kanske ibland frestas att göra.
              Vi har också ett ansvar att se till att de andra organisationer
              som arbetar inom dessa branscher, både från facket och det har
              varit en hel del hål på den sidan också och från branschorganisationerna
              ser till att göra sådana överenskommelser att man blir av med
              den osunda konkurrens som driver fram den här typen av verksamhet.
            </seg>
            <seg n="1bac192b">
              Jag tycker, herr talman, att ska man titta på en sådan bransch
              som har gjort ett bra jobb under senare år ska man titta på restaurangbranschen
              och Sveriges Hotell- och Restaurangföretagare med Mats Hulth,
              socialdemokrat, och Ulf Adelsohn i ledningen, som ser till att
              försöka få bort den osunda konkurrensen. Jag tror att det är framför
              allt den osunda konkurrensen som är besvärlig.
            </seg>
            <seg n="38d3ec8b">
              Jag har många gånger sagt att det i den här frågan egentligen
              inte bör föreligga någon oenighet mellan företrädare som representerar
              olika partier i skatteutskottet. Jag tror i grunden inte att det
              gör det heller. Vi har ett gemensamt intresse här.
            </seg>
            <seg n="5f72ba4f">
              Vad som har skett under senare år är att framför allt datatekniken
              har frigjort resurser till Skatteverket som kan användas till
              arbete med andra och svårare frågor än man har arbetat med tidigare,
              då framför allt granskning av persondeklarationer tog väldigt
              mycket tid. Den här nya formen av skattjakt, för att använda ett
              lite speciellt ord, kan då inriktas på de mycket stora summor
              pengar som har placerats utomlands och som har förblivit obeskattade
              vilket också har bidragit till ojämlikhet i vårt land. Är det
              någonting som bidrar till ojämlikhet är det nämligen just det
              att vissa avstår från att inordna sig under de system som vi beslutar
              om.
            </seg>
            <seg n="f635eb0c">
              Skatteverket har för några år sedan beräknat att undandragandet
              av skatt är 133 miljarder. Mot det ska man också säga att Skatteverket
              med de medel man har till sitt förfogande gör debiteringar som
              till ungefär 99 procent kommer in. Det är alltså bara en enda
              procent av vad man debiterar som inte kommer in. När vi från skatteutskottet
              var på besök häromdagen vid Skatteverket i Solna fick vi klart
              för oss att det var ungefär samma procentsats där framöver.
            </seg>
            <seg n="de72e1e9">
              Jag tror för min del att om det är någonting som svenska folket
              inte vill vara är det skattefifflare. Därför är det så viktigt
              att branscherna ser till att man slipper vara skattefifflare.
              Gunnar Myrdal sade en gång att svenska folket hade blivit ett
              folk av fifflare. Jag tror inte, herr talman, att svenska folket
              vill vara fifflare. Jag tror att man vill betala rätt skatt, men
              jag tror att man ibland inte riktigt känner att man har råd att
              göra detta.
            </seg>
          </u>
          <note type="speaker" n="3c0baaa5">
            Anf. 93 LARS JOHANSSON (s):
          </note>
          <u who="lars_johansson_1a1a7d" xml:id="i-db808bd6ef222503-3" n="1b4db321">
            <seg n="572659da">
              Herr talman! Jag begärde ordet med anledning av Jörgen Johanssons
              inlägg om att vi socialdemokrater har en vokabulär som inte riktigt
              passar in det tycker Jörgen Johansson i diskussionen om vad man
              ska göra för att komma åt skatteflykt, skattefusk med mera.
            </seg>
            <seg n="95c28be1">
              Jag vill gärna säga att vi har en väldigt seriös inställning
              till de här frågorna, och vi är medvetna om att det i hög grad
              handlar om värderingar i samhället kring varför man ägnar sig
              åt skattefusk och att det är viktigt att man gemensamt från samhället
              och från olika politiska partier har en tydlig hållning i detta.
            </seg>
            <seg n="57b57f86">
              Men jag vill också påminna om att vi förra året presenterade
              ett åttapunktsprogram mot skatteflykt och skattefusk. Det har
              tyvärr inte anammats av regeringen i någon större omfattning.
              Bland annat när det gäller personalliggarfrågan tillsatte man
              en utredning förra hösten som kanske ska bli klar i år. Det går
              alltså väldigt långsamt. Jag kan notera det måste också Jörgen
              Johansson ha kunnat notera härom dagen när vi besökte Skatteverket
              att Skatteverket är drabbat av väldigt hårda besparingsbeting.
              Under tre år reduceras antalet anställda vid Skatteverket med
              1 500 personer, och man har faktiskt underskott i sin verksamhet,
              vilket jag inte tycker att ett skatteverk ska ha. Det kan man
              ha något år, men det ska inte vara så att man återkommande, år
              efter år, har underskott och måste leva på kredit för att kunna
              behålla den personal man till nöds kan behålla.
            </seg>
            <seg n="68124d2d">
              Skatteverkets chef har också uttryckt att man nu är väldigt nära
              gränsen för att kunna göra de viktiga prioriteringar som vi just
              nu diskuterar, nämligen i skattefuskfrågorna och när det gäller
              skatteundandrag, och även hur man ska rekrytera nytt folk som
              kan vara duktiga skatteexperter som också kan möta alla de personer
              som jobbar som konsulter för människor som vill göra olika former
              av skatteundandrag. Det är en komplicerad materia, och även staten
              via Skatteverket måste tillse att man har de bästa skattejuristerna
              som klarar att matcha dem som finns ute i samhället för att ge
              råd till sådana som vill hålla sig undan på olika sätt.
            </seg>
            <seg n="ff8d2f75">
              Det är en viktig frågeställning som Jörgen Johansson tar upp,
              men jag tycker inte att man ska tolka våra inlägg som att vi inte
              är seriösa eller att vi överdriver. Vi är oroade över den här
              utvecklingen.
            </seg>
            <seg n="6b17b701">
              Jag kan samtidigt erkänna att det som sker inom Norden, det nordiska
              samarbetet när det gäller att komma till rätta med de olika skatteparadisen,
              är oerhört positivt. Det var ett arbete som startade under den
              socialdemokratiska regeringsperioden och som sedan har fortsatt.
            </seg>
            <seg n="51db2bd9">
              Det finns alltså gemensamma beröringspunkter, men vi tycker faktiskt
              att man nu skulle ha lite högre fart i de här frågorna från regeringens
              sida, i synnerhet när olika branscher pekar väldigt tydligt på
              att det pågår en illojal konkurrens och att branschorganisationerna
              tillsammans med de fackliga organisationerna redovisar förslag
              på hur man ska kunna komma till rätta med detta.
            </seg>
            <seg n="cf7ac2d4">
              Sedan har vi en annan jättestor fråga nu, som jag tror att alla
              här i kammaren också har kunnat notera, nämligen att vi i allt
              större utsträckning kan se kopplingar till olika Bandidosgrupper,
              maffiagäng och så vidare som kopplas in i olika delar av näringslivet
              och den ekonomiska brottslighet som är kopplad till detta och
              som får en allt större utbredning i samhället, inte bara i Sverige
              utan också i andra länder. Det är alltså väldigt viktigt att samhället
              och staten via sina olika organ agerar kraftfullt i de här frågorna
              så att vi inte skapar utrymme för de här grupperna i framtiden.
            </seg>
          </u>
          <note type="speaker" n="8e528c7d">
            Anf. 94 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-21" n="ea8152a4">
            <seg n="7099c882">
              Herr talman! Det är bara att välkomna att vi i Sveriges riksdag
              även en lite sen kväll kan ha en engagerad debatt om skattefusk
              och skatteundandragande. Det är av stor betydelse om vi skulle
              kunna bevara låga skatter, väl fungerande konkurrens och ett starkt
              välfärdssamhälle.
            </seg>
            <seg n="2eff57b0">
              Skattefusk måste bekämpas. Den här regeringen har lagt fram omfattande
              och tunga förslag när det gäller att minska skattefusket och skatteundandragandet.
              I flera fall har vi också haft ett brett stöd i riksdagen för
              detta, inte minst från Socialdemokraterna. Jag tänker då naturligtvis
              på de förändringar som har gjorts när det gäller räntesnurror
              och förändringen av handelsbolag på fastighetssidan med Pandoras
              ask. Vi har också vidtagit särskilda åtgärder för att säkra skatten
              på pensionstillgångar, och vi har slutfört ett antal av de projekt
              som fanns från den tidigare socialdemokratiska regeringen kring
              personalliggare, omvänd momsföring och kassakrav.
            </seg>
            <seg n="d2e583c8">
              Därtill har vi också vidtagit en väldigt viktig åtgärd, och det
              är att vi i dag har ränta på uppskoven så att vi kan säkra att
              en del av de skatteintäkter som annars med den EU-lagstiftning
              vi har skulle riskera att försvinna från Sverige. Det är en mycket
              allvarlig risk med den typen av uppskov.
            </seg>
            <seg n="248fb009">
              Vi har också varit starkt pådrivande i EU-samarbetet kring skatteparadisen.
              Där ska man dock säga att det väl egentligen inte är förrän den
              gode Barack Obama lade riktig tyngd och kraft i detta som vi har
              sett några egentliga framsteg. Sverige har, som Lars Johansson
              påpekar, gjort framsteg inom det nordiska samarbetet beträffande
              ett antal av de här skatteparadisen. Nu får man hoppas att det
              tryck vi får från USA på en lång rad ska vi säga vita, grå och
              allt mörkare skatteregelverk kommer att ha en stor betydelse.
              Det gäller naturligtvis även de europeiska. Vi har ett antal sådana.
              För svensk del är det naturligtvis kanske i första hand Schweiz
              som är en stor post i det sammanhanget.
            </seg>
            <seg n="23e4a972">
              Regeringen har också lagt fram en lång rad åtgärder för att minska
              skälen och drivkrafterna till skattefusk. Jag tänker naturligtvis
              på jobbavdraget, som minskat klyftan mellan att arbeta och att
              inte arbeta och som framför allt därmed gör att fler vill vara
              i den vita sektorn. Vi har sänkt arbetsgivaravgifterna särskilt
              för ungdomar, som ju ofta har varit en grupp som haft en tendens
              att röra sig ut mot de grå tassemarkerna. Vi har hushållsavdraget.
            </seg>
            <seg n="cce23f81">
              Nu tar interpellanterna upp städ- och taxibranscherna. Jag kan
              bara dela det engagemang de visar, därför att det där också, som
              påpekats av bland annat Lars Johansson, finns kopplingar till
              ekonomisk brottslighet.
            </seg>
            <seg n="5eb278a4">
              Där har regeringen fått ett omfattande arbete från Skatteverket.
              Den så kallade svartjobbsutredningens slutrapport redovisades
              här den 7 april, om jag inte missminner mig. Det arbetet har under
              2007 och 2008 bedrivits med betydande framgång och ska naturligtvis
              fortsätta nu under de närmaste åren. I slutrapporten har man lagt
              fram en lång rad olika förslag som vi nu har anledning att titta
              igenom för att se vad vi kan göra, naturligtvis såväl för städbranschen
              som för taxinäringen.
            </seg>
            <seg n="5a0a2639">
              Det vi vill ha är naturligtvis goda skatter som finansierar en
              bra välfärd som gör att människor känner att systemet har en sådan
              legitimitet att de vill bidra och vill betala sina skatter. Vidare
              handlar det om att kunna ha så låga skatter att svensk ekonomi
              är konkurrenskraftig.
            </seg>
            <seg n="a8ff6b90">
              Därför är det bara att välkomna det stöd, i de fall vi haft det,
              från oppositionen för det mycket omfattande arbete mot skattefusk
              och skatteundandragande som bedrivits. Låt oss fortsätta i den
              andan! Jag tycker att det ligger mycket i det som Gunnar Andrén
              säger och som Jörgen Johansson framhåller, nämligen att det här
              är frågor där vi i grund och botten har ett gemensamt ansvar och
              ett gemensamt arbete.
            </seg>
          </u>
          <note type="speaker" n="bff9d2c4">
            Anf. 95 BIRGITTA ERIKSSON (s):
          </note>
          <u who="birgitta_eriksson_3d9705" xml:id="i-6e423598ec44cc2f-1" n="ae2c6392">
            <seg n="577a466b">
              Herr talman! Anledningen till att jag efterlyser åtgärder i städbranschen
              är naturligtvis att den branschen har en väldigt lång historia
              med nämnda typer av problem. Städbranschen tillhör sannolikt de
              värst utsatta branscherna. Det konstaterades redan i branschutredningen
              i fråga. Men efter det blev inte mycket gjort.
            </seg>
            <seg n="e70114c9">
              Jörgen Johansson menar att vi har ett stort ansvar. Ja, vi som
              socialdemokrater har ett stort ansvar, och också ni som allians
              har ett stort ansvar. Jag vill upplysa Jörgen Johansson om att
              vi i budgetpropositionen 2005 och i vårpropositionen 2006 hade
              förslag om ett stort antal åtgärder mot skattefusk, något som
              jag inte sett så mycket av sedan den nya regeringen tog över.
            </seg>
            <seg n="2b13dd3f">
              Vi har i alla fall uttryckt en klar vilja. Men det är naturligtvis
              glädjande att Anders Borg och även övriga talare är överens om
              att nämnda företeelser måste bekämpas. Hur det sedan ska göras
              har vi inte riktigt samma uppfattning om. Kanske tycker vi att
              det krävs fler åtgärder och andra åtgärder än de åtgärder som
              regeringen har presenterat.
            </seg>
            <seg n="dea81981">
              Jag undrar också varför det har gjorts så lite just inom städbranschen.
              Den frågan kan diskuteras. Många i städbranschen jobbar i oseriösa
              företag. Invandrare och papperslösa jobbar under väldigt osjysta
              anställningsvillkor dumpade löner, långa arbetstider, inga raster
              och så vidare. Allt sådant har vi naturligtvis också tagit del
              av i medierna.
            </seg>
            <seg n="1778703e">
              Herr talman! Kanske har det hela att göra med att det handlar
              om problem som främst berör kvinnor och invandrare. Det bekymrar
              mig att området blir lite lättprioriterat. 85 procent av dem som
              jobbar i städbranschen är invandrare. Organisationsgraden är låg
              eller bristfällig. Många papperslösa jobbar utan att ha en aning
              om vilka rättigheter de har. Tyvärr jobbar de ofta åt ohederliga
              landsmän. Man kan nästan tala om ett proletariat i den gamla betydelsen,
              alltså att lågavlönade exploateras hänsynslöst och behandlas mycket
              illa. Detta är bekymmersamt.
            </seg>
            <seg n="ee3de1b7">
              Jag kan, som tidigare sagts, konstatera att man i byggbranschen
              som präglas av män och starka koalitioner både från arbetsgivares
              och från arbetstagares sida på kort tid har fått fram ett stort
              antal åtgärdsförslag. Det skulle glädja mig om vi kunde ta fram
              ett motsvarande åtgärdsprogram för städbranschen och andra kvinnodominerade
              branscher.
            </seg>
            <seg n="85e68190">
              Den svarta städningen blir inte vit av sig själv. Jag tror inte
              att regeringens skattesänkningar och avdrag kommer att lösa de
              här problemen. Jag tror nämligen inte att man kan skattesubventionera
              bort svartjobben. Men vi verkar vara överens om att i bakgrunden
              finns en grov organiserad brottslighet med yrkeskriminella. Dessa
              är, tror jag, helt opåverkade av era skattesänkningar och avdrag.
            </seg>
            <seg n="f1d3424a">
              Min fråga kvarstår: Vad har man från regeringens och finansministerns
              sida för satsningar när det gäller städbranschen, som jag tycker
              är ett väldigt viktigt område?
            </seg>
          </u>
          <note type="speaker" n="0ea2f423">
            Anf. 96 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-616a684fa1940be0-6" n="981fed87">
            <seg n="0727a5d9">
              Herr talman! Jag har en mycket konkret fråga till finansminister
              Anders Borg om regeringens beredskap utifrån de beskrivningar,
              önskemål och krav som taxibranschen har tillsammans med de anställda
              i Transportfacket.
            </seg>
            <seg n="30fbe442">
              Det handlar om att överföring mellan taxibilar och beställningscentralens
              datorer automatiskt via radiolänk inte kräver någon komplicerad
              administration eller ny teknik. Det där finns redan.
            </seg>
            <seg n="5155d589">
              Beställningscentralernas datorer är redan i dag likställda med
              de redovisnings- och tömningscentraler som det ställs krav på
              att alla taxibilar ansluts till. Också detta finns alltså redan.
            </seg>
            <seg n="5da4b714">
              1520 procent så kallade friåkare förstör konkurrensmöjligheterna
              för de seriösa företagen. Är det så detta är en mycket konkret
              fråga till finansministern att Anders Borg inte kan frågan eller
              att han vet för lite i frågan? I så fall vore det väl hedervärt
              att säga: Jag kan för lite just nu om det här. Jag ber om ursäkt,
              men jag återkommer.
            </seg>
            <seg n="8ea31e9b">
              Prata inte runt här! Det är en konkret fråga som ställs här i
              kammaren. Om Anders Borg kan frågan låt oss då gå in i en diskussion
              om hur det skulle kunna fungera!
            </seg>
            <seg n="e9483bec">
              Det handlar om att Skatteverket kan agera tillsynsmyndighet.
              Man har ju haft riksprojekt i sammanhanget. Man har fångat upp
              väldigt många fuskare. Från branschens sida vill man ha fler kontrollmöjligheter.
              Med tanke på att regering och riksdag inför kassaregister inom
              handeln är det väl naturligt att Skatteverket blir den myndighet
              som ansvarar för tillsyn och för kvalitetssäkring av taxiväxlarnas
              redovisningscentraler. Det där ligger ju så att säga klart.
            </seg>
            <seg n="d7631b9e">
              Det handlar alltså om en via tekniken på området aktiv tillsynsmyndighet
              som snabbt kan upptäcka orimliga samband mellan körsträckor och
              redovisade inkomster. Man kan använda detta mer som en grund för
              avancerad kontroll och för lagföring när sådan behövs.
            </seg>
            <seg n="7f51cfa9">
              Ett system med obligatoriska redovisningscentraler kommer, säger
              man, att öka våra samhälleliga skatteintäkter, Anders Borg, och
              då med betydligt större belopp än vad kostnaderna skulle uppgå
              till. Allting är, för att använda slarvig svenska, riggat för
              detta, Anders Borg.
            </seg>
            <seg n="fbe621bb">
              Nu säger man: Vi har allting klart. Vi är överens. Vi vet vad
              vi vill. Vi är rädda om vår bransch. Slå ut de oseriösa! Det ber
              man alltså om.
            </seg>
            <seg n="0adeb68c">
              Vi kan också prata om en massa andra saker. Men jag vill ha svar
              på min fråga. Jag har skrivit interpellationen därför att jag,
              precis som Taxiförbundets förbundsdirektör Thomas Winskog eller
              som Transportfackets Clas Linder, är så säker på att det är fråga
              om en lösning, om något som så snart som möjligt bör införas.
              Prata inte om att vara kraftfull eller effektiv, utan lyssna på
              vad näringen säger och svara på frågan, Anders Borg!
            </seg>
          </u>
          <note type="speaker" n="832de62e">
            Anf. 97 JÖRGEN JOHANSSON (c):
          </note>
          <u who="unknown" xml:id="i-7cc6ceb034797b54-0" n="0b05e363">
            <seg n="70211efd">
              Herr talman! Givetvis har förändringarna inom städbranschen bidragit
              till en ny syn på de svarta jobben inom branschen.
            </seg>
            <seg n="cb8660aa">
              Vad jag reagerar på är det som uttrycks i interpellationen: Det
              är naivt att tro att den här typen av företagare skulle sluta
              med sin affärsidé genom sänkta skatter.
            </seg>
            <seg n="4007d954">
              Kommentaren visar en människosyn som inte är acceptabel, som
              jag ser det. Om vi tror på människan och på förändrade attityder
              måste vi ha ett mer ödmjukt angreppssätt, annars kommer vi aldrig
              att lyckas.
            </seg>
            <seg n="39e96c21">
              Lars Johansson säger att Socialdemokraterna presenterade ett
              åttapunktsprogram. Jag är helt övertygad om att det finns många
              bra saker i det programmet. Jag har för mig att en sak är oanmälda
              besök, helt i enlighet med de krav som byggbranschen har framställt.
            </seg>
            <seg n="68ff4203">
              Vi vet att regeringen och framför allt Finansdepartementet har
              haft en hård belastning och inte hunnit med en hel del frågor.
              Just de oanmälda besöken har ju även vi från allianspartierna
              bejakat i skatteutskottet, och vi har även försökt få fram att
              man skulle kunna börja med byggbranschen och gå vidare. Till det
              säger Skatteverket: Nej, det är inte lämpligt att arbeta på det
              viset.
            </seg>
            <seg n="ba0dfc87">
              Där pågår en diskussion. Jag har själv i ett antal debatter fört
              fram situationen inom skrotbranschen. Även där finns det förslag
              hos Finansdepartementet. Det tar, som sagt, tid att ta fram och
              bereda detta.
            </seg>
            <seg n="5fb663c5">
              Finansministern tog upp frågorna om räntesnurrorna och Pandoras
              ask. Det är frågor som faktiskt påtalades och som det var en livlig
              debatt om under den förra valperioden, men ingenting hände. Där
              pratar vi om enorma belopp.
            </seg>
            <seg n="a556dfce">
              Herr talman! Jag ska avslutningsvis säga något positivt.
            </seg>
            <seg n="bda65307">
              När vi var på Skatteverket fick vi redovisat att aldrig förr
              har så många betalat inkomstskatt som i dag. Dessutom får statskassan
              in 99,5 procent av de debiterade skatterna. Det är ändå något
              positivt.
            </seg>
          </u>
          <note type="speaker" n="a47de307">
            Anf. 98 LARS JOHANSSON (s):
          </note>
          <u who="lars_johansson_1a1a7d" xml:id="i-db808bd6ef222503-4" n="1b4db321">
            <seg n="40033aa0">
              Herr talman! Det är bra, Jörgen Johansson, att vi kan ha en gemensam
              syn på betydelsen av att de åtgärder som bland annat oppositionen
              har föreslagit kan komma till verklig användning. Jag menar att
              en hel del av det som vi har föreslagit finns kvar att realisera
              på olika sätt.
            </seg>
            <seg n="b5f20055">
              Finansministern tog upp frågan om skatteflykten och skatteparadisen,
              en fråga där president Obama har betytt en hel del. Jag vill gärna
              fortsätta den diskussionen.
            </seg>
            <seg n="db9f3331">
              Sverige är ju ordförande i EU under andra halvan av 2009. Då
              finns det ju alla möjligheter att agera kraftfullt och ta upp
              frågan om hur man ska kunna arbeta vidare med att komma till rätta
              med skatteparadisen. Som ordförandeland kan man ju till exempel
              agera när det gäller att inrätta en särskild finansiell tillsynsmyndighet.
              I den finansiella krisen hamnar en del människor i ekonomiska
              trångmål och försöker komma undan skatt för att på det viset klara
              sig bättre. Då krävs ytterligare insatser för att kunna hålla
              tillbaka den typen av aktiviteter. En tillsynsmyndighet är då
              en fråga som kan drivas under det svenska ordförandeskapet.
            </seg>
            <seg n="c103b6a8">
              Jag vill därför fråga finansministern om det under ordförandeskapet
              kommer att tas olika initiativ det här var ett exempel, men det
              finns fler för att komma till rätta med skatteparadisen. Där kan
              Sverige faktiskt ha en ledande roll i Europa och möta president
              Obama i hans kamp mot skatteparadisen.
            </seg>
          </u>
          <note type="speaker" n="ef8165dd">
            Anf. 99 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-22" n="ea8152a4">
            <seg n="4cf2af70">
              Herr talman! Låt mig understryka vilken vikt vi från regeringens
              sida fäster vid den här frågan. Den svartjobbsgranskning som har
              avrapporterats i början av april visar att resultaten av det arbete
              som har gjorts under 2007 och 2008 har varit tydliga. Det är 2,5
              miljarder ytterligare i skatteintäkter. Det är 360 år i fängelse,
              660 år med näringsförbud och 1 200 brottsanmälningar som det förstärkta
              arbetet från Skatteverket har givit. Det ska naturligtvis fortsätta
              under 2009 och fram till 2012.
            </seg>
            <seg n="37a9ffa0">
              Vi har projektet skatta.se som är av central betydelse för att
              vi ska kunna underlätta för företagen att få hjälp med sin löneredovisning
              och samtidigt underlätta skattebetalningarna.
            </seg>
            <seg n="48e059dd">
              Vi har frågan om de oannonserade arbetsplatsbesöken och personalliggarna.
              Vi har tillsatt en särskild utredare, Lars Korsell, som ska återredovisa
              till september. Vi har hittills sett att det kan handla om ett
              betydande antal jobb 4 000 som man bedömer har gått från svart
              till vit sektor. Preliminärskattebetalningarna är upp mot 570
              miljoner högre.
            </seg>
            <seg n="96d4723f">
              Vi ska utvärdera och pröva hur lagstiftningen har fungerat bland
              annat med inriktning på att se om man kan vidga den krets av näringar
              som omfattas.
            </seg>
            <seg n="e050eb74">
              Vi har alltså fått en bred redovisning från svartjobbsgranskningen
              med en uppsättning förslag. Vi har dessutom en särskild utredare
              som ser över frågeställningarna och ska utvärdera och pröva utvidgningen.
            </seg>
            <seg n="c932785e">
              Det betyder att man med all tydlighet kan säga att regeringen
              tar frågorna på allvar och aktivt driver dem vidare.
            </seg>
            <seg n="353e31bf">
              Jag kan naturligtvis känna stor sympati för resonemangen om taxibransch
              och städbransch. Låt mig ta städbranschen som exempel. Det är
              ett mycket vanligt ingångsjobb i Sverige för unga människor att
              man jobbar inom städ, disk och olika typer av lokalvård. Jag ägnade
              själv en betydande del av min studietid i olika hotell och restauranger
              och i kök där jag städade och diskade. Det är en verksamhet som
              ofta fungerar väl och som innebär att man har ett arbete som är
              trivsamt och bra. Men det finns en betydande svart verksamhet.
              Det finns ett betydande utnyttjande av människor, både ungdomar
              och invandrare, som naturligtvis är mycket allvarligt. Svartjobbsgranskningen
              visar också att detta är en av de branscher där problemen är mer
              betydande.
            </seg>
            <seg n="8de46ef3">
              Det är bra att man från hotell- och restaurangfacket och från
              hotell- och restaurangarbetsgivarna är angelägna om att jobba
              med detta. Det kan inte vara så att vi erbjuder människor att
              ha sin första arbetsplats, när de lämnar gymnasieskolan, i en
              bransch som präglas av att man inte har ordning och reda, att
              man inte har kollektivavtal och att man inte betalar sina skatter.
            </seg>
            <seg n="d7afd576">
              Därför är den här breda uppsättningen av åtgärder viktig.
            </seg>
            <seg n="f0bd0537">
              Problemet är inte bara svenskt. Jag vill gärna för Lars Johansson
              understryka att den här frågan kommer att vara prioriterad under
              det svenska ordförandeskapet. Den är långt ifrån okomplicerad.
              Det tror jag att Lars Johansson är väl medveten om. Det handlar
              ju inte bara om de rena skatteparadisen. Det handlar också om
              ett skatteundandragande där ett antal europeiska länder tyvärr
              har haft en attityd till kontroll och noggrannhet som inte överensstämmer
              med den som vi traditionellt har i Sverige, Tyskland eller Norden.
              Det gör att arbetet är komplicerat.
            </seg>
            <seg n="e34d8092">
              I våra prioriteringar inför ordförandeskapet ligger arbetet med
              skatteparadisen som en av de centrala frågeställningarna på skatteområdet.
              Det kan jag försäkra Lars Johansson.
            </seg>
          </u>
          <note type="speaker" n="1b919b08">
            Anf. 100 BIRGITTA ERIKSSON (s):
          </note>
          <u who="birgitta_eriksson_3d9705" xml:id="i-6e423598ec44cc2f-2" n="ae2c6392">
            <seg n="dc021d3e">
              Herr talman! Den svarta verksamheten i städbranschen slår ju
              väldigt hårt mot de ärliga och seriösa företagarna som förlorar
              upphandlingar i stark illojal konkurrens.
            </seg>
            <seg n="12da7951">
              Vi vill att de seriösa företagen i städbranschen ska kunna överleva.
              De erbjuder sjysta arbetsvillkor. De erbjuder en god arbetsmiljö
              för personer som kanske inte har samma möjligheter som andra att
              veta vilka rättigheter man har. Det var finansministern också
              inne på.
            </seg>
            <seg n="8508e7db">
              De åtgärder som man skulle kunna fundera på och som vi har lagt
              fram förslag om från Socialdemokraterna är ju att Skatteverket
              måste ha förutsättningar för en effektiv brottsbekämpning. Vi
              vet att ekobrotten är arbetskrävande.
            </seg>
            <seg n="783f6434">
              Att låta arbetsgivaren varje månad redovisa in till Skatteverket
              den skatt man betalar per anställd i stället för en klumpsumma
              kan vara en sak. En annan kan vara att låta huvudentreprenörerna
              bli ytterst ansvariga för underleverantörernas skatter och arbetsgivaravgifter.
              Finansministern var själv inne på personalliggare och oannonserade
              besök. Man kan fundera på ID-kort som påminner om det man har
              föreslagit i byggbranschen. Vi har framför allt också hårdare
              krav på kommunernas upphandlare. Bud som ligger så kraftigt under
              genomsnittet borde kunna undersökas betydligt mer. Överklagade
              upphandlingar bör man gå till botten med.
            </seg>
            <seg n="8d6c300c">
              Jag tror också att man ska stödja en stärkt koalition mellan
              parterna i städbranschen branschorganisation, fack och så vidare.
            </seg>
            <seg n="ab1aca80">
              När det gäller de papperslösas ställning tycker jag att vi måste
              komma vidare i den diskussionen.
            </seg>
          </u>
          <note type="speaker" n="cc9dff03">
            Anf. 101 RAIMO PÄRSSINEN (s):
          </note>
          <u who="raimo_parssinen_c1bef5" xml:id="i-616a684fa1940be0-7" n="981fed87">
            <seg n="302f4b9b">
              Herr talman! Jag vill notera till protokollet att Anders Borg
              inte svarar på min konkreta fråga: Är finansministern beredd att
              tillgodose kravet från taxinäringen om att införa obligatoriska
              tömningscentraler?
            </seg>
            <seg n="6ad6148d">
              Inte med ett ord har Anders Borg berört detta i sina tre inlägg.
              Jag beklagar detta, och jag är helt övertygad om att vi är fler
              som beklagar det, eftersom det är ett konkret förslag från näringen
              som skulle stödja de seriösa taxiåkarna.
            </seg>
            <seg n="a94f628f">
              Jag vet inte om jag har blivit för luttrad, men jag förväntar
              mig ändå att Anders Borg ska svara på frågan: Kommer finansministern
              att tillgodose och möta det krav som Taxiförbundet och transportfacket
              ställer om obligatoriska redovisningscentraler? Det går inte att
              ställa frågan mer konkret än så. Ja eller nej?
            </seg>
            <seg n="1f28dd1c">
              Är det så att finansministern är för dåligt förberedd trots att
              jag fått vänta åtta veckor på interpellationssvaret? I så fall
              kan han väl säga det, för detta är en alldeles för allvarlig fråga
              att bara glida över. Jag ställer frågan nu. Jag vet när jag får
              läsa i protokollet hur många gånger jag har ställt den. Kommer
              Anders Borg att medverka till att man kommer att införa obligatoriska
              tömningscentraler för taxinäringen?
            </seg>
            <seg n="c5625aca">
              Herr talman! Jag vill för övrigt bara avrunda med att säga att
              jag inte vet om man far med vilseledande information från Skatteverket,
              men när vi besökte dem Jörgen Johansson var med sade man faktiskt
              att det här med skatta.se har regeringen lagt i frysen, det vill
              säga, man har inte möjlighet att fortsätta det projektet.
            </seg>
          </u>
          <note n="f3237789">
            Svara på min fråga, Anders Borg!
          </note>
          <note type="speaker" n="67e50684">
            Anf. 102 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-23" n="ea8152a4">
            <seg n="7f9e75ed">
              Herr talman! Det är naturligtvis så att det viktiga arbetet med
              att bekämpa skattefusk och skatteundandragande ligger högt upp
              i vår prioriteringsordning. Det är alldeles tydligt och uppenbart.
              Vi har gått fram med förslag om personalliggare, vi har arbetat
              vidare med kassakraven, vi har lagt fram förslag om omvänd momsföring
              och det som kanske har haft allra störst ekonomisk betydelse,
              nämligen räntesnurrorna och Pandoras ask. Det är där de stora
              beloppen i skatteundandragande har förekommit, och vi har säkrat
              betydande belopp den vägen. Vi har öppnat för en sänkning av bolagsskatt
              och arbetsgivaravgift, vilket Socialdemokraterna har stött.
            </seg>
            <seg n="29f74eca">
              Vi ska naturligtvis fortsätta med viktiga projekt för att säkra
              våra skattebaser. Den frågeställningen ligger aldrig stilla. Vi
              kommer hela tiden att ha nya uppslag och nya intressanta idéer
              för att motverka att man undandrar sig skatt. Det arbetet pågår
              för fullt och kommer fortsatt att drivas med kraft och kommer
              naturligtvis då och då att återrapporteras till riksdagen med
              konkreta förslag.
            </seg>
            <seg n="07b8565b">
              Raimo Pärssinen reser här frågan om taxibranschen. Det är alldeles
              uppenbart att det är en av de branscher där vi har betydande problem
              med svart verksamhet, delvis naturligtvis kopplat till grov ekonomisk
              brottslighet och till allmänt skatteundandragande. Där har vi
              som sagt fått en lång rad olika förslag från svartjobbsgranskningen
              och även i det ytterligare arbete som kommer från Krusell. Det
              pågår också ett omfattande arbete kring grov ekonomisk brottslighet.
              Det arbetet kommer så småningom att avrapporteras och omvandlas
              till konkreta förslag.
            </seg>
            <seg n="e4b76ff6">
              Raimo Pärssinen nämner specifikt en fråga kring tömningscentraler.
              Den frågan har han också ställt till statsrådet Torstensson som
              har beredningsansvaret för frågan och som naturligtvis ska återkomma
              i detta. Även när det gäller taxibranschen ska vi arbeta vidare
              med att skärpa regelverket och ha ett batteri av åtgärder som
              motverkar skattefusk och skatteundandragande.
            </seg>
          </u>
          <note n="7093adee">
            Överläggningen var härmed avslutad.
          </note>
          <note n="522a437d">
            13 § Svar på interpellationerna 2008/09:378 och 380 om uttagsskatt
            på el från vindkraftverk
          </note>
          <note type="speaker" n="d57a197a">
            Anf. 103 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-24" n="ea8152a4">
            <seg n="0225447c">
              Herr talman! Per Bolund har frågat mig dels om jag avser att
              verka för att uttagsbeskattningen av el från vindkraftskooperativ
              tas bort, dels om jag avser att verka för att el från vindkraftskooperativ
              som förbrukas av medlemmarna undantas från uttagsbeskattning på
              motsvarande sätt som nu gäller för bränsle för uppvärmning av
              privatbostäder på lantbruksfastigheter.
            </seg>
            <seg n="8fd854b9">
              Per Bolund har, mot i stort sett samma bakgrund som han formulerar
              sina frågor till mig, frågat näringsminister Maud Olofsson om
              hon avser att verka för att förbättra villkoren för kooperativ
              vindkraft. Interpellationen har överlämnats till mig. Jag har
              valt att besvara interpellationerna i ett sammanhang.
            </seg>
            <seg n="137f0f41">
              Den 14 januari 2008 har jag svarat på en fråga från Lars Johansson
              som liknar de frågor som Per Bolund nu ställer.
            </seg>
            <seg n="92688dbb">
              Som jag då konstaterade är vindkraften en viktig förnybar energikälla.
              Utbyggnaden stöds via systemet med elcertifikat. Andelsägandet
              är betydelsefullt, eftersom det kan bidra till en ökad acceptans
              för utbyggnaden. Några särskilda inkomstskatteregler för vindkraften
              finns inte.
            </seg>
            <seg n="2d97340c">
              Syftet med reglerna om uttagsbeskattning vid inkomstbeskattningen
              är att förhindra att företagen undgår avsedd beskattning. Det
              skulle de kunna göra genom att i stället för att redovisa vinster
              tillföra sina ägare eller medlemmar vinsterna genom att sälja
              varor eller tjänster till dem för pris under marknadsvärdet. Lagreglerna
              om uttagsbeskattning är enligt min mening ändamålsenliga.
            </seg>
            <seg n="98d75f77">
              Jag kan vidare konstatera att kooperativa föreningar och deras
              ägare redan är skattemässigt gynnade då de till skillnad från
              aktiebolagen och deras ägare är enkelbeskattade.
            </seg>
            <seg n="30967393">
              Jag har inte ändrat uppfattning i frågan, och mitt svar till
              Per Bolund är därför att jag inte utifrån den information som
              finns tillgänglig i dag avser att verka för några förändringar
              med den inriktning som han nämner.
            </seg>
          </u>
          <note type="speaker" n="5a6fb181">
            Anf. 104 PER BOLUND (mp):
          </note>
          <u who="per_bolund_208efb" xml:id="i-5a170f975219c24f-5" n="e8881e12">
            <seg n="97f30e74">
              Herr talman! Jag får tacka finansministern för svaret även om
              jag väl hade hoppats på lite mer eftertanke över skattens effekter
              i stället för ett närmast automatiskt försvar av uttagsskatten.
            </seg>
            <seg n="c5bf09ab">
              Det är viktigt att konstatera att den kooperativa vindkraften
              hittills har spelat en mycket viktig roll för vindkraftsutbyggnaden
              i Sverige. I Sverige drivs i dag ungefär 10 procent av vindkraften
              i kooperativ form. Den kö av människor som vill köpa vindkraftsandelar
              har varit lång. Investeringarna i kooperativ vindkraft har ökat.
              Bara under 2009 fanns det planer på att öka den kooperativa vindkraften
              med 20 procent.
            </seg>
            <seg n="365e80f7">
              Den här mycket positiva utvecklingen hotas nu av att Skatteverket
              anser att den el som medlemmarna i ett vindkraftskooperativ får
              är för billig. Man planerar därför att ta ut en uttagsskatt på
              mellanskillnaden mot något slags marknadspris oklart hur det ska
              uträknas.
            </seg>
            <seg n="1e145b46">
              Den här extrabeskattningen på kooperativ vindkraftsel får två
              olika effekter. För det första minskar lönsamheten i att bli medlem
              i ett vindkraftskooperativ kraftigt. Troligen kommer kostnaden
              totalt sett till och med att bli högre för kooperativ vindkraft
              än för reguljär el på marknaden.
            </seg>
            <seg n="7b6a31ac">
              För det andra kommer medlemmarna i ett kooperativ inte längre
              att kunna vara garanterade ett visst pris. Tidigare har det varit
              en stor fördel att man har haft kontroll på alla kostnader och
              därmed varit garanterad ett stabilt pris under en lång tid. Nu
              kommer uttagsskatten att variera, eftersom marknadspriset på el
              som man jämför mot varierar. Därmed kommer också elpriset för
              kooperativ vindkraft att variera.
            </seg>
            <seg n="20bad8e4">
              Sammantaget tror jag att det här kommer att leda till att underlaget
              helt dras bort från den kooperativa vindkraften. Ingen kommer
              längre att vara villig att ta den risk det innebär att avsätta
              tusentals kronor i ett kooperativt vindkraftsprojekt när man inte
              ens vet hur den framtida ekonomin ser ut för det.
            </seg>
            <seg n="1c16c35d">
              Herr talman! När jag skrev mina interpellationer var det med
              allvarliga farhågor. Jag hoppades trots allt att investeringarna
              ändå skulle fortsätta. Men jag har nu i dagarna varit i kontakt
              med ledningen för O 2 Vindel som är det största vindkraftskooperativet
              i Sverige, och de bekräftar nu att tillströmningen av nya medlemmar
              har tvärdött.
            </seg>
            <seg n="f34230e0">
              Det är ingen som i dag vill gå in i ett kooperativt vindkraftsprojekt
              för att man inte vet hur skattereglerna ska tolkas. I stället
              för den planerade kraftiga ökning av kooperativ vindkraft som
              vi alla hoppades på riskerar vi att få en minskning.
            </seg>
            <seg n="692e67f4">
              Det här skulle regeringen enkelt kunna ändra på genom att ändra
              reglerna för hur den kooperativa vindkraften beskattas och se
              till att till exempel ge kooperativ vindkraft undantag från uttagsskattningen.
              Det finns i dag undantag från uttagsbeskattning. Till exempel
              lantbrukare som odlar bränsle på gården och som eldar i sitt privathus
              med det slipper uttagsskatt. Man skulle kunna använda precis samma
              behandling för vindkraftskooperativ. Det är den politiska viljan
              som saknas.
            </seg>
            <seg n="a510789d">
              Herr talman! Jag vill säga att det finns starka skäl för att
              göra ett sådant undantag eller att ändra på reglerna för uttagsskatten.
              Jag vill hävda att Skatteverket i sina analyser har tagit fel,
              att man inte har räknat på rätt sätt. Man har inte tagit hänsyn
              till att medlemmarna gör en egen investering och därmed tillsammans
              står för kapitalkostnaden för vindkraftverken. Vindkraft kännetecknas
              av att det är en väldigt stor kapitalinvestering men att det därefter
              är väldigt billiga driftspriser. Då är det självklart att ett
              kooperativ där medlemmarna tar kapitalkostnaden kan leverera billigare
              el än ett kommersiellt bolag som tar både kapitalinvesteringen
              och driftskostnaden. Därmed borde det vara rimligt att delägarna
              i ett kooperativ får billigare el eftersom de avstår från alternativa
              vinster de skulle kunna få för de pengar de har investerat.
            </seg>
            <seg n="6b82f3b8">
              Jag vill fråga finansministern om han inte anser att det stämmer
              att det är rimligt att man får utdelning för den investering som
              man har gjort.
            </seg>
          </u>
          <note type="speaker" n="29637416">
            Anf. 105 JÖRGEN JOHANSSON (c):
          </note>
          <u who="unknown" xml:id="i-7cc6ceb034797b54-1" n="0b05e363">
            <seg n="bbca7923">
              Herr talman! Den här frågan har varit oerhört het under de senaste
              tre fyra månaderna för en som jobbar inom skatteutskottet. Jag
              kan konstatera att det här med uttagsskatt inte är något nytt.
              Gällande rätt säger som så att den som överlåter en tillgång utan
              ersättning eller mot ersättning som understiger marknadsvärdet
              ska uttagsbeskattas. Det är precis det som O 2 Vindel kritiserar
              i det här sammanhanget.
            </seg>
            <seg n="6bdaea40">
              Då kan man fundera på vad marknadsvärdet är. Ja, det är det pris
              som näringsidkaren skulle ha fått om tillgången eller tjänsten
              hade bjudits ut på en marknad på villkor som med hänsyn till den
              skattskyldiges affärsmässiga situation framstår som naturliga.
              Man säger också att det inte ska få finnas någon intressegemenskap
              mellan säljare och köpare. Det är det här som Skatteverket har
              grundat sitt ställningstagande på. Man menar på att det finns
              en intressegemenskap i det här sammanhanget. Det är väl ganska
              naturligt att det är det, för annars skulle man inte ha gått in
              i kooperativet.
            </seg>
            <seg n="e2426e3c">
              Beträffande alternativen för föreningar kan man säga att priset
              till medlemmarna är affärsmässigt motiverat. Eftersom det innebär
              en inbesparad levnadskostnad blir den skattefri hos medlemmen.
              Det här har vindkooperativen menat gör att uttagsbeskattning inte
              ska ske.
            </seg>
            <seg n="555799c4">
              Men beskattning av en kooperativ förening ska ske åtminstone
              en gång. Precis om finansministern sade är kooperativen enkelbeskattade,
              medan andra är dubbelbeskattade. Då finns det två möjligheter,
              som jag ser det. Det ena är en vanlig försäljning till marknadspris
              och en utdelning på detta. Då tar man ut ett marknadspris, och
              så skickar man över vinsten till medlemmarna, som ska betala 30
              procents kapitalvinstskatt på den delen. Det andra alternativet
              är uttag, då man får en avkastning in natura. Då ska man naturligtvis
              också beskattas för detta, för annars finns inte någon beskattning
              över huvud taget i verksamheten.
            </seg>
            <seg n="7e79a997">
              Som jag ser det är det rimligt att man betalar skatt åtminstone
              en gång i det här sammanhanget. Samtidigt ska man ha klart för
              sig att vi ska stimulera vanliga människor att ta ansvar och visa
              engagemang. Där delar jag interpellantens syn. När jag gjort mina
              värderingar fram och tillbaka konstaterar jag att det här inte
              är någon enkel fråga men kommer ändå fram till att uttagsbeskattningen
              bör finnas kvar. Det är som sagt den enda beskattning som finns
              inom en kooperativ förening.
            </seg>
            <seg n="218c1105">
              Därför vill jag instämma i det finansministern säger på slutet,
              nämligen att den uppfattning som finns i dag gäller. Sedan får
              vi följa frågan framöver, men jag ser det inte som lämpligt att
              göra ytterligare ett undantag vad gäller uttagsbeskattning. Det
              får i så fall ske i andra former. I dagsläget tycker jag att man
              bör lägga fast att uttagsbeskattningen ska finnas kvar.
            </seg>
          </u>
          <note type="speaker" n="2e093447">
            Anf. 106 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-25" n="ea8152a4">
            <seg n="32e70d6c">
              Herr talman! Det sker nu en planering för en mycket kraftig utbyggnad
              av vindkraft i Sverige. Sverige är på många sätt särskilt lämpat
              för det. Vi har betydande tillgångar till vattenkraft. När det
              blåser har man en möjlighet att låta vattnet ansamlas och dra
              nytta av vindkraften och sedan kombinera vatten och vind på ett
              sätt som är väldigt effektivt. Det planeras nu för 10 terawattimmar.
              Energimyndigheten har ett uppdrag att titta på möjligheter till
              en utökning. Men vi ska alltså öka vindkraften från 1,4 terawattimmar
              till 10 terawattimmar de kommande åren.
            </seg>
            <seg n="22d60a1a">
              Det är naturligtvis glädjande. Det finns mycket starka skatteincitament
              och starka ekonomiska incitament för denna utveckling. Sverige
              har världens högsta CO2-skatt. Vi har skärpt den nu genom att
              ta bort en del av undantagen, vilket är samhällsekonomiskt effektivt
              eftersom man minskar CO2-utsläppen i de sektorer där det är minst
              kostsamt att göra det.
            </seg>
            <seg n="3b4b6b69">
              Vi har naturligtvis anledning, inte som Miljöpartiet att driva
              upp CO2-skatterna till himlen, men att gradvis och vid tillfälle
              återkomma till den skatten. Det är en bra skattebas som bör utnyttjas.
              Vi har de gröna certifikaten, en lösning som när jag diskuterar
              den i Ekofinsammanhang ofta lyfts fram som ett effektivt och väl
              fungerande sätt att bidra till ökade vindkraftsinvesteringar.
              Vi har nedsatt fastighetsskatt för vindkraftsverk, och vi har
              därtill en miljöbonus.
            </seg>
            <seg n="61f307f7">
              Det är alltså ett brett batteri av åtgärder för att ge starka
              ekonomiska incitament för utbyggnad av vindkraften. Vi har det
              på plats, och det kommer att ha effekt de kommande åren, det är
              jag övertygad om, särskilt som vi kommer att få förändringar och
              översyn när det gäller planeringsbestämmelser kring vindkraftverk.
            </seg>
            <seg n="27003244">
              Detta tycker jag att vi ska glädjas åt. Det vore fantastiskt
              om vi om 10, 15, 20 år till betydande del kunde ha vår energiförsörjning
              från en så utomordentlig, förnybar energikälla som jordrotation.
            </seg>
            <seg n="31bb4d13">
              Då kommer vi till frågeställningen om kooperativa föreningar.
              Jag kan inte annat än att säga att jag delar Jörgen Johanssons
              syn. Det är rimligt att vi tar ut skatt någon gång. Jag är inte
              någon anhängare av omfattande beskattning, men jag är definitivt
              anhängare av att vi ska ta ut skatt av de näringar och verksamheter
              som bedrivs i Sverige. Kooperativa ekonomiska föreningar är enkelt
              beskattade. De kan göra avdrag för utdelningen.
            </seg>
            <seg n="cea7aea6">
              Då kan man ställa sig frågan: Varför är det så? Jo, det är därför
              att man har fört resonemanget att kooperativa föreningar inte
              drivs i vinstintresse. Därmed uppstår ett allvarligt bekymmer
              i Bolunds resonemang. Det är alltså inte så att om man investerar
              pengar i en kooperativ förening ska man inte ha samma avkastning
              som man har på en investering i ett aktiebolag. En del av själva
              idén med särbeskattning är att vi har antagit att dessa bolag
              inte drivs i vinstintresse. Det blir naturligtvis orimligt att
              säga att vi ska ha ett avkastningskrav som vi ska ha kompensation
              för därför att vi har investerat kapital. Har man det resonemanget
              ska verksamheten i övrigt beskattas som övrig näringsverksamhet,
              och då ska vi inte ha enkelbeskattning utan dubbelbeskattning.
              Följaktligen måste vi ha en uttagsbeskattning. Man ska inte kunna
              ta ut nyttigheter ur ett bolag utan att betala skatt för detta.
              Vi ska inte missgynna kontant lön. Kontantlöneprincipen bör vara
              grundläggande för skattesystemet.
            </seg>
            <seg n="8bd4371f">
              Vi ska också komma ihåg att det i alla sammanhang finns starka
              särintressen i skattepolitiken. Det finns grupper som vill undkomma
              skatter eller skaffa sig förmåner som gör att de kan få en ekonomisk
              vinning. Detta gäller naturligtvis på alla områden. Jag tycker
              att det är viktigt att vi som politiker är medvetna om att det
              finns grupper som försöker tillskansa sig en väldigt låg beskattning.
            </seg>
          </u>
          <note type="speaker" n="869e94e1">
            Anf. 107 PER BOLUND (mp):
          </note>
          <u who="per_bolund_208efb" xml:id="i-5a170f975219c24f-6" n="e8881e12">
            <seg n="9f644e84">
              Herr talman! Jag kan börja med att konstatera att Anders Borgs
              himmel ligger väldigt lågt om han tycker att Miljöpartiets skatter
              är uppe i himlen.
            </seg>
            <seg n="992254ce">
              Jag tycker också att det är olyckligt när man här försöker måla
              upp en bild av att vindkraftskooperativ inte betalar några skatter.
              Det är långt från sanningen. De är beskattade, även om man kallar
              dem enkelbeskattade. Men precis som för all annan el betalar man
              energiskatt, elcertifikatsavgift och moms även för vindkraftsproducerad
              el. Självklart betalar alltså även vindkraftkooperativ skatt.
            </seg>
            <seg n="2828bc96">
              Jag tycker att mina motdebattörer kommer med konstiga jämförelser.
              Det måste göras rimliga jämförelser. Om jag väljer att bygga ett
              eget vindkraftverk på gården är det ingen som kräver att jag ska
              betala någon uttagsskatt för den el som levereras till mitt eget
              hem. Men om jag däremot väljer att gå samman med några grannar
              och tillsammans med dem startar ett kooperativ och driver ett
              vindkraftverk och använder elen därifrån, då ska vi helt plötsligt
              beskattas för elkonsumtionen.
            </seg>
            <seg n="91ac746c">
              Jag skulle vilja att finansministern förklarar för mig varför
              delägande i vindkraftverk ska missgynnas i jämförelse med helägande
              i vindkraftverk. Var ligger rimligheten i det?
            </seg>
            <seg n="e04b8068">
              För två liberala själar som finansministern och mig borde det
              väl vara så att det är upp till den enskilda individen själv att
              välja om man vill producera elkraft på egen hand eller om man
              vill göra det tillsammans med andra och att staten inte ska lägga
              sig i den frågeställningen?
            </seg>
            <seg n="87a6f15c">
              Problemet och dilemmat som jag ser är att om regeringen väljer
              att inte ändra regelverken kommer frågan antagligen att dras i
              långbänk. Skatteverkets beslut riskerar att överklagas i domstol.
              Om Skatteverket slår till med en uttagsskatt på 2008 års inkomster
              kommer besked om det att komma i höst när deklarationerna har
              granskats. Därefter kan det bli flera år med överklaganden innan
              det blir klargjort hur lagstiftningen egentligen ska tolkas. Risken
              är då överhängande att utbyggnaden av andelsbaserad vindkraft
              kommer att gå i stå under hela denna långa period om inte några
              politiska klargöranden kommer dessförinnan.
            </seg>
            <seg n="c23991e3">
              Jag vill också påpeka att just i detta läge när vi är inne i
              en djup finanskris är denna uttagsskatts effekter extra olyckliga.
              Anders Borg målar upp en bild av att vindkraftsbranschen blomstrar
              och att det kommer att ske enorma investeringar. Det är inte de
              signaler som jag får. Vi ser redan i dag att det är svårt att
              få loss kapital för att göra stora investeringar i förnybar energi
              på grund av att vi har en finanskris. Men just där är kapitaltillskottet
              från andelsägare, privatpersoner som vill gå in i ett kooperativ,
              en nisch där det fortfarande finns vilja kvar att tillföra kapital.
            </seg>
            <seg n="ad9c7f7c">
              Då är frågan: Varför ska man stoppa flödet av privat kapital
              till vindkraft mitt under en finanskris där just kapital är en
              bristvara? Borde man inte snarare gynna och underlätta detta?
            </seg>
            <seg n="4db93be0">
              Jag vill hävda att reglerna för uttagsbeskattning bryter mot
              regeringens egna ambitioner om att öka vindkraftsproduktionen
              i Sverige kraftigt. Jag tycker att det är oförståeligt hur man
              med ena handen kan planera för ökad vindkraft, medan man med den
              andra handen försämrar och faktiskt förstör förutsättningarna
              för samma vindkraft.
            </seg>
            <seg n="0a72b0f0">
              De människor som är villiga att ta en ekonomisk risk och ligga
              ute med många tusen kronor för att samtidigt också förbättra miljön
              borde väl tackas och hjälpas i stället för att motarbetas som
              Skatteverket nu gör på ett sätt som tydligen regeringen ställer
              sig bakom?
            </seg>
            <seg n="2fe51c45">
              Kan finansministern åtminstone tänka sig att följa denna fråga
              noggrant och att förbereda sig för att göra eventuella förändringar
              om det visar sig att vindkraftsutvecklingen inom vindkraftskooperativen
              nu kommer att tvärdö?
            </seg>
          </u>
          <note type="speaker" n="c075ff96">
            Anf. 108 JÖRGEN JOHANSSON (c):
          </note>
          <u who="unknown" xml:id="i-7cc6ceb034797b54-2" n="0b05e363">
            <seg n="a88564a0">
              Herr talman! Jag är den förste att ha en positiv syn på kooperativ
              som företeelse. När vi diskuterar eventuella undantag är det förmodligen
              mer till skada än till nytta. Men jag skulle ändå vilja redogöra
              för situationen för exempelvis ett vindkraftskooperativ.
            </seg>
            <seg n="04adaebc">
              Samtliga, oavsett om det är kooperativ, ekonomiska föreningar
              eller aktiebolag, får betala en energiskatt på 28 öre per kilowattimme.
              De får betala en elcertifikatsavgift på 6,3 öre, och man får givetvis
              också betala mervärdesskatten på 25 procent.
            </seg>
            <seg n="4b5f4217">
              Har man en produktionskostnad på 13 öre och marknadspriset är
              39 öre ska man alltså betala en uttagsskatt på 26 öre. Denna uttagsskatt
              är 26,3 procent minus en formel vad gäller statsskuldsräntan 80
              procent två år tidigare och så vidare. Men det gör i storleksordningen
              6 öre. Man hamnar alltså på en jämförelsesumma på 19 öre mot marknadspriset
              på 39 öre. Det är alltså trots allt 20 öre billigare per kilowattimme.
            </seg>
            <seg n="a43b71b9">
              Jag tycker ändå att det är rimligt att man även för denna typ
              av verksamheter betalar skatt åtminstone en gång. Det är egentligen
              det som vi talar om, medan bolag, aktiebolag och ekonomiska föreningar
              får betala två gånger.
            </seg>
            <seg n="d788a817">
              Därför håller jag med om finansministerns skrivning i slutet
              av sitt svar, nämligen att det utifrån den information som finns
              tillgänglig i dag är detta som gäller.
            </seg>
          </u>
          <note type="speaker" n="9666e150">
            Anf. 109 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-26" n="ea8152a4">
            <seg n="9ee9d12b">
              Herr talman! Låt oss börja med frågeställningen om var himlen
              ligger. Det har sysselsatt människor.
            </seg>
            <seg n="2aeeb569">
              Miljöpartiet vill höja skatten på koldioxid med 2 kronor 25 miljarder
              i samlade skattehöjningar. Därtill säger man nej till de åtgärder
              som vi vidtar för att minska koldioxidutsläppen och vill så att
              säga föra hem sju och ett halvt ton av dessa åtgärder. Ska vi
              göra det med det mest effektiva instrumentet som med stor sannolikhet
              är koldioxidskatten får vi ett bensinpris på 20 kronor. Det är
              klart att det är väldigt högt. Jag tycker att det vore att ta
              i utöver vad som är rim och reson.
            </seg>
            <seg n="3e2c8462">
              Sedan kommer vi naturligtvis gradvis i olika steg under åren
              att behöva göra höjningar av koldioxidskatten. Det är jag övertygad
              om. Vi kommer att ha mer beskattning på koldioxid i framtiden
              än vad vi har i dag. Men när det ska göras och när hushållen har
              råd med det ska vi väl ta i den takt som konjunkturen och den
              ekonomiska utvecklingen ger grund för.
            </seg>
            <seg n="c938c9b6">
              Låt oss ta jämförelsen med de kooperativa verksamheterna. När
              man driver en näringsverksamhet, oavsett i vilken form det görs,
              är det centralt att vi har kontroll på vilka uttag ur verksamheten
              som görs därför att vi ska ha kontantlöneprincipen som grund för
              hur vi beskattar. Vi ska beskatta vinster och löner på ett sådant
              sätt att man inte tar ut förmåner i sin verksamhet oavsett om
              det är fråga om produkter, bilar, egen konsumtion, resor och vad
              man nu kan pula in i bokföringen i olika sammanhang.
            </seg>
            <seg n="884b1a60">
              Det är centralt att vi håller ordning på detta så att vi har
              struktur i skattesystemet där uttagsbeskattning sker.
            </seg>
            <seg n="1c91fff9">
              Sedan har vi frågeställningen om enkelbeskattning. Kooperativa
              föreningar får göra avdrag när de betalar ut ersättning. De får
              göra det på utdelning så länge den står i proportion till insatsen,
              och de får göra det för laginsatser. Det betyder att de är enkelbeskattade.
              Beskattningen sker i detta sammanhang vid uttagsbeskattning. Tar
              man bort den har vi gått från dubbelbeskattning i normal näringsverksamhet
              till ingen beskattning. Det är inte rimligt med ingen beskattning.
              Det rimliga är att vi har ett väl fungerande skattesystem och
              att näringar bär sina delar av bördorna.
            </seg>
            <seg n="cf9a57e6">
              Ska vi då noggrant följa detta och fundera på utbyggnaden av
              vindkraft i Sverige? Det ska vi absolut göra. Jag tycker att det
              är en självklarhet att vi noga följer det. Vi har högt satta ambitioner
              från den här regeringen att förstärka de förnybara inslagen i
              vår energiförsörjning.
            </seg>
            <seg n="400840d5">
              Återigen är det många instrument som kan spela en viktig roll
              där. Även om vi inte ska till himlen tillsammans finns det naturligtvis
              skäl att i detta sammanhang titta också på en CO2-beskattning.
              Vi har de gröna certifikaten som är en viktig del av detta. Vi
              har fastighetsskatten. Det är alltså alldeles självklart att vi
              mycket noggrant ska följa frågeställningen. Vill vi ha ett starkt
              tredje förnybart ben i energiförsörjningen måste vi noggrant följa
              utvecklingen för att säkra att detta ben också kommer till stånd.
            </seg>
          </u>
          <note type="speaker" n="e9b15cc2">
            Anf. 110 PER BOLUND (mp):
          </note>
          <u who="per_bolund_208efb" xml:id="i-5a170f975219c24f-7" n="e8881e12">
            <seg n="6c051ddb">
              Herr talman! När det gäller himlens belägenhet tycker jag att
              finansministern borde lyssna på sin kollega sir Nicholas Stern
              som konstaterar att om vi inte gör insatser nu, och dessutom kraftfulla
              insatser, kommer de kostnader som vi alla kommer att råka ut för
              att verkligen hamna uppe i himlen. Då ligger den himlen långt
              över de kostnader som finansministern pratar om att Miljöpartiet
              förespråkar.
            </seg>
            <seg n="cbc3c96e">
              Jag beklagar att det från finansministerns sida inte finns någon
              förståelse för nödvändigheten av att ändra dessa skatteregler.
              Jag önskar att finansministern skulle följa just effekten av uttagsskatten,
              inte vindkraftsmarknaden totalt sett. Det är effekterna på den
              kooperativa vindkraften som bör följas noggrant, att analysera
              ifall de effekter som en sådan här beskattning kan få är rimliga.
              Det skulle jag verkligen önska att regeringen och finansministern
              gjorde.
            </seg>
            <seg n="220b8af4">
              Jag tycker fortfarande att den rimliga jämförelsen är mellan
              att jag bygger ett vindkraftverk på min egen tomt och använder
              elen från den och att jag väljer att tillsammans med några grannar
              bygga ett vindkraftverk och använda elen från den. Jag kan inte
              se att det skulle finnas någon stor skillnad i hur staten ser
              på det förfarandet. Därmed tycker jag att det också är rimligt
              att inte ta ut en extraskatt om några väljer att producera el
              tillsammans i stället för att göra det var och en för sig.
            </seg>
            <seg n="80fa1957">
              Det är tråkigt att man från regeringens sida uppenbarligen inte
              väljer att prioritera vindkraftsutbyggnaden på det sätt som den
              förtjänar. Vi vet att den ekonomiska kris som vi har i dag kommer
              att lägga krokben för investeringar i bland annat förnybar energiteknik,
              och i det läget skulle jag verkligen önska att man tydligt kunde
              markera att det inte är ett bra läge att börja ta ut en skatt
              på vindkraft som tidigare inte tagits ut. Därför önskar jag att
              regeringen kunde agera och se till att reglerna ändras så att
              man får möjligheter att bedriva vindkraftskooperativ på rimliga
              villkor.
            </seg>
          </u>
          <note n="7093adee">
            Överläggningen var härmed avslutad.
          </note>
          <note n="e626674a">
            14 § Svar på interpellation 2008/09:400 om statens budgetunderskott
          </note>
          <note type="speaker" n="85754bbd">
            Anf. 111 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-27" n="ea8152a4">
            <seg n="6b17bb50">
              Herr talman! Bosse Ringholm har i sin interpellation ställt tre
              frågor:
            </seg>
            <seg n="0bfe781c">
              En utgångspunkt för regeringens ekonomiska politik är att värna
              ordning och reda i de offentliga finanserna. Oavsett konjunkturläge
              är det viktigt att inte frångå denna princip.
            </seg>
            <seg n="93c96fcf">
              Vi befinner oss nu i ett läge med en nedgång i svensk och internationell
              ekonomi av sällan skådad styrka. Enligt kommissionens prognos
              från januari väntas EU-ländernas bnp falla med nära 2 procent
              i år. Samtidigt väntas budgetunderskottet bli mer än 5 procent
              av bnp i Frankrike, nästan 6 procent i Spanien, 11 procent i Irland
              och minst 9 procent i Storbritannien. Sverige är en liten öppen
              ekonomi och den realekonomiska och finansiella kris som drabbat
              omvärlden påverkar självklart även oss.
            </seg>
            <seg n="1b9b78d1">
              I den ekonomiska vårproposition som överlämnades till riksdagen
              den 15 april bedöms statens budgetsaldo i år och nästa år till
              minus 182 respektive minus 114 miljarder kronor.
            </seg>
            <seg n="6f0fd5a3">
              Myndigheternas resursbehov och kostnadsutveckling följs noga
              inom Regeringskansliet. För i år har regeringen bland annat föreslagit
              att Försäkringskassan och Arbetsförmedlingen tillförs extra resurser.
            </seg>
            <seg n="39a75228">
              Regeringens samlade bedömning utifrån det finanspolitiska ramverket
              och med beaktande av osäkerheten i bedömningen och riskbilden
              är att utrymmet för permanenta ofinansierade reformer är starkt
              begränsat. Det går dock inte att utesluta att ytterligare stabiliseringspolitiska
              åtgärder kan bli nödvändiga. Risken för att upplåningsbehovet
              ökar ytterligare är markant framöver bland annat på grund av eventuella
              infrianden av stora garantier riktade mot den finansiella sektorn.
            </seg>
            <seg n="314506c2">
              Regeringen följer utvecklingen noga och kommer kontinuerligt
              att ompröva behovet av eventuella ytterligare temporära åtgärder
              med anledning av konjunkturnedgången.
            </seg>
          </u>
          <note type="speaker" n="4ec1d8ff">
            Anf. 112 BOSSE RINGHOLM (s):
          </note>
          <u who="bosse_ringholm_29e546" xml:id="i-84f667c0ccf5c51f-10" n="97fe87fb">
            <seg n="415ca216">
              Herr talman! Jag tackar för svaret på de tre frågor jag har ställt.
              Den första frågan handlar om Anders Borgs prognos när det gäller
              det statliga budgetunderskottet. Enligt svaret kommer det att
              vara ungefär 300 miljarder kronor för i år och nästa år.
            </seg>
            <seg n="260fedb8">
              Det finns en klar nackdel med att Anders Borg väntar så länge
              med att lämna sina svar på interpellationer. De två veckor som
              det normalt ska ta brukar Borg överträda med bred marginal. I
              det här fallet kan man säga att det straffat sig för nu har prognoserna
              blivit ännu sämre än om Anders Borg hade lämnat ett snabbare svar.
            </seg>
            <seg n="5f978958">
              I januari i år lämnade Riksgäldskontoret ett material till Anders
              Borg. Från januari fram till april, på tre månader, ett kvartal,
              har prognosen i stort sett fördubblats från Riksgäldskontorets
              siffror till dagens ungefär 300 miljarder på tre månader. Det
              är en aktningsvärt brant kurva nedåt vad gäller budgetunderskottet.
              Därmed är den första frågan klarlagd.
            </seg>
            <seg n="53627894">
              Min andra fråga gällde om finansministern kunde redovisa vilka
              myndigheter som måste låna pengar för att klara sin verksamhet
              under innevarande år. Frågan är ställd mot bakgrund av att ett
              flertal myndigheter numera har betydande problem. Några kör uppenbarligen
              sin verksamhet helt på kredit. Rikspolisstyrelsen är ett mycket
              tydligt sådant exempel. Om Rikspolisstyrelsen räknar med ett underskott
              på närmare 1 miljard för innevarande år är de 150 miljonerna i
              tilläggsbudgeten bara en droppe i havet och kommer inte att rätta
              till situationen.
            </seg>
            <seg n="01081a27">
              Jag konstaterar, Anders Borg, att jag inte fått svar på frågan.
              Jag har frågat vilka myndigheter som kommer att behöva låna pengar,
              det vill säga få krediter för att klara sin ekonomi för innevarande
              år. Det svaret finns inte i Anders Borgs skrivna och här upplästa
              svar. Jag ber därför finansministern att tänka en gång till och
              lämna en redovisning av vilka myndigheter som fått löfte i regleringsbrev
              eller kommer att få löfte om krediter. Där är svaret ännu icke
              redovisat, Anders Borg.
            </seg>
            <seg n="2ea68bd1">
              På den tredje frågan, om finansministern har för avsikt att vidta
              åtgärder för att hålla tillbaka den statliga kostnadsutvecklingen,
              säger finansministern ja, kanske. Det preciseras dock inte vilka
              dessa är. Det sägs att det kan bli aktuellt med stabiliseringspolitiska
              åtgärder. Då är min nästa fråga: Vilka tänker finansministern
              på? Är det skattefrågor, kostnadsindragningar eller vilken typ
              av insatser kan finansministern tänka sig för innevarande år?
              Han medger att det kan behövas någon form av stabiliseringspolitiska
              åtgärder.
            </seg>
            <seg n="f4974b80">
              Jag har framför mig en artikel i Svenska Dagbladet från den 17
              januari där Anders Borg tror sig klara vallöfte; det är rubriken
              på artikeln. I den säger Anders Borg: Vi ska kunna lägga en reformbudget
              i höst. Det har vi goda förutsättningar att klara av om vi agerar
              ansvarsfullt och försiktigt. Och Anders Borg fortsätter: Min bedömning
              är vi klarar av att genomföra i stort sett alla de vallöften som
              kostar pengar.
            </seg>
            <seg n="dd993278">
              Min fråga så här tre månader efter dessa påståenden är: Gäller
              det fortfarande när budgetunderskottet nu i april visar sig vara
              dubbelt så stort som det var i januari när löftet gavs? Det skulle
              vara intressant att få en reaktion på det eftersom verkligheten
              har förändrats radikalt. Det är hundra procent mer i budgetunderskott
              efter tre månader. Är Borgs vallöfte devalverat i motsvarande
              mån med tanke på att det gavs i januari och vi nu är inne i april?
            </seg>
            <seg n="1857c53b">
              Det återstår alltså att få svar på min andra fråga, vilka statliga
              myndigheter som fått krediter, kommer att behöva krediter, kommer
              att utnyttja krediter, och vilken volym det handlar om. Min tredje
              fråga var vilka typer av stabiliseringspolitiska åtgärder Anders
              Borg funderar på och när han har för avsikt att återkomma.
            </seg>
          </u>
          <note type="speaker" n="d4a293e4">
            Anf. 113 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-28" n="ea8152a4">
            <seg n="c0e2f37a">
              Herr talman! Jag får beklaga att arbetsbörda, reseschema och
              annat gjort att jag varit sen med att ge svar till Bosse Ringholm.
              Det är naturligtvis alltid att beklaga när så blir fallet, men
              tyvärr är situationen ibland sådan, inte minst på Finansdepartementet,
              att tidsschemat är pressat. Jag får som sagt beklaga detta.
            </seg>
            <seg n="890ba35e">
              Vår bedömning är att finanspolitiken är väl avvägd. Vi har alltså
              en betydande försämring. Det är en försvagning på 123 miljarder
              som inträffat på skattesidan sedan vi presenterade vår bedömning
              för riksdagen i januari. Hur kan vi då hävda att finanspolitiken
              är väl avvägd? Det är för att budgetpolitiken inte ska vara sådan
              att vi varje år uppvisar överskott. Vi ska inte ha 1 procents
              överskott varje år eftersom vi har stora svängningar i konjunkturen,
              arbetslösheten går upp och arbetslösheten går ned. Då är tanken
              att vi över konjunkturen ska uppnå våra mål på 1 procent för överskottet.
            </seg>
            <seg n="706e7bca">
              Det är vår bedömning att vi när vi i framtiden börjar närma oss
              en situation där resursutnyttjandet åter stiger också kommer tillbaka
              till ett överskott. Vi har även under den period vi nu kan bedöma
              överskott i det strukturella sparandet, alltså när vi försöker
              justera sparandet för konjunkturläget.
            </seg>
            <seg n="95900da7">
              Jag vill inte ge intrycket av att jag tar lätt på att vi har
              fått en allvarlig försämring av de offentliga finanserna. Det
              har framtvingat en utomordentligt hård prioritering av regeringens
              olika viktiga åtgärder. Varför är det så? Jo, därför att Sverige
              kommer att gå in i framtida lågkonjunkturer. Det är min skyldighet
              att göra mitt yttersta för att vi vid nästa lågkonjunktur ska
              ha betydande överskott som gör att de automatiska stabilisatorerna
              kan verka.
            </seg>
            <seg n="de075756">
              Det faktum att offentliga finanser nu försvagas på grund av konjunkturen
              är inte ett svaghetstecken för Sverige. Det är en styrka. Vi har
              starka automatiska stabilisatorer. Det är så vårt skattesystem
              fungerar. Det är så vårt trygghetssystem fungerar. Det är så vi
              vill att det ska fungera också i framtiden, och jag tror mig vara
              övertygad om att Bosse Ringholm och jag i grunden är överens om
              det.
            </seg>
            <seg n="f2df693d">
              Låt oss också komma ihåg att långsiktig uthållighet i våra offentliga
              finanser är avgörande för att vi nu tar oss tillbaka till god
              ordning. Om vi går in i nästa lågkonjunktur och får en sedvanlig
              försvagning i en situation när vi ännu inte har kommit tillbaka
              till stora överskott så får vi bekymmer. Nu måste prövningen alltså
              ske med stor nogsamhet.
            </seg>
            <seg n="3b5d7ad8">
              Jag ska svara på Bosse Ringholms ena fråga om vad som nu ytterligare
              bör övervägas. Sedan ska jag återkomma i mitt nästa inlägg till
              frågan om myndigheterna.
            </seg>
            <seg n="6a7aa3ed">
              Vad är det då för ytterligare åtgärder vi har anledning att överväga?
              I första hand skulle jag säga att vi måste ha säkerhetsmarginaler
              för att de automatiska stabilisatorerna också framöver ska kunna
              fungera. När Barack Obama nu har kallat sin regering till sitt
              första regeringssammanträde möts statsråden av att få gå hem och
              gå igenom vilka nedskärningar och skattehöjningar som kan genomföras.
              I flera av våra grannländer sitter man i en sådan situation. Låt
              oss göra vårt yttersta för att vi ska slippa det! Låt oss se till
              att vi har resurser för arbetsmarknadspolitiken och för de trygghetssystem
              som vi har i det svenska systemet!
            </seg>
            <seg n="c0ac0606">
              Jag är övertygad om att arbetsmarknadspolitik i den typ av konjunkturläge
              vi nu har att arbeta med är den förmodligen allra mest effektiva
              åtgärden för att dämpa de negativa konsekvenserna. Nu ska vi naturligtvis
              titta på hur läget ser ut i höst och vilka övriga överväganden
              som ska göras. Men prioriteringen är vi överens om inom regeringen.
              Vi ska vidta de åtgärder som har störst effekt för att dämpa nedgången,
              som har störst betydelse för att hindra att arbetslösheten biter
              sig fast. Det är det som har gjort att vi sedan budgeten tillfört
              enorma resurser till Arbetsförmedlingen och a-kassorna. Det är
              de bästa åtgärder vi har att vidta i det sammanhanget. Detta ska
              vi naturligtvis också se till att vi har resurser för att göra
              i nästa skede om det blir så att läget förvärras och det behövs
              ytterligare åtgärder. Låt mig sedan återkomma till Bosse Ringholms
              andra fråga i mitt nästa inlägg.
            </seg>
          </u>
          <note type="speaker" n="9cb87e72">
            Anf. 114 BOSSE RINGHOLM (s):
          </note>
          <u who="bosse_ringholm_29e546" xml:id="i-84f667c0ccf5c51f-11" n="97fe87fb">
            <seg n="59bb388c">
              Herr talman! Det ska bli intressant att lyssna till Anders Borgs
              nästa inlägg, där han ska kommentera min fråga nummer två om krediter
              till myndigheterna. Detta återfinns inte alls i svaret. Jag väntar!
            </seg>
            <seg n="08f70bc0">
              Min interpellation handlar om det statliga budgetunderskottet.
              Jag har inte i första hand diskuterat de offentliga finanserna.
              Jag har ingen annan uppfattning än att de självfallet varierar
              med konjunkturutvecklingen. Vi kan där bära underskott under sämre
              tider för att i stället jobba upp ett överskott under bättre tider.
              Det handlar om att vi på längre sikt över en konjunkturcykel ska
              ha ett överskott. Men det är inte det jag har diskuterat i min
              interpellation. Den handlar om budgetunderskottet.
            </seg>
            <seg n="d79986f2">
              Ungefär samtidigt som Riksgäldskontoret i januari i år sade att
              det kommer att bli ett underskott i år på 95 miljarder skrev Anders
              Borg i den här artikeln i Svenska Dagbladet att han räknade med
              att man ändå skulle kunna hålla en reformbudget. Nu tre månader
              senare säger Anders Borg att underskottet inte blir 95 miljarder,
              utan 182 miljarder. Det är i stort sett dubbelt upp. Min fråga
              är om Anders Borg står fast vid sina löften om att det ändå kan
              bli en reformbudget när underskottet har fördubblats. Nu talar
              jag om statsfinanserna, inte om de offentliga finanserna.
            </seg>
            <seg n="3e917822">
              Det återstår att konstatera att Anders Borg säger i sitt svar
              att det nu handlar om ofinansierade reformer. Jag och flera andra
              socialdemokratiska riksdagsledamöter har i den här talarstolen
              för både ett och två år sedan sagt till Anders Borg att han lånar
              till skattesänkningar. Det handlar om att Anders Borg lånar till
              varenda reform. Nu erkänner Anders Borg detta. Han skriver det
              till och med i svaret. Nu handlar det om ofinansierade reformer.
              Frågan återstår: Ska Anders Borg fortsätta med ofinansierade reformer
              i ett läge där budgetunderskottet på bara ett kvartal har fördubblats?
            </seg>
            <seg n="ca9ebea1">
              Att tala om de automatiska stabilisatorerna är lätt i ett läge
              där de flesta inte vet vad det handlar om. Det handlar om a-kassa.
              Det handlar i mycket stor utsträckning om att Anders Borg försöker
              lägga ut en dimridå och säga att han satsar 10 miljarder kronor
              på arbetsmarknadspolitik. Sanningen är att Anders Borg inte satsar
              ett dugg på arbetsmarknadspolitiken.
            </seg>
            <seg n="737c3f75">
              Anders Borg tvingas betala ut mer i a-kassa när fler och fler
              människor blir arbetslösa. Det är nästan uppseendeväckande att
              det i Anders Borgs tilläggsbudget finns en post som heter Arbetsmarknadspolitiska
              program där det står minus 5 miljoner kronor. Han minskar till
              och med pengarna till de arbetsmarknadspolitiska programmen med
              5 miljoner kronor. Det häpnadsväckande är att pengarna tydligen
              ska användas som delfinansiering för att öka statistiken i arbetskraftsundersökningar
              om de arbetslösa. Tydligen har statistiken blivit så betungande.
              Det är så många arbetslösa att man tvingas ta 5 miljoner kronor
              från de arbetsmarknadspolitiska programmen och lägga över till
              statistiken. Men någon satsning på arbetsmarknadspolitiken är
              det inte.
            </seg>
            <seg n="1b9a8d8b">
              De automatiska stabilisatorerna, som ekonomen Anders Borg älskar
              att tala om, handlar om att ju fler människor som blir arbetslösa,
              desto mer kostar arbetslösheten. Anders Borg kommer säkert att
              få erfara att prognoserna på det området överträffas flera gånger
              om också i fortsättningen.
            </seg>
            <seg n="5ab097fc">
              Men det återstår att svara på frågan: De generösa löften som
              Anders Borg gav i januari om att fortsätta reformtakten, visserligen
              med ofinansierade reformer, står de kvar nu när underskottet har
              dubblats? Kan vi få höra någonting mer än om dimridåerna? Vad
              är det för stabiliseringspolitiska insatser det handlar om? Vad
              är det för nedskärningar Anders Borg nu kommer att iscensätta?
              Vi vet att varenda kommun och vartenda landsting kommer att avskeda
              personal därför att de inte får pengar av Anders Borg och regeringen.
              Regeringen är i sista hand ansvarig för varenda skolsköterska,
              varenda lärare och varenda läkare som tvingas lämna den offentliga
              vården. Det är regeringen som får ta det ansvaret. Vad är det
              för övriga åtgärder regeringen ska vidta för att dra ned sina
              kostnader?
            </seg>
          </u>
          <note type="speaker" n="831d7ac5">
            Anf. 115 Finansminister ANDERS BORG (m):
          </note>
          <u who="anders_borg_minister_2006" xml:id="i-7bc6d2836197c238-29" n="ea8152a4">
            <seg n="b7becc48">
              Herr talman! Vi är i ett mycket allvarligt ekonomiskt läge. 90
              procent av världen befinner sig i recession. I ett stort antal
              av våra grannländer har man tappat greppet över de offentliga
              finanserna. Man hamnar i en situation där man förmodligen under
              2009 och 2010 behöver vidta åtstramande åtgärder. Ett exempel
              är naturligtvis den budget vi ska få om några dagar i Storbritannien,
              där man förmodligen under 2010 tvingas till nedskärningar och
              åtstramningar. Dit vill vi inte komma. Därför har vi en ordning
              i Sverige med överskottsmål. Det centrala är hur starka de offentliga
              finanserna i genomsnitt och långsiktigt är. Låt oss vårda den
              ordningen. Den är central för att Sverige ska kunna ha en stabilitet.
            </seg>
            <seg n="6b261e57">
              Nu vill Bosse Ringholm fokusera diskussionen på det statliga
              underskottet. Låt oss då konstatera att en del av upplåningen
              nu sker därför att vi befinner oss i en kreditkris. Vi har herrelösa
              krediter. Det svenska bankväsendet är underdimensionerat i förhållande
              till exportindustrins stora och omfattande behov. Följaktligen
              har vi gjort betydande åtaganden på den statliga balansräkningen
              för att underlätta kreditgivningen. Det handlar om dels exportkrediterna,
              som har fått möjlighet att låna direkt i Riksgälden, dels en vidgad
              låneram. Det handlar om att vi har avsatt medel för att kunna
              tillhandahålla ägande för banker i kris om det visar sig bli nödvändigt.
              Det får vi naturligtvis hoppas att vi slipper. Det antar jag att
              vi är överens om. Men händer det så har vi redan avsatt resurser
              för detta. Det handlar om att vi måste hjälpa ett antal av våra
              grannländer som har mer betydande bekymmer. Följaktligen har staten
              ökat sin upplåning, och vi får i betydande utsträckning också
              tillgångar som motsvarar detta och i många fall också tillgångar
              som rimligen bör avkasta en normal ersättning till utlånaren.
            </seg>
            <seg n="f417a491">
              Det är inte det stora problemet. Det stora problemet är att vi
              har en försvagning i vårt finansiella sparande. Det underliggande
              motsvarar att konjunkturen försvagas. Nu säger Bosse Ringholm
              att vi genomför ofinansierade reformer. Det tycks inte vara en
              hållning som hans parti delar. Då skulle man nu föreslå omfattande
              finansieringsåtgärder: skattehöjningar och utgiftsneddragningar.
              Det tycks vara så att vi i grunden är överens om att vi på sikt
              klarar att återkomma till överskott. Följaktligen har vi nu råd
              att vidta de nödvändiga åtgärderna.
            </seg>
            <seg n="186df4f3">
              Jag kan naturligtvis dela Bosse Ringholms beskrivning av vad
              de automatiska stabilisatorerna är. Det är två stora breda ben.
              Det ena är minskade skatteintäkter på de vinster man har i bolagen
              och de skatter hushållen betalar för konsumtion och arbete. De
              minskar kraftigt. Det betyder att samhällsekonomin har mer pengar
              kvar än den annars skulle ha haft. Det är i grunden ett bra inslag
              i det svenska skattesystemet.
            </seg>
            <seg n="edf08dfa">
              Det andra är aktiva arbetsmarknadsåtgärder och a-kassa. Då säger
              Bosse Ringholm att jag skulle försöka dölja att det är en bra
              automatisk stabilisator. Varför skulle jag vilja dölja det? Det
              är därför vi har en inkomstförsäkring. I och med att vi har garantierna,
              där det i regelverket finns tydliggjort när det ska sättas in
              åtgärder, ökar anslagen till den aktiva arbetsmarknadspolitiken.
              Det som tidigare var diskretionärt ökar nu automatiskt. Det skulle
              jag kunna tänka mig att Bosse Ringholm som gammal generaldirektör
              för Arbetsförmedlingen, eller som det då hette, Arbetsmarknadsstyrelsen,
              borde tycka var bra. Vi har fått en större säkerhet i att vi kan
              sätta in aktiva åtgärder. Aktiva åtgärder är förmedlingsinsatser
              och stöd för den som söker. Det är lönestöd i form av lönesubventioner
              och sänkta arbetsgivaravgifter. Det är offentliga arbeten och
              utbildning. Det är alldeles uppenbart att de här resurserna kommer
              att användas till detta.
            </seg>
            <seg n="25d775b6">
              Låt mig säga att vi har en situation där vi på ett antal myndigheter
              polisen, Kriminalvården, domstolar, Skatteverket, Arbetsförmedlingen
              och Försäkringskassan kommer att ha ett överskridande som innebär
              att man måste utnyttja anslagskredit. Detta är i grunden inte
              något konstigt, men jag kommer inte för den skull att föregripa
              det normala budgetarbete vi ska göra i höst för att säkra att
              vi kan klara av den offentliga verksamheten på ett bra sätt genom
              de ramar och mål vi har.
            </seg>
          </u>
          <note type="speaker" n="ef31ad3d">
            Anf. 116 BOSSE RINGHOLM (s):
          </note>
          <u who="bosse_ringholm_29e546" xml:id="i-84f667c0ccf5c51f-12" n="97fe87fb">
            <seg n="1bc86669">
              Herr talman! Av Anders Borgs utlovade svar på min fråga två om
              krediterna till statliga myndigheter blev det ett enda svar på
              slutet. Jag ber att få återkomma med en särskild interpellation
              i ämnet, Anders Borg, så att du får tillfälle att utveckla ditt
              kunnande lite mer än vad du har gjort hittills från talarstolen.
            </seg>
            <seg n="12d88ea8">
              Jag anklagar ingen regering, och inte heller den borgerliga regeringen
              i Sverige, för att på egen hand har uppfunnit den globala finanskrisen.
              Däremot tycker jag att den borgerliga regeringen i Sverige har
              förstärkt den globala finanskrisen och gjort att den arbetslöses
              kris, jobbkrisen som vi har i Sverige i dag, är värre än vad den
              hade kunnat vara.
            </seg>
            <seg n="10edbde2">
              Jag vill erinra Anders Borg om att vi ett antal gånger haft diskussion
              om de skattesänkningar som Anders Borg har genomfört. De har under
              innevarande delar av den här perioden förstärkt konjunkturen,
              drivit på inflationen och drivit på överhettningen i ekonomin.
            </seg>
            <seg n="2f08fd94">
              Vi varnade för det och sade att det kan komma surt efter. Det
              har kommit surt efter. De pengarna, de senaste 15 miljarderna
              för skattesänkningar, hade varit utomordentligt bra att kunna
              använda för arbetsmarknadspolitiken.
            </seg>
            <seg n="f8510bf3">
              Det är inte så, Anders Borg, att jag anklagar dig för att dölja
              arbetsmarknadspolitiken genom satsningen på arbetsmarknadspolitik
              som en del av de automatiska stabilisatorerna. Du döljer bakom
              10 miljardersanslaget till arbetsmarknadsåtgärder att det inte
              handlar om arbetsmarknadspolitiken.
            </seg>
            <seg n="59d5b237">
              Det handlar om a-kassa och utbetalning av ersättning till arbetslösa.
              Det är inte en enda krona mer till program för Arbetsförmedlingen.
              Tvärtom är det så att massor av arbetsförmedlingar nu står inför
              krav från sina kommuner att göra insatser, och de har helt enkelt
              inga pengar.
            </seg>
            <seg n="6d175b6a">
              Det är ett faktum att vi har gått från de 70 miljarder som Anders
              Borg ärvde av den förra socialdemokratiska regeringen till att
              nu hamna i ett underskott i statsbudgeten på bortåt 200 miljarder
              kronor.
            </seg>
            <seg n="696231e8">
              Frågan är fortfarande: Kan Anders Borg leverera den reformbudget
              som han lovade i januari i år? Det har vi inget svar på. Jag återkommer
              om myndigheterna och krediterna eftersom jag inte fick något svar.
            </seg>
          </u>
          <note type="speaker" n="deb4e653">
            Anf. 117 Finansminister ANDERS BORG (m):
          </note>
          <u who="anders_borg_minister_2006" xml:id="i-0e0b21a23f62adb8-0" n="ea8152a4" next="i-cb249884041a48f0-0">
            <seg n="2354e9d7">
              Herr talman! Jag ska försöka svara på de många frågor som Bosse
              Ringholm ställer. Låt mig börja med myndigheterna, eftersom jag
              i mitt förra inlägg försökte reda ut ett antal andra frågeställningar.
            </seg>
            <seg n="8adb861b">
              Vi har ett antal myndigheter. Det rör sig om polisorganisationen,
              Kriminalvården, Skatteverket, domstolar, Arbetsförmedlingen och
              Försäkringskassan. Vi har på tilläggsbudgeten valt att tillföra
              en del extra medel till en del av dessa organisationer. Det gäller
              alldeles särskilt Försäkringskassan som fick ett mycket betydande
              tillskott i tilläggsbudgeten.
            </seg>
            <seg n="5d67b284">
              Jag kan naturligtvis välkomna att Bosse Ringholm ställer fler
              interpellationer. Men jag har inte för avsikt att ge mig in i
              myndigheternas budgetprövning och ge förbesked om den i ett känsligt
              budgetläge. Det är rimligt att vi har anslagskrediter. Anslagskrediter
              har vi för att de ska kunna användas och utjämna variationer.
            </seg>
            <seg n="916edd7f">
              Låt oss sedan komma tillbaka till frågan om arbetsmarknadspolitiken.
              Jag vill inte riktigt släppa den. Vi har nu en utbyggnad av aktiva
              åtgärder såsom de normalt definieras så att 5 procent av arbetskraften
              kommer att omfattas av det. Vi går från en nivå på strax över
              2 procent upp till 5 procent av arbetskraften under de närmaste
              åren.
            </seg>
            <seg n="84e0cf6f">
              Jag är relativt övertygad om men jag kan inte belägga det, eftersom
              jag inte har gått igenom alla våra medlemsländer i EU att det
              som utmärker oss är att vi lägger större resurser på att bygga
              ut de aktiva arbetsmarknadspolitiska åtgärderna än de flesta andra
              EU-länder.
            </seg>
            <seg n="3b5a1a66">
              Det är den aktiva arbetsmarknadspolitiken. För 2009 på tilläggsbudgeten
              är det i betydande utsträckning aktivitetsersättning och a-kassa.
              Anslagen ökar från 47 till 94 miljarder. Det är en betydande resursökning
              som gör att Arbetsförmedlingen står bättre rustad att möta en
              period av bekymmersam utveckling.
            </seg>
            <seg n="eef67f0c">
              Jag skulle önska att vi kunde vara överens om att det är bra
              att vi i dag har en större tydlighet och starkare struktur för
              att Arbetsförmedlingen ska kunna få de resurser som är nödvändiga
              för att sätta in lämpliga åtgärder.
            </seg>
            <seg n="6ee87e57">
              Det är naturligtvis en av de saker som vi också till höstens
              budget har anledning att återkomma och fundera kring. Det är väldigt
              prioriterat jämfört med alla vallöften som i övrigt också kan
              diskuteras.
            </seg>
          </u>
          <note n="7093adee">
            Överläggningen var härmed avslutad.
          </note>
          <note n="e8d6c691">
            15 § Anmälan om inkomna uppteckningar från EU-nämndssammanträde
          </note>
          <note n="ba3aeda4">
            Förste vice talmannen anmälde att uppteckningar från EU-nämndens
            sammanträde fredagen den 27 mars inkommit.
          </note>
          <note n="b398d259">
            16 § Hänvisning av ärende till utskott
          </note>
          <note n="3fc2070a">
            Föredrogs och hänvisades
          </note>
          <note n="976b19ba">
            17 § Förnyad bordläggning
          </note>
          <note n="ebe199ce">
            Föredrogs och bordlades åter
          </note>
          <note n="5e76d8f7">
            18 § Bordläggning
          </note>
          <note n="b90c9a89">
            Anmäldes och bordlades
          </note>
          <note n="0bbd222d">
            19 § Anmälan om interpellationer
          </note>
          <note n="49e2be66">
            Anmäldes att följande interpellationer framställts
          </note>
          <note n="0bf9f869">
            den 20 april
          </note>
          <note n="8257ebfa">
            LiseLotte Olsson
          </note>
          <note n="37387bdf">
            Ylva Johansson
          </note>
          <note n="37387bdf">
            Ylva Johansson
          </note>
          <note n="5c36ff1a">
            Interpellationerna redovisas i bilaga som fogats till riksdagens
            snabbprotokoll tisdagen den 28 april.
          </note>
          <note n="ea0b458f">
            20 § Anmälan om frågor för skriftliga svar
          </note>
          <note n="05a37c2c">
            Anmäldes att följande frågor för skriftliga svar framställts
          </note>
          <note n="0bf9f869">
            den 20 april
          </note>
          <note n="5297fecf">
            Amineh Kakabaveh
          </note>
          <note n="0e73fb5f">
            Hans Linde
          </note>
          <note n="28d49e2a">
            den 21 april
          </note>
          <note n="cf2897f5">
            Thomas Bodström
          </note>
          <note n="5f93758d">
            Anne Ludvigsson
          </note>
          <note n="9b2dcbe5">
            Frågorna redovisas i bilaga som fogats till riksdagens snabbprotokoll
            tisdagen den 28 april.
          </note>
          <note n="2d5ff01f">
            21 § Anmälan om skriftliga svar på frågor
          </note>
          <note n="fe5dad85">
            Anmäldes att skriftliga svar på följande frågor inkommit
          </note>
          <note n="30a8c538">
            den 17 april
          </note>
          <note n="c58c9636">
            Carina Hägg
          </note>
          <note n="c58c9636">
            Carina Hägg
          </note>
          <note n="0bf9f869">
            den 20 april
          </note>
          <note n="6581d9f9">
            Christer Adelsbo
          </note>
          <note n="64b5910a">
            Hans Olsson
          </note>
          <note n="64b5910a">
            Hans Olsson
          </note>
          <note n="64b5910a">
            Hans Olsson
          </note>
          <u who="anders_borg_minister_2006" xml:id="i-cb249884041a48f0-0" n="ea8152a4" prev="i-0e0b21a23f62adb8-0">
            <seg n="cc336f20">
              Holger Gustafsson
            </seg>
          </u>
          <note n="fd8ff27b">
            Anita Brodén
          </note>
          <note n="c58c9636">
            Carina Hägg
          </note>
          <note n="feed4155">
            Ameer Sachet
          </note>
          <note n="f5256423">
            Max Andersson
          </note>
          <note n="28d49e2a">
            den 21 april
          </note>
          <note n="932e68c8">
            Lennart Sacrédeus
          </note>
          <note n="c58c9636">
            Carina Hägg
          </note>
          <note n="47c07f95">
            Peter Hultqvist
          </note>
          <note n="feed4155">
            Ameer Sachet
          </note>
          <note n="feed4155">
            Ameer Sachet
          </note>
          <note n="c2779124">
            Svaren redovisas i bilaga som fogats till riksdagens snabbprotokoll
            tisdagen den 28 april.
          </note>
          <note n="c423a3b9">
            22 § Kammaren åtskildes kl. 21.55.
          </note>
          <note n="8fb02863">
            Förhandlingarna leddes
          </note>
          <note n="eea27588">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
