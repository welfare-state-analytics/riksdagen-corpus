<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--63</head>
          <docDate when="2008-01-27">2008-01-27</docDate>
        </div>
      </front>
      <body>
        <div>
          <note n="b64b4201">
            ﻿
          </note>
          <note n="b64e04a6">
            Riksdagens protokoll
          </note>
          <note n="9ed5c561">
            2008/09:63
          </note>
          <note type="date" n="2902dce9">
            Tisdagen den 27 januari
          </note>
          <note n="61f45ebf">
            Kl. 13:30 - 21:10
          </note>
          <note n="b82783a5">
            1 § Justering av protokoll
          </note>
          <note n="d0b9646c">
            Justerades protokollen för den 20 och den 21 januari.
          </note>
          <note n="13d82a23">
            2 § Meddelande om ändringar i kammarens sammanträdesplan
          </note>
          <note n="cf541c12">
            Andre vice talmannen meddelade att följande voteringstider tillkommit:
          </note>
          <note n="af7dede5">
            onsdagen den 28 januari kl. 16.00
          </note>
          <note n="5d1c3c57">
            onsdagen den 11 februari kl. 16.00
          </note>
          <note n="346fc649">
            torsdagen den 12 februari kl. 16.00
          </note>
          <note n="657bc75a">
            torsdagen den 19 februari kl. 16.00
          </note>
          <note n="a452fecf">
            onsdagen den 25 februari kl. 16.00
          </note>
          <note n="294df493">
            torsdagen den 26 februari kl. 16.00
          </note>
          <note n="9e5fbf56">
            Voteringen onsdagen den 18 februari kl. 16.00 skulle utgå.
          </note>
          <note n="f45e548a">
            Andre vice talmannen meddelade vidare att måndagen den 23 februari
            kl 15.00 hade bordläggningsplenum tillkommit.
          </note>
          <note n="f6c03c0c">
            Meddelandet hade delats ut till kammarens ledamöter.
          </note>
          <note n="99f1bb75">
            3 § Meddelande om frågestund
          </note>
          <note n="aa788935">
            Andre vice talmannen meddelade att vid frågestunden torsdagen
            den 29 januari kl. 14.00 skulle följande statsråd närvara:
          </note>
          <note n="e9c04f53">
            Utbildningsminister Jan Björklund (fp), jordbruksminister Eskil
            Erlandsson (c), statsrådet Åsa Torstensson (c), arbetsmarknadsminister
            Sven Otto Littorin (m) och försvarsminister Sten Tolgfors (m).
          </note>
          <note n="7aed4650">
            4 § Svar på interpellation 2008/09:250 om försäkringskassa utan
            förseningar
          </note>
          <note type="speaker" n="2dd5df05">
            Anf. 1 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_socialforsak" xml:id="i-cc1f6702aade3a35-0" n="77b78af6">
            <seg n="4cb2f870">
              Fru talman! Gunvor G Ericson har frågat mig vilka initiativ jag
              är beredd att ta för att människor ska kunna få ränta vid försenade
              utbetalningar och hur jag avser att komma till rätta med det stora
              ekonomiska underskottet i myndigheten och verka för att servicenivån
              hos Försäkringskassan ökar och att förseningar av utbetalningar
              inte förekommer.
            </seg>
            <seg n="7f49acb2">
              År 2005 blev Försäkringskassan en nationellt sammanhållen myndighet.
              Den dåvarande regeringen och ledningen för Försäkringskassan tog
              inför omställningen fram en plan för det arbetet.
            </seg>
            <seg n="f0961146">
              Så här i efterhand kan jag konstatera att allt inte har fungerat
              enligt denna ursprungliga plan. De senaste två åren har vi därför
              tvingats skjuta till sammanlagt 1 400 miljoner kronor för att
              hantera omställningsarbetet.
            </seg>
            <seg n="d8bc0b42">
              Man kan förstås se detta som ett misslyckande. Samtidigt är det
              viktigt att inse att de beräkningar och analyser som gjordes då
              inför omställningsarbetet inte tog hänsyn till vid denna tidpunkt
              okända faktorer.
            </seg>
            <seg n="977470ac">
              Regeringen har i flera steg stärkt Försäkringskassan och gett
              myndighetens ledning möjlighet att på ett bra sätt genomföra regeringens
              reformer och myndighetens förändringsarbete. Under 2007 gjorde
              regeringen en särskild satsning om 700 miljoner kronor på Försäkringskassan.
              Under 2008 och 2009 får Försäkringskassan ytterligare nästan 500
              miljoner för reformerna inom sjukförsäkringen. Myndigheten har
              också fått resurser för reformerna inom tandvården respektive
              barn- och familjepolitiken. För 2008 förstärkte alliansen jämfört
              med s-v-mp:s sista budget Försäkringskassans resurser med mer
              än 650 miljoner kronor.
            </seg>
            <seg n="40a1ea6b">
              Att 2009 skulle bli ett tufft år har jag vetat om det har Försäkringskassan
              informerat mig om. Myndighetens rapportering till mig har visat
              att 2009 kan hanteras inom befintliga ramar. I mina möten med
              styrelsen och gd, senast i november 2008, har budskapet till regeringen
              varit att läget är under kontroll.
            </seg>
            <seg n="10ea8ec7">
              I prognosen till regeringen den 30 oktober 2008 redovisade myndigheten
              ett resursbehov om 7 175 miljoner kronor för 2009. Det är knappt
              2 procent, eller 135 miljoner, över myndighetens anslag.
            </seg>
            <seg n="99d6d8a7">
              Nu visar det sig, i Försäkringskassans prognos från den 19 januari
              2009, att Försäkringskassans beräknar resursbehovet 2009 till
              740 miljoner kronor, jämfört med 135 miljoner. Det är mer än 10
              procent över det beslutade anslaget om 7 039 miljoner.
            </seg>
            <seg n="8f18333b">
              Naturligtvis arbetar jag och mitt departement intensivt för att
              se till att Försäkringskassan klarar sitt uppdrag. Vi har nyligen
              tillsatt en ny generaldirektör för myndigheten. Hon ska nu ta
              fram lämpliga åtgärder för att hantera de utmaningar som Försäkringskassan
              står inför. Jag ska träffa styrelsen i morgon för att få läget
              redovisat för mig.
            </seg>
            <seg n="eca1cba4">
              Vidare kommer en ny myndighet Inspektionen för socialförsäkringen
              att redan den 1 juli 2009 stärka granskningen av socialförsäkringsområdet.
              Den som anklagar regeringen för att vara passiv har inte tagit
              del av de åtgärder som har vidtagits och som kommer att vidtas
              under året som kommer.
            </seg>
            <seg n="67251d11">
              Jag vill också säga att mediebilden av Försäkringskassan ofta
              blir orättvis. Den övervägande delen av Försäkringskassans verksamhet
              fungerar i många fall bättre än tidigare men får sällan någon
              uppmärksamhet. Det är viktigt att påpeka att i de ärenden där
              det finns ett beslut, vilket är i majoriteten av alla ärenden,
              kommer ersättningen på utsatt tid.
            </seg>
            <seg n="855582d7">
              Samtidigt är det viktigt att inte glömma bort hur akut situationen
              var efter sommaren 2008 inom bland annat bostadsbidraget och föräldrapenningen.
              Jag har löpande diskussioner med Försäkringskassans ledning om
              hur detta nu ska rättas till och hur Försäkringskassan säkerställer
              att det inte upprepas. För nästan alla ärendeslag var nivåerna
              i december 2008 klart bättre än de var 2006 när s, v och mp lämnade
              över regeringsmakten till alliansen. Nu får nio av tio sin ersättning
              inom en månad. Så korta har handläggningstiderna aldrig varit.
              Det intensiva arbete som gjorts av Försäkringskassans personal
              har gett resultat.
            </seg>
            <seg n="1aa4efa2">
              Handläggningstiderna kan bli kortare och rättssäkerheten måste
              stärkas. Det är viktigt för socialförsäkringens legitimitet. För
              mig handlar socialförsäkringen i allra högsta grad om att rätt
              ersättning ska gå till rätt person i tid!
            </seg>
          </u>
          <note type="speaker" n="bd29e2d8">
            Anf. 2 GUNVOR G ERICSON (mp):
          </note>
          <u who="unknown" xml:id="i-d367d2df1893aa3a-0" n="e2fc2175">
            <seg n="78d2ba51">
              Fru talman! Tack för svaret! Jag tackar också för att jag får
              debattera här i kammaren med Cristina Husmark Pehrsson. Det är
              många av oss i oppositionen som önskar att få debattera med ministern
              i medierna, vilket av olika orsaker inte alltid har varit möjligt.
            </seg>
            <seg n="7b07c603">
              År 2007 tog den moderatledda regeringen initiativet att besluta
              om ränta vid återkrav. Människor som får en felaktig utbetalning
              får alltså betala ränta på pengarna när de betalar tillbaka. Med
              den situation som nu har drabbat många enskilda vore det inte
              mer än rätt att också staten betalar ränta på försenade utbetalningar.
            </seg>
            <seg n="ab671dc4">
              Ministern svarar inte på min fråga i interpellationen: Vilka
              åtgärder tänker ministern vidta? Om det är rimligt att ränta får
              tas ut av Försäkringskassan vid återkrav är det väl också rimligt
              att Försäkringskassan å sin sida har skyldighet att betala ränta
              till enskilda när dessa personer drabbas av förseningar på grund
              av felaktiga beslut eller i övrigt bristande handläggning hos
              Försäkringskassan.
            </seg>
            <seg n="b9f99ce7">
              Det här löser inte de allvarliga problemen på Försäkringskassan,
              men det skulle åtminstone ge någon kompensation och skapa incitament
              för Försäkringskassan. Be om ursäkt! Betala tillbaka pengarna
              med ränta!
            </seg>
            <seg n="f21a20c1">
              Människor far illa. De som behöver vara i kontakt med Försäkringskassan
              får vänta länge i telefonköer. De får dålig service. Det råder
              oklarheter om hur reglerna påverkar, och de får inte sina utbetalningar
              i tid.
            </seg>
            <seg n="3c4bc26f">
              JO och Statskontoret har kommit med dräpande kritik. Jag tycker
              att svaret på mina frågor visar att ministern vill komma undan
              lindrigt och slippa kritik.
            </seg>
            <seg n="eb651428">
              Det fattas nästan 1 miljard. Ska Försäkringskassan spara in det
              kan inte servicen förbättras. I sitt svar till mig redovisade
              ministern mer pengar, men faktum är att anslaget 2006 var 7,6
              miljarder. Anslaget 2008 var 6,9 miljarder.
            </seg>
            <seg n="9acba389">
              Smekmånaden för regeringen kan inte vara mer än två år. Det är
              ni som har ansvaret. Jag tycker att det är osmakligt att ministern
              försöker göra en tidigare gd till syndabock. Det spelar ingen
              roll om generaldirektören heter Curt eller Adriana. Regeringen
              har ansvar. Ministern kan inte gömma sig och påstå att hon inte
              har fått information ännu och inte heller att den största reformen
              av socialförsäkringssystemet skulle kunna verkställas under loppet
              av tre veckor.
            </seg>
            <seg n="c96492eb">
              Jag menar att regeringen bär ett stort ansvar för förseningarna.
              Regeringen har uppenbarligen ett sätt att ta ansvar för Försäkringskassan
              som är kostnadsdrivande. Informationen fanns tillgänglig. Försäkringskassan
              sade i sitt remissvar angående genomförandet av regelförändringarna
              den 1 juli att det inte skulle fungera. Jag läser innantill: Myndigheten
              kan redan nu konstatera att det krävs mer tid för en grundlig
              analys av Försäkringskassans möjligheter att administrera det
              föreslagna regelverket. För att Försäkringskassan ska kunna tillämpa
              reglerna krävs även att andra aktörers insatser sker i tid. Risken
              är att den enskilda hamnar i kläm och står utan försörjning. Försäkringskassan
              avstyrker därför ett ikraftträdande den 1 juli 2008. Mot bakgrund
              av att omfattande förtydliganden i regelverket behöver göras och
              då konsekvenserna för Försäkringskassans administration och arbetssätt
              behöver utredas är Försäkringskassan inte i nuläget beredd att
              föreslå ett annat datum för ikraftträdandet.
            </seg>
          </u>
          <note type="speaker" n="61fc6818">
            Anf. 3 VERONICA PALM (s):
          </note>
          <u who="veronica_palm_9d5ce6" xml:id="i-807a47f7e88f50ca-0" n="f4a911fb">
            <seg n="5b34670a">
              Fru talman! Varje dag den här hösten har vi sett resultatet av
              regeringens usla politiska handlag när det gäller Försäkringskassans
              verksamhet. Varje dag har vi sett hur föräldrar som är hemma med
              sina små barn inte får ut föräldraförsäkringen och inte kan betala
              räkningarna. Varje dag har vi sett hur pensionärer med små ekonomiska
              marginaler inte får ut det bostadstillägg som de är berättigade
              till. Varje dag ser vi hur sjuka människor med rätt till sjukersättning
              inte kan få den i tid. Det är resultatet av regeringens dåliga
              handlag med myndigheter. Det är enskilda människor som drabbas
              varje dag. Det slår mot välfärdens kärna, och det är ett hot mot
              den svenska modellen.
            </seg>
            <seg n="fec9272a">
              Ministern väljer att blunda för detta, att skylla ifrån sig,
              att säga att det beror på omorganisationer i Försäkringskassan,
              att det kan vara generaldirektören eller någon annan som är ansvarig.
              Misslyckandet går att läsa i JO:s granskning som redovisades i
              går med anledning av att det har kommit in mer än 500 anmälningar
              under hösten. Det talar sitt tydliga språk.
            </seg>
            <seg n="37ecfc92">
              Regeringen har försatt Försäkringskassan i en ohållbar situation.
              Försäkringskassan klarar inte av att värna en av de viktigaste
              delarna i välfärdssamhället, nämligen våra gemensamma välfärdsförsäkringar.
            </seg>
            <seg n="44b335cf">
              Det ger två effekter. Den ena är den jag började med, nämligen
              att de enskilda människorna, sjuka, föräldrar och pensionärer,
              drabbas ekonomiskt. Den andra är att det undergräver förtroendet
              för våra gemensamma välfärdsförsäkringar. Det undergräver förtroendet
              för den svenska modellens kärna.
            </seg>
            <seg n="8eafb19e">
              Regeringen har försatt Försäkringskassan i den här situationen
              genom att dra undan resurser, minska anslagen och gröpa ur budgeten
              till den myndighet som ansvarar för verksamheterna och samtidigt
              med andra handen lägga på mer uppgifter, ökad administration,
              nya IT-system, en krånglig jämställdhetsbonus, ett nytt regelverk
              och VAB-intyg som ska springas med mellan dagis och Försäkringskassan
              och granskas.
            </seg>
            <seg n="5cb57254">
              De som drabbas är de enskilda individer som inte får ut sina
              rättmätiga ersättningar i tid. Det är socialförsäkringsministern
              som är ansvarig för att se till att Försäkringskassan får resurser
              och möjligheter att genomföra sitt uppdrag. Det går inte att lägga
              ansvaret på någon annan.
            </seg>
          </u>
          <note type="speaker" n="c47f5ea3">
            Anf. 4 KALLE LARSSON (v):
          </note>
          <u who="kalle_larsson_7fdd7a" xml:id="i-b240630ce5ca1b0e-0" n="de392b72">
            <seg n="126c9b69">
              Fru talman! Låt mig, kanske lite överraskande, börja med att
              hålla med Cristina Husmark Pehrsson på en punkt. Det görs en hel
              del bra arbete på Försäkringskassan. Det finns väldigt många människor
              som arbetar och som är hängivna och skickliga i sitt arbete. De
              försöker att göra ett bra arbete och hjälpa människor trots svåra
              förutsättningar. Det är värdefullt att säga det i en tid när Försäkringskassan
              i allmänhet får väldigt mycket kritik. Det är viktigt att lyfta
              fram att mycket av det arbete som de som är anställda utför är
              värdefullt och viktigt.
            </seg>
            <seg n="62171fa9">
              Men det är inte det den här diskussionen handlar om. Den här
              diskussionen handlar inte heller om vad som har hänt under tidigare
              regeringskonstellationer, under tidigare majoriteter, vilket ministern
              tycks tro. Den här diskussionen handlar om en mycket akut politisk
              situation som märks rakt in i vardagen för en massa människor
              runt om i vårt land. Den märks genom att man inte får pengarna
              att räcka i slutet av månaden därför att de pengar man skulle
              ha haft inte har kommit in på kontot. Det handlar om pensionärer
              som inte har råd att betala hyran eller barnfamiljer som inte
              har råd att köpa den mat som man behöver till sin familj.
            </seg>
            <seg n="302f1f65">
              Det här är en svår situation. Det inser alla. Det här är någonting
              som man inte vill ska hända. Jag tror inte att ens Cristina Husmark
              Pehrsson tycker att det är en trevlig situation som hon eller
              någon av oss önskar. De avgörande frågorna här är: Vad gör man
              i en sådan situation? Tar man sitt politiska ansvar? Kommer man
              med åtgärder och försöker förbättra situationen? Eller väljer
              man att blunda och skylla på någon annan? Det är de avgörande
              frågorna som vi i dag har att ta ställning till.
            </seg>
            <seg n="ab76de11">
              Jag ska gärna lyssna på diskussionen en stund till, men av vad
              jag hittills har hört från Cristina Husmark Pehrsson förstår jag
              att det är det senare man väljer. Den tidigare generaldirektören
              redovisade inte rätt uppgifter. Den förra majoriteten efterlämnade
              för dåliga siffror. Det är någon annan som gjorde fel.
            </seg>
            <seg n="dc350d95">
              Jag frågar: Har inte Cristina Husmark Pehrsson något eget ansvar?
              Har inte den sittande regeringen något ansvar utöver de ganska
              små saker som man här har berättat att man tänker göra?
            </seg>
            <seg n="4116343c">
              Jag tror att vi borde ge ett väldigt tydligt och klart besked
              i dag. Det beskedet är att de människor som drabbas av försenade
              utbetalningar och får sin vardag förstörd av detta för det första
              förtjänar en ursäkt. Det borde inte vara något problem. Det borde
              inte behöva bli en prestigefråga att säga: Vi är ledsna för att
              det har blivit som det har blivit.
            </seg>
            <seg n="63598f93">
              Det andra är: Vad gör vi när människor får försenade utbetalningar?
              Ja, vi ersätter det förstås. Det borde vara det självklara svaret.
              Här har redan förespråkats att man borde ge ränta på de pengar
              som betalas ut för sent. Jag tycker att det är dags att ta ett
              steg till. Jag tycker att man ska få ränta efter en månad, men
              efter två månader förtjänar man faktiskt ett skadestånd för att
              man har blivit så vårdslöst hanterad i processen och inte har
              fått pengar. Man har kanske varit tvungen att ta ett snabblån
              för att täcka hyran.
            </seg>
            <seg n="53a65f3a">
              Cristina Husmark Pehrsson borde i dag ge beskedet: Okej, vi återkommer
              med ett förslag om att ränta utbetalas. Vi återkommer med ett
              förslag om att skadestånd ska utgå efter två månader om man har
              fått en försenad utbetalning. Låt oss ta den här situationen på
              allvar i stället för att ha ett slags politisk diskussion om vad
              som har hänt förut eller vems fel det egentligen är.
            </seg>
            <seg n="b17798b5">
              Mina konkreta och direkta frågor är: Är ministern beredd att
              ge ränta på försenade pengar? Är ministern beredd att utbetala
              skadestånd till dem som får sina försenade utbetalningar? Är ministern
              ytterst åtminstone beredd att släppa prestigen och be de människor
              som drabbas av regeringens politik om ursäkt?
            </seg>
          </u>
          <note type="speaker" n="46d48c38">
            Anf. 5 MATILDA ERNKRANS (s):
          </note>
          <u who="matilda_ernkrans_be8a59" xml:id="i-c75ecbc9b180a61d-0" n="4f8bec36">
            <seg n="94b1fc9b">
              Fru talman och ansvarig minister! Jag har till kammaren tagit
              med mig en kopia på en av dagens tidningar hemma i Örebro län.
              Där står det om långa köer och dålig ordning. Bemanningen förstärks
              nu på servicekontoren, säger man här. I den här artikeln berättas
              om ett exempel på hur det har sett ut i Sverige under hösten och
              vintern. Det är bedrövligt. Det är långa köer, ingenstans att
              sitta och inga skyltar som visar vad som är Försäkringskassan
              och inte. En engagerad medarbetare på Försäkringskassan säger:
              Det har varit rörigt, och vi har försökt så gott vi har kunnat.
              Det har varit så här ända sedan i december.
            </seg>
            <seg n="c29b4236">
              Cristina Husmark Pehrsson! I stället för att gång på gång säga
              i olika situationer att du inte haft korrekta underlag och inte
              riktigt vetat hur det har sett ut hade det ju räckt att besöka
              något av de servicekontor som finns runt om i Sverige. Det hade
              räckt med ett besök, och du hade fått bilden klar för dig av hur
              det ser ut i dag i den blå alliansens Sverige. Det hade räckt
              för att du skulle ha kunnat ta ansvar för den politik som du är
              med och genomför. Man kan inte sola sig i glansen när det går
              bra och gömma sig bakom byråkrati när det går sämre. Det är stötande,
              och det är oansvarigt.
            </seg>
            <seg n="2e87e294">
              Jag hoppas att vi i den här debatten kommer att få se det här
              ansvarstagandet, för det är ju ni som i jobbkrisens Sverige skickat
              ut en halv miljon människor utanför a-kassan och sett till att
              enbart 20 procent av landets löntagare faktiskt får 80 procent
              i arbetslöshetsersättning, om de ens får det. Det är ju ni som
              har infört nya, krångliga sjukregler som sätter människor på undantag,
              och det är ni som mitt i en omorganisation har infört just de
              här sjukreglerna, som har infört en jämställdhetsbonus som är
              så krånglig att ingen förstår den, som har infört vårdnadsbidrag
              och som har infört nya regler om när föräldrar har rätt att få
              ut sin ersättning när det gäller vård av barn man ska nu springa
              med intyg fram och tillbaka till dagis för att få ut sin ersättning.
            </seg>
            <seg n="566d3b39">
              Det är ni som är ansvariga för det här, den blå alliansen. Det
              är ni som har satt Försäkringskassan och de människor som har
              rätt att få sin försäkring i rätt tid på undantag. Det hoppas
              jag att du som ansvarig minister faktiskt tänker ta ditt ansvar
              för, inte bara för de människor som har rätt att få ut sin socialförsäkring
              när de har rätt att få den utan också för de människor som sliter
              och försöker jobba dubbelt så mycket med mindre resurser och ökade
              krav, alla de engagerade medarbetare som finns på Försäkringskassan.
            </seg>
            <seg n="8c87064d">
              Jag hoppas att du kan ge besked till alla dem, inte bara dem
              som i mitt hemlän, Örebro, vill känna trygghet i en gemensam socialförsäkring.
              Tänker du, ministern, ta ansvar för det ministern har ansvar för,
              eller tänker du gömma dig bakom byråkrati och genom att skylla
              ifrån dig på andra?
            </seg>
          </u>
          <note type="speaker" n="f1d3ddcf">
            Anf. 6 LARS GUSTAFSSON (kd):
          </note>
          <u who="lars_gustafsson_079038" xml:id="i-5f79b969412d7025-0" n="12a8cbcc" next="i-38be22549a6a00b9-0">
            <seg n="79a617d1">
              Fru talman! Jag håller helt med: Det är ministern som är orsak
              till att vi har förtidspensionärer som går tillbaka till att arbeta
              igen. Det är ministerns fel att barnfamiljer har möjlighet till
              valfrihet i barnomsorgen. Det är många fina fel som ministern
              har. Dessutom har hon lyckats sänka sjuktalen till historiska
              nivåer. Det är väldigt tråkigt att det är färre som behöver anlita
              Försäkringskassan detta sagt för att nu sätta saker på sin rätta
              position.
            </seg>
            <seg n="08291898">
              Service hos myndigheter är viktigt och har varit eftersatt i
              Sverige. Det vet vi om. Det gäller många myndigheter. Skatteverket
              är en av de myndigheter som verkligen har gjort en väldigt stor
              omställning, som har lyckats och får mycket god kritik för detta,
              under svåra och pressade omständigheter med ständigt nya skatteregler
              från tidigare regeringar. Nåväl, det lyckades dem.
            </seg>
            <seg n="1a001da6">
              Omställningar görs inte vid beslutsdatumet det hoppas jag att
              ni har insett utan det sker en dialog med den myndighet som ska
              göra det. I annat fall måste myndigheten vara lomhörd för vad
              vi sysslar med i den här kammaren, och det tror jag inte att man
              är.
            </seg>
            <seg n="eff0d49b">
              Det är också så att nya reformer inte kan användas som ett skäl
              för brister när man samtidigt minskar bemanningen på grund av
              semestertid. Tänk om varuhandeln skulle dra in personalen när
              det var julhandel! Hur skulle det se ut? Det är viktigt att man
              ibland i sådana här debatter kommer ned till vad det handlar om.
              Den eventuella kritiken mot Försäkringskassan och utbetalningarna
              ska ju handla om just detta och inte om allting annat.
            </seg>
            <seg n="9c053fae">
              En organisationsomställning är en process, inte en tidpunkt.
              För medborgarna är service hos Försäkringskassan den enskilt största
              upplevelsen av hur myndigheten fungerar. Det är där kontakten
              är, och det är därför besluten omfattar dem.
            </seg>
            <seg n="579dba19">
              Nu är det så att det inte bara är politiker som beslutar om organisationen.
              Det brukar vi lämna över till myndigheter i Sverige. Nya reformer
              måste givetvis kunna hanteras, särskilt om belastningen av antal
              sjukskrivna de facto minskar. Det finns all anledning att fundera
              på vilken syn på den egna organisationen och det egna uppdraget
              man har. Tilltron till myndighetsanslagets storlek som den enda
              mätaren på funktion är rätt infantil.
            </seg>
            <seg n="86d97b2b">
              Det är givetvis inte den enskilda handläggaren som jag åsyftar.
              Försäkringskassans ekonomi, kontroll av kostnader samt budgetprognoser
              är i första hand en ledningsfråga som inom alla andra verk.
            </seg>
            <seg n="2e1c0140">
              Ränteersättning har föreslagits, men något konkret förslag om
              hur det ska se ut har vi inte hört talas om.
            </seg>
            <seg n="4bd5a66e">
              Kristdemokraterna anser att det finns skäl för att även myndigheter
              kan avkrävas ersättning vid oskälig fördröjning, men givetvis
              måste detta utredas för att inte kollidera med annan lagstiftning.
              Att göra detta retroaktivt tror jag är väldigt svårt för någon
              att föreslå. Möjligtvis kan vi i framtiden göra detta, och jag
              tror att det finns ett intresse hos många partier för att se hur
              vi i framtiden kan få ett system där vi ökar kravet på myndigheter
              precis som andra företag som vi kan ställa krav på att återbetala
              eller ge ersättning om en oskälig fördröjning har inträffat, om
              det inte är force majeure. Och någon stormen Gudrun har vi inte
              haft den senaste tiden som har drabbat just Försäkringskassan.
            </seg>
          </u>
          <note n="61a9a7d7">
            Anf. 7 GUNNAR AXÉN (m):
          </note>
          <u who="lars_gustafsson_079038" xml:id="i-38be22549a6a00b9-0" n="12a8cbcc" prev="i-5f79b969412d7025-0">
            <seg n="9b5a8774">
              Fru talman! Jag tycker att det är bra att vi har den här debatten
              i dag för det ger oss en möjlighet att reda ut saker och ting
              och hur det verkligen förhåller sig. När man lyssnar lite grann
              till dem som har varit uppe i talarstolen tidigare från oppositionen
              låter det som om det skulle vara kris, kaos och katastrof överallt
              på Försäkringskassan och som om ingen människa får ut sina ersättningar
              i tid.
            </seg>
            <seg n="fcc6e00b">
              Det råder ingen tvekan om att det efter sommaren och i början
              av hösten var alldeles för långa, helt oacceptabelt långa, handläggningstider
              på Försäkringskassan. Det råder det ingen tvekan om. Men frågan
              är: Hur ser det ut i dag?
            </seg>
            <seg n="0dea8e45">
              Tittar vi då på de ärendeslag som omfattar många människor och
              där förseningarna var stora i början av hösten och slutet av sommaren
              kan vi konstatera att när det gäller sjukpenning handlades 89
              procent av ärendena inom 30 dagar i december, jämfört med till
              exempel 2005, då det var 71 procent av ärendena som handlades
              inom 30 dagar.
            </seg>
            <seg n="a27583b1">
              När det gäller tillfällig föräldrapeng handlades 86 procent inom
              30 dagar i december. År 2005, då oppositionen satt vid makten,
              var det 82 procent som handlades inom 30 dagar.
            </seg>
            <seg n="1e7a1652">
              När det gäller bostadstillägg för pensionärer var det hela 96
              procent av de ärendena som handlades inom 30 dagar i december,
              vilket kan jämföras med 78 procent under det sista året då oppositionen
              styrde här i landet.
            </seg>
            <seg n="35cc61b5">
              Det har alltså skett en klar förbättring av handläggningstiderna
              under hösten. Jag vill också dra mig till minnes att vi hade generaldirektören,
              den förre generaldirektören Curt Malmborg, i utskottet i höstas,
              i mitten av november, och han redovisade vilka åtgärder man hade
              vidtagit och att handläggningstiderna var på väg ned till rimliga
              nivåer. Jag vill minnas att utskottet tämligen unisont lät sig
              nöja med de beskeden då.
            </seg>
            <seg n="692c6335">
              På samma sätt som man försöker ställa ministern till svars för
              de långa handläggningstider som var tidigare skulle man kanske
              hylla ministern för att handläggningstiderna har kommit ned till
              historiskt låga nivåer i december månad.
            </seg>
            <seg n="b22a3efd">
              Jag skulle framför allt vilja hylla dem på Försäkringskassan
              som genom ett hårt och tufft arbete under hösten, i en redan svår
              och pressad situation, jobbat för att få ned handläggningstiderna
              till de rekordkorta nivåer som de befinner sig på i dag. De har
              gjort ett fantastiskt arbete och ska ha all heder av det.
            </seg>
            <seg n="9c8b838f">
              Därmed borde vi egentligen kunna lägga frågan om handläggningstiderna
              åt sidan så länge och titta på den del som rör det kraftiga underskott
              som i december, visade det sig, prognostiserades på Försäkringskassan.
              Som jag sade hade vi generaldirektören på besök i utskottet i
              mitten av november. Han förklarade sig då vara nöjd med den budget
              som var anslagen för innevarande år. Bara en dryg månad senare
              pratar man om ett underskott på kanske 700 miljoner kronor.
            </seg>
            <seg n="23d9cca9">
              Vad det beror på återstår för Försäkringskassan att analysera
              och svara på, men vi kan konstatera att i den sista budget som
              oppositionen lade fram, budgetpropositionen för 2006, kalkylerade
              man med ett anslag som var 650 miljoner kronor lägre för 2008
              än vad vi sedermera anslog. Totalt har alliansregeringen anslagit
              ytterligare 1,4 miljarder kronor till Försäkringskassan. Om oppositionen
              hade fått styra skulle Försäkringskassans läge alltså ha varit
              klart sämre än i dag.
            </seg>
          </u>
          <note type="speaker" n="e4649bab">
            Anf. 8 LARS-ARNE STAXÄNG (m):
          </note>
          <u who="lars-arne_staxang_5cb88b" xml:id="i-023699ce995ee9b5-0" n="9b05f89f">
            <seg n="4cd62b5c">
              Fru talman! År 2005 beslutade den tidigare regeringen, vad jag
              förstår jag var inte med på den tiden i ganska stor enighet med
              oppositionen att låta Försäkringskassan bli en nationell myndighet.
              Det är viktigt att framhålla att den nuvarande regeringen tvingas
              skjuta till sammanlagt 1,4 miljarder för att hantera detta omställningsarbete
              under de senaste två åren.
            </seg>
            <seg n="82db3e65">
              Så sent som den 30 oktober 2008 redovisade Försäkringskassan
              ett resursbehov på 7 175 000 000. Om man ska jämföra budgetar
              fattades det enligt Försäkringskassan 135 miljoner så sent som
              den 30 oktober 2008. Enligt dagens nummer av Svenska Dagbladet
              har inte ens Erik Åsbrink, som är ordförande i Försäkringskassan,
              haft någon aning om detta. Som Gunnar Axén redovisade fick vi
              motsvarande kunskap av generaldirektören för Försäkringskassan.
            </seg>
            <seg n="e614fcfc">
              Det är viktigt att ha detta perspektiv i minnet när man hör oppositionen
              ta till brösttoner, vill jag påstå, mot allt elände som just nu
              finns. Det är riktigt att det funnits stora problem under sommaren
              och även under hösten, i september. Och det finns fortfarande
              problem. Lika viktigt är det dock att komma ihåg att det blivit
              mycket, mycket bättre. Det finns siffror på detta från Försäkringskassan
              som mycket tydligt visar att väldigt många av hanteringsärendena
              löses. Så mycket som 90 procent av ärendena löses inom Försäkringskassan.
              Av den eländesbeskrivning som vi fått höra låter det som om alla
              ärenden går fel. 90 procent är bra mycket bättre än 75 procent,
              som det var 2005 under den tidigare regeringen. Det har alltså
              skett en förbättring.
            </seg>
            <seg n="49c4a37e">
              Samtidigt ska det sägas att varje fall är ett fall för mycket.
              Det är klart att det måste bli mycket bättre. Det är allas ambition,
              också den nuvarande alliansregeringens, vilket är viktigt att
              få fram.
            </seg>
            <seg n="0a4e1021">
              Det har diskuterats om vi ska betala ränta för försenad utbetalning.
              Personligen känner jag att det kanske kan vara en väg att gå,
              absolut, men då får vi också fundera på vilka regler vi ska sätta
              upp för det. Ska man få ränta efter en månad, två månader, sex
              veckor? I så fall ökar vi på byråkratin ytterligare, eftersom
              personalen då måste sitta och räkna på detta. Vi måste se på helhetsperspektivet.
              Det är möjligt att vi kan hitta en lösning.
            </seg>
            <seg n="d98e371f">
              När det gäller miljarden är det ganska självklart att vi inte
              bara kan trycka på knappen om vi inte fått kunskap om att miljarden
              fattas. Först måste Försäkringskassan göra sitt undersökningsarbete
              och se vad det är som har gått fel eftersom man i oktober 2008
              inte kände till detta och nu redovisar ett stort underskott, ett
              underskott på 1 miljard.
            </seg>
          </u>
          <note type="speaker" n="508964ed">
            Anf. 9 SOLVEIG ZANDER (c):
          </note>
          <u who="solveig_zander_bb1f11" xml:id="i-ce3723599b499a48-0" n="32a9bba9" next="i-984c4598c1bfe8f5-0">
            <seg n="58c0184e">
              Fru talman! Det är en oerhört intressant interpellation vi fått
              på vårt bord i dag, och jag vill därför tacka Gunvor G Ericson
              för att hon ställt den. Det är viktiga saker som tas upp i interpellationen.
            </seg>
            <seg n="580c6fb6">
              Att det är förseningar i utbetalningarna känner vi alla till.
              Vi undrar dock vad alla dessa förseningar beror på. Vår minister
              har inte haft tid att besöka vartenda försäkringskassekontor,
              men vi riksdagsledamöter har gjort många studiebesök, vill jag
              påstå. Av Försäkringskassan i mitt hemlän, som jag besökte sent
              i höstas, fick jag veta att de försenade utbetalningarna bland
              annat berodde på att man inte fick in alla handlingar i tid. Det
              kan man varken belasta ministern eller Försäkringskassans generaldirektör
              för, och inte heller Försäkringskassans personal. Förseningarna
              beror på alla de parter som är inblandade i processen med att
              lämna in handlingar till Försäkringskassan.
            </seg>
            <seg n="a65a7203">
              Dessutom är det viktigt att titta på beslutet att göra en omorganisation
              av Försäkringskassan; den var nödvändig eftersom det inte fungerande
              tidigare. När man beslutade att genomföra processen kan man nog
              säga att man valde fel process. Att rätta till någonting som redan
              har startat är svårare än att vara med från början. Det är oerhört
              viktigt att vi inser det. När vi fått information av generaldirektören
              om hur det går med omorganisationen har vi fått höra att det fortskrider
              och att det är positivt.
            </seg>
            <seg n="554df526">
              Den första information jag som ny riksdagsledamot, liksom de
              övriga ledamöterna i utskottet, fick av Försäkringskassan var
              en redogörelse för hur de tänkt sig att det hela skulle gå till
              och vad de hade för planer när det gällde resultatet. Det lät
              väldigt bra. Vi fick informationen senhösten 2006. Det fanns alltså
              ingen anledning för mig, eller ens för ministern, att då reagera
              på att någonting skulle ändras, och uppenbarligen inte heller
              för oppositionen; de sade nämligen ingenting då. Jag som riksdagsledamot
              tror på ledningen för Försäkringskassan när de redovisar för mig
              hur utvecklingen fortskrider.
            </seg>
            <seg n="99cd2efd">
              Det är angeläget att påminna om att generaldirektören besökt
              utskottet vid flera tillfällen och att vi, inte minst jag, då
              ställt frågor om varför det inte finns lokalkontor i varje kommun,
              vilket man sagt ska finnas. Nu börjar de bli klara och komma till
              stånd. Det kommer att underlätta hanteringen när människor har
              möjlighet att personligen besöka kontoret och få hjälp. Då kommer
              också tiden för handläggning att minska.
            </seg>
            <seg n="5b4d7277">
              Gunvor G Ericson har även tagit upp frågan om att man ska kunna
              få ersättning när myndigheten gör fel. Jag tycker att det är bra
              att detta tas upp och hoppas verkligen att det ska bli möjligt.
              Jag undrar dock hur Gunvor G Ericson tycker att det ska gå till.
              Jag skulle vilja höra om de funderat på något förslag.
            </seg>
            <seg n="f7e83260">
              Slutligen vill jag nämna att i Gunvor G Ericsons interpellation
              sägs att 1 774 klagomål rörande handläggningen av ärenden kommit
              in. Samtidigt vet vi att det varje år sker 60 miljoner utbetalningar
              från Försäkringskassan. Det betyder att man klagar på 0,03 procent
              av alla ärendena.
            </seg>
            <seg n="126dc082">
              Anf. 10 HELENA RIVIÈRE (m):
            </seg>
            <seg n="eafe8ab2">
              Fru talman! När man hör allt detta prat om misslyckande skulle
              man kunna tro att inte en enda människa får ut sina ersättningar.
              Men så är det inte, som Solveig Zander sade. Av de 60 miljonerna
              går nio av tio utbetalningar ut i rätt tid till rätt person på
              rätt grund.
            </seg>
            <seg n="ab0b664d">
              Jag skulle vilja uppehålla mig vid grunden. Försäkringskassan
              är inte vilken utbetalningscentral som helst. De människor som
              ansöker om ersättning ska prövas och undersökas. Det är inte bara
              att leverera ut från kassan. Grundprincipen är att den som har
              arbetsförmåga ska använda den. Sjukpenningen är till exempel inte
              en allmän rättighet. Man ska ha arbetat, och man ska ha haft en
              inkomst för att få sjukpenning.
            </seg>
            <seg n="b1d06376">
              På det stora hela fungerar Försäkringskassan fantastiskt väl.
              Förseningarna i utbetalningarna i somras berodde till stor del
              på att det var många ansökningar om bostadstillägg för pensionärer.
              Då måste grunderna prövas: vilka tillgångar och egna resurser
              pensionärerna har. Det tar tid, och det är viktigt att det blir
              rätt.
            </seg>
            <seg n="5ab005a1">
              Kritiken från oppositionen mot de sena utbetalningarna pekar
              snarare på ett underliggande problem: att människor inte har tillräckliga
              egna resurser, att de har beskattats för hårt och att de är alltför
              beroende av Försäkringskassan för sin försörjning.
            </seg>
          </u>
          <note n="143b43e3">
            Anf. 11 SIW WITTGREN-AHL (s):
          </note>
          <u who="solveig_zander_bb1f11" xml:id="i-984c4598c1bfe8f5-0" n="32a9bba9" prev="i-ce3723599b499a48-0">
            <seg n="c1b3571b">
              Fru talman! Jag vill också tacka Gunvor G Ericson, som har väckt
              den här debatten. Jag begärde ordet när jag hörde att man gick
              upp till försvar och inte ville ta sitt ansvar för det som händer
              på Försäkringskassan.
            </seg>
            <seg n="b6fd64b3">
              Klädsamt nog sade Lars-Arne att varje fall är bekymmersamt. Jag
              vet inte om ni har varit i situationen att ni har varit sjuka
              och behövt Försäkringskassans pengar för att betala hyran, om
              ni vet hur det känns att inte ha de pengarna på banken.
            </seg>
            <seg n="a0872172">
              Varje människa som pengarna inte kommer till när den räknar med
              det, den är inte bara sjuk. Den har heller ingen ekonomi. Det
              måste vi tala om för svenska folket att vi inte accepterar.
            </seg>
            <seg n="a481a3da">
              Moderaterna med Gunnar Axén i spetsen hänvisar i debatten till
              att det var sämre på vår tid. Men det hjälper väl inte för dem
              som inga pengar har i dag? Det var sämre på min mammas tid. Alla
              hade inte mat då. Men det hjälper väl inte dem i dag som ingen
              mat har? Man kan inte diskutera på det sättet. Jag vill säga det.
              Vi som sitter här tjänar rätt bra, men de människor som inte gör
              det och är beroende av Försäkringskassans pengar tycker jag att
              det är viktigt att vi tar på stort allvar.
            </seg>
            <seg n="78eec781">
              Man kan tycka mycket om journalister, men jag tror inte att alla
              journalister som skriver i Aftonbladet, Svenska Dagbladet och
              andra tidningar ljuger om de fall som de hittat. Det tror jag
              inte. Ni säger att det har blivit bättre, men det är därför Gunvor
              G Ericson har begärt en debatt och vi har begärt en debatt om
              Försäkringskassan. Jag tycker att det förtjänar respekt. Att människor
              i dag inte får ut sina pengar ska vi ta på stort allvar.
            </seg>
            <seg n="9bf852d9">
              Det förvånar mig att man sticker huvudet i busken, för våra pengar
              behöver komma till sin rätt i dag för att man ska få fart. Det
              är inte mycket man får många gånger när man går på Försäkringskassans
              pengar, men det är viktigt att folk kan handla sin mat. Det är
              viktigt att man kan sköta sig och så.
            </seg>
            <seg n="90d3f179">
              Det är lite upprörande att man vill skylla ifrån sig och säga
              att det var sämre på vår tid. Jag vill säga till Försäkringskassans
              personal som hör detta att vi inte lägger det på dem. Vi som politiker
              har ansvar för Försäkringskassan. Det är det ansvaret vi försöker
              få regeringen att ta.
            </seg>
            <seg n="f47f5196">
              Jag vet inte om den nya generaldirektören gör ett bättre jobb
              genom att sitta och svara i tv i dag, för ansvaret faller på regeringen,
              inte på generaldirektören. Det är regeringen som har det yttersta
              ansvaret. Den har tillsatt styrelsen. Cristina Husmark Pehrsson,
              som är minister på detta område, har utsett en generaldirektör.
              Cristina Husmark Pehrsson hade också ansvaret för den förre generaldirektören.
            </seg>
            <seg n="cd71bab9">
              Det står i svaret på den interpellation som Gunvor G Ericson
              lämnat in att man nu i efterhand ser att det inte fungerar. Vad
              jag tycker är konstigt om man är ansvarig för ett så stort verk
              är att man inte tittar över verket, kallar generaldirektören och
              pratar med revisorerna, speciellt om man är ny.
            </seg>
            <seg n="a52b38e8">
              Ännu underligare blir det när man säger att Cristina Husmark
              Pehrsson inte har kunnat resa runt och prata med personalen på
              Försäkringskassan. Vi stiftade en lag som alla var överens om
              och som innebar att förtidspensionärerna kunde arbeta upp till
              40 000 och slippa betala skatt. Detta åkte Cristina Husmark Pehrsson
              land och rike runt och förklarade för förtidspensionärerna. Men
              pratade ni aldrig med personalen på Försäkringskassan, så att
              de fick tala om hur det var? Jag har lärt mig att man inte bara
              ska prata. Det är väldigt viktigt att man också lyssnar på vad
              folk säger, Cristina Husmark Pehrsson.
            </seg>
          </u>
          <note type="speaker" n="4347ce77">
            Anf. 12 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_socialforsak" xml:id="i-cc1f6702aade3a35-1" n="77b78af6">
            <seg n="65846cd2">
              Fru talman! Jag är ledsen att Siw Wittgren-Ahl inte litar på
              Försäkringskassans ledning och styrelse.
            </seg>
            <seg n="7fe8a51e">
              Jag har besökt otroligt många försäkringskassor under de här
              två åren. Jag tror att vi kan lämna den diskussionen åt sidan.
            </seg>
            <seg n="b394e4ce">
              Jag kan instämma med Kalle Larsson. Vi kan vara överens, du och
              jag. Det är inte acceptabelt om man inte får sina pengar i tid.
              Vi är alla lika bekymrade över detta. Det är inget som någon vill
              ska hända. Vi är helt överens om detta.
            </seg>
            <seg n="70e9a6c3">
              Jag har några kommentarer till de inlägg som har gjorts.
            </seg>
            <seg n="896516a9">
              I interpellationen skriver Gunvor G Ericson: Våren 2007 beslutade
              riksdagen på förslag från regeringen om ränta vid återkrav. Ja,
              men varför gjorde vi det? I stället för att skylla ifrån sig kan
              Gunvor G Ericson beakta historien, som jag tydligen inte får berätta
              om här utan att det kallas att skylla ifrån sig: Ni hade gjort
              det själva innan dess, och ni gjorde det utan lagligt stöd. Ni
              lät Försäkringskassan ta ränta på felaktiga utbetalningar utan
              lagligt stöd. Ni sade inte ett ord om att Försäkringskassan skulle
              betala pengar till dem som inte fick sina pengar. Ni hade chansen.
              Ni hade infört det. Ni drog in miljoner kronor på ränta på felaktiga
              utbetalningar från Försäkringskassan utan lagligt stöd. Vi stoppade
              detta omedelbart. Skulle jag nu be om ursäkt? Utan lagligt stöd
              tog ni pengar från människor på grund av felaktiga utbetalningar.
              Vi sade: Stopp och belägg! Ska det ske ska det ske med lagligt
              stöd.
            </seg>
            <seg n="8b3511f9">
              Gunvor G Ericson! Detta är röstfiskeri och kortsiktiga politiska
              poäng! Ni hade möjligheten att införa detta. Ni gjorde det inte.
              Dessutom tog ni in pengar från medborgare utan lagligt stöd. Vi
              satte stopp för det. Vi införde åtminstone en lag.
            </seg>
            <seg n="014272d4">
              Jag är beredd att diskutera ränta. Det säger jag inte bara nu;
              det är inget nytt. Det har vi sagt ända sedan vi införde det här.
              Låt oss följa detta! Inte minst mina kolleger i alliansen har
              fört in diskussionen i Regeringskansliet. Diskussionen finns där.
              Jag är beredd att ta upp den intensivare igen.
            </seg>
            <seg n="b85197a6">
              Kom inte och säg något! Ni hade chansen! Ni gjorde det inte.
              Utan laglig rätt tog ni in miljoner kronor från människor på grund
              av felaktiga utbetalningar. Det hade ni inte rätt till. Detta
              tycker jag att Gunvor G Ericson borde be svenska folket om ursäkt
              för. Vi har åtminstone laglig rätt.
            </seg>
            <seg n="782438b2">
              Det var det ena.
            </seg>
            <seg n="44a177bb">
              Utan att skylla ifrån mig kan jag beskriva historien om hur det
              var 2005, när denna riksdag beslöt att slå ihop 21 länskassor
              till en myndighet. Vad ni glömde bort var tillsynen. Varför, Gunvor
              G Ericson och ni i s och v, tillsatte ni inte en tillsynsmyndighet?
              Försäkringskassan är en myndighet som har ansvar för 435 miljarder
              kronor, gör 60 miljoner utbetalningar om året, tar 15 miljoner
              beslut och betalar ut 1,2 miljarder kronor dagligen sju dagar
              i veckan utan någon tillsyn.
            </seg>
            <seg n="05da1923">
              Tala om för mig varför ni tog bort Riksförsäkringsverket när
              ni lade ihop försäkringskassorna? Varför tog ni bort tillsynen?
              Nu inför vi den 1 juli en kraftfull tillsynsmyndighet som ska
              utöva tillsyn över Försäkringskassans 435 miljarder kronor. Den
              har haft en internkontroll, men jag tycker inte att det räcker.
              Det blir mer rättssäkert på det viset.
            </seg>
            <seg n="7afbb7a1">
              Vi kan konstatera att handläggningstiderna i dag är kortare än
              år 2005, och budgeten är förstärkt jämfört med år 2005. Vad är
              det för fel med detta, Gunvor G Ericson?
            </seg>
          </u>
          <note type="speaker" n="a659fae5">
            Anf. 13 GUNVOR G ERICSON (mp):
          </note>
          <u who="unknown" xml:id="i-d367d2df1893aa3a-1" n="e2fc2175">
            <seg n="a2d8c49d">
              Fru talman! Jag blir förvånad och också ganska illa berörd när
              jag hör Cristina Husmark Pehrsson tala om historien. Berätta historien
              rätt! Ni införde en lag, men ni yrkade faktiskt avslag och sade
              nej när vi ville utreda förslag om ränta.
            </seg>
            <seg n="2a113e67">
              När ni lade fram propositionen om ränta år 2007 för att göra
              lag om det sade vi: Stopp och belägg, utred så att det åtminstone
              blir rätt åt båda håll, om vi nu absolut ska genomdriva detta
              i lag. Det ville inte ni göra.
            </seg>
            <seg n="0d6c06a8">
              Jag går tillbaka till där jag var i mitt första inlägg. Vi talade
              om hur det kan vara möjligt att ni inte visste om att det var
              besvärligt. I flera av remissyttrandena angående den stora omorganisationen
              och nya regelförändringen sade man: Gör inte regelförändringen
              nu mitt uppe i omorganisationen. Ändå drev ni igenom beslutet
              den 4 juni 2008. Det skulle börja gälla den 1 juli. Försäkringskassan
              fick drygt tre veckor på sig till en omorganisation.
            </seg>
            <seg n="43139139">
              Regeringens schabbel och klantighet skapar stora problem för
              enskilda människor. Är det en del i regeringens politik för att
              göra trygghetssystemen allt sämre och mindre pålitliga? Misstanken
              att det bara är ett annat sätt att försämra än att minska ersättningarna
              är svår att bortse från. Är krisen i Försäkringskassan en medveten
              politik som bygger på en ideologisk hållning, eller handlar det
              om ren inkompetens?
            </seg>
            <seg n="aa900262">
              Jag tycker fortfarande att man kan be om ursäkt och betala tillbaka
              pengarna med ränta. Tillsätt en utredning så att vi kan ta fram
              detaljerna för hur det ska vara. Vi föreslog det. Vi gjorde en
              gemensam reservation från Socialdemokraterna, Vänsterpartiet och
              Miljöpartiet när propositionen lades fram år 2007. Det sade ni
              nej till.
            </seg>
            <seg n="865711f4">
              Jag var i går hos Försäkringskassan i Sörmland och träffade handläggare.
              De gillar sitt jobb. Men det finns gränser för kärleken till jobbet.
              Många har jobbat väldigt länge. De flesta jag träffade hade jobbat
              2030 år. Det fanns en rookie i gänget. Hon hade jobbat två och
              ett halvt år.
            </seg>
            <seg n="9a75f677">
              De fackliga organisationerna skrev på DN Debatt i söndags om
              den massiva kritiken från de anställda och dramatiskt försämrade
              villkor. Det är väl inte konstigt att det blir försämringar när
              man genomför en sådan stor förändring.
            </seg>
            <seg n="7399ec83">
              Jag håller med alla dem här som har sagt att Försäkringskassans
              personal gör så gott de kan med de förutsättningar de har. De
              ska ha ett stort tack och en eloge för att de verkligen försöker.
            </seg>
            <seg n="698c9a6d">
              De handläggare jag träffade berättade hur många ärenden de har.
              De hinner inte engagera sig på det sätt som de vill. De hinner
              inte göra de kontroller de behöver göra. Vissa av dem hade 140160
              personer per handläggare. Det är önskvärt att ligga på nivån 6070
              för att verkligen kunna ge en bra service.
            </seg>
            <seg n="415d9d3a">
              Kvalitet tycks vara: Nu är det fort som gäller. Det behövs kvalitet.
              Människor ska kunna känna att ett trygghetssystem finns där när
              de behöver det. De ska inte behöva känna oro för om de över huvud
              taget har någon ekonomi nästa vecka.
            </seg>
            <seg n="c978e2dd">
              En tjej sade till mig: Jag kan inte fokusera på min rehabilitering
              när jag inte vet om jag är försörjd när de 550 dagarna har gått
              ut. Det kan inte regeringen skylla på Försäkringskassan. Det är
              vi här i riksdagen som har fattat beslut om det. Det var den moderatledda
              majoriteten som drev igenom de regelförändringarna.
            </seg>
          </u>
          <note type="speaker" n="6ca46a18">
            Anf. 14 VERONICA PALM (s):
          </note>
          <u who="veronica_palm_9d5ce6" xml:id="i-807a47f7e88f50ca-1" n="f4a911fb">
            <seg n="e60524f9">
              Fru talman! Kritiken är stor. Den kommer från mig, den samlade
              oppositionen, medborgare, handläggare, Justitieombudsmannen och
              Statskontoret. Det är två huvudlinjer i kritiken. Den ena handlar
              om resurser och den andra om ökat arbete. Det sammantaget ger
              fruktansvärda effekter för varje enskild människa som drabbas.
            </seg>
            <seg n="b3e7d7c1">
              Jag vill kort citera ur Statskontorets rapport som kom för tre
              veckor sedan: Kostnaderna för förändringsarbetet uppgår till totalt
              ca 700 miljoner kronor för åren 2007 och 2008. Försäkringskassans
              förvaltningsanslag har samtidigt minskat med ungefär lika mycket.
              Ni tar pengar från Försäkringskassan och förutsätter att den ska
              göra samma jobb.
            </seg>
            <seg n="1283b907">
              Här blir det svårt. Jag ska försöka reda ut för kammaren vad
              ministern säger. Ministern säger att den tidigare regeringen inte
              tog hänsyn till okända faktorer i omorganisationen. Men, Cristina
              Husmark Pehrsson, vilka är de okända faktorerna?
            </seg>
            <seg n="c731b193">
              Det är en tandvårdsreform som inte fungerar och ger äldre det
              stöd till den tandvård som de behöver. Det är VAB-intyg som man
              ska springa med för att jaga föräldrar som har snoriga ungar.
              Det är en jämställdhetsbonus som inte ökar jämställdheten utan
              bara ökar byråkratin. Det är en sjukskrivningsprocess som är fruktansvärd
              som kastar människor rakt ut från välfärdssystemen.
            </seg>
            <seg n="61537b00">
              Det har den här regeringen infört. Det är inte bara en dålig
              och orättvis politik. Den gör också att Försäkringskassan inte
              kan göra sitt jobb. Jag vill under min sista minut av talartiden
              vädja till Cristina Husmark Pehrsson: Ge Försäkringskassan möjlighet
              att göra ett bra jobb och att ge människor pengar i rätt tid.
            </seg>
          </u>
          <note type="speaker" n="5c565549">
            Anf. 15 KALLE LARSSON (v):
          </note>
          <u who="kalle_larsson_7fdd7a" xml:id="i-b240630ce5ca1b0e-1" n="de392b72">
            <seg n="7f989cf4">
              Fru talman! Det är i ärlighetens namn möjligt att det är jag
              som börjar bli gammal, men jag känner att den politiska dramaturgi
              som utspelar sig just nu är onödig. Cristina Husmark Pehrsson
              erkänner att det inte är som det ska. Ministern är inte nöjd med
              läget. Det tycker jag är ett välkommet ställningstagande. Men
              det räcker inte med att stanna där.
            </seg>
            <seg n="900f8f8e">
              Jag hör att Cristina Husmark Pehrsson säger: Vi kan fundera på
              det där med ränta, och jag är inte motståndare till det. Men låt
              då beskeden blir tydligare. Ge den ursäkt som många väntar på
              och säg till var och en som har blivit drabbad av de felaktiga
              utbetalningarna: Jag är ledsen. Det är nästa steg.
            </seg>
            <seg n="d208186a">
              Medge att vi faktiskt behöver utreda hur en ränta ska kunna ges
              till de människor som har fått försenade utbetalningar. Säg också
              det som Vänsterpartiet tycker borde vara självklart om att människor
              får ett skadestånd om förseningen är mer än två månader.
            </seg>
            <seg n="1232bba5">
              Då behöver vi inte bara bråka om det som hänt tidigare. Det har
              vi rätt att göra om olika förslag och de politiska diskussioner
              vi behöver ha här. Då kanske vi också kan komma någonstans. Vi
              kanske kan ta frågan på det allvar som jag tror att många människor
              ute i landet tycker att den förtjänar.
            </seg>
            <seg n="7772882d">
              Det ska inte bara bli en diskussion fram och tillbaka om vem
              som gjorde rätt eller fel tidigare. Det är ingen tvekan om att
              det också har begåtts fel under tidigare majoriteter. Låt mig
              vara den förste att erkänna det. Men det är inte huvuddebatten
              i dag.
            </seg>
            <seg n="9c3efbfa">
              Huvuddebatten i dag är att det fortfarande begås misstag och
              att människor fortfarande behandlas illa. De drabbas dessutom
              på många sätt värre därför att de har så små marginaler utifrån
              den politik som regeringen i övrigt för.
            </seg>
            <seg n="1dc1ed84">
              Därför är min kvarvarande fråga: Är du beredd att be dem som
              drabbats om ursäkt? Är du beredd att säga att vi faktiskt ska
              utreda möjligheten att ge ränta till den som har fått en försenad
              utbetalning? Är du beredd att medge att de kanske också ska ha
              ett skadestånd?
            </seg>
          </u>
          <note type="speaker" n="652abb40">
            Anf. 16 MATILDA ERNKRANS (s):
          </note>
          <u who="matilda_ernkrans_be8a59" xml:id="i-c75ecbc9b180a61d-1" n="4f8bec36">
            <seg n="0d629468">
              Fru talman! Det är den blå alliansen och regeringen med Cristina
              Husmark Pehrsson som är ytterst ansvariga. Det är ni som har förändrat
              villkoren i dagens Sverige. Det är ni som har valt skattesänkningar
              i miljardklassen och ökad ojämlikhet framför rättvis fördelning
              och ansvar för våra socialförsäkringar.
            </seg>
            <seg n="9b40fb47">
              Det är ni som väljer att bortse från den verklighet som finns
              väl dokumenterad: försenade utbetalningar, långa köer, ingenstans
              att sitta, för lite personal och många oroliga människor. Det
              är ni som gömmer er bakom byråkrati och skyller ifrån er på andra,
              inte minst Försäkringskassan.
            </seg>
            <seg n="a1ab08c1">
              De var själva urtydliga med att det inte fanns någon möjlighet
              att mitt under en omorganisation sjösätta nya och hårdare sjukregler,
              jämställdhetsbonusar, vårdnadsbidrag och intyg för att få ut sin
              VAB-tid.
            </seg>
            <seg n="93d24810">
              Detta valde den blå alliansen medvetet att bortse ifrån när ni
              applåderade igenom de nya, hårdare, sjuka sjukreglerna. Det var
              fort som gällde framför kvalitet, och nu har ni mage att skylla
              på andra. Ni har tydligen inte heller tid att besöka de människor
              ni har ansvar för.
            </seg>
            <seg n="82dd11d1">
              Ni tar inte ansvar för er egen politik. Det är skattesänkningar
              för de mest välbeställda som har fått gå före solidaritet och
              rättvis fördelning. Ta ansvar för detta!
            </seg>
          </u>
          <note type="speaker" n="6d186532">
            Anf. 17 LARS GUSTAFSSON (kd):
          </note>
          <u who="lars_gustafsson_079038" xml:id="i-5f79b969412d7025-1" n="12a8cbcc" next="i-38be22549a6a00b9-1">
            <seg n="9ee95190">
              Fru talman! Jag tycker att jag fick ett ganska klart bekräftande
              av Cristina Husmark Pehrsson hur det går när man inte har lagligt
              stöd i de åtgärder man vidtar, innan man inför saker och ting,
              så jag tror att det är väldigt viktigt att saken är utredd på
              ett korrekt sätt.
            </seg>
            <seg n="6cc5ebde">
              I höstas fick jag ett mejl från en person som var orolig för
              de nya sjukskrivningsreglerna. Orsaken var att han hade fått en
              whiplashskada 1989. Han var fortfarande sjukskriven och hade inte
              fått någon hjälp på 20 år. Vem som ska be om ursäkt tycker jag
              faktiskt att vi ska tala tyst om.
            </seg>
            <seg n="7ceb4c16">
              Som jag sade i mitt inledningsanförande tror jag att det är nödvändigt
              att vi tittar på hur vi kan hjälpa människor. Den situation som
              har varit är fullständigt ohållbar för många människor. Människor
              med långa lidanden har placerats utanför, utan någon möjlighet
              att komma tillbaka till arbetet.
            </seg>
            <seg n="0a97ff2f">
              Vi behöver inte skylla olika regeringar för detta, men det är
              uppenbart att regelverket inte har varit som det ska vara för
              att vi ska kunna hjälpa de människor som vi är betalda för att
              sitta här och besluta om. Det upprör mig mycket mer.
            </seg>
            <seg n="c13fa3a3">
              Jag känner många personer som har varit i den situationen. Jag
              har berättat om uteliggare som inte får jobba i korvståndet. Jag
              har berättat om många andra sociala fall som skulle ha kunnat
              få hjälp i tid och som den här regeringen försöker hjälpa genom
              att staga upp Försäkringskassans effektivitet och organisation.
            </seg>
            <seg n="a9bddffe">
              Försäkringskassan är en serviceinrättning för människorna inte
              för oss, inte för det här käbblet. Det är en inrättning som ska
              serva människorna utifrån den tid och de behov som är nu. Då hjälper
              det förstås inte att utbetalningarna är försenade, men det hjälper
              inte heller att man går i månader och år utan att få hjälp med
              sin värk och sina problem, eller att man inte får besked om man
              ska vara sjukskriven eller förtidspensionerad, eller att man inte
              får hjälp att komma tillbaka. Ändringarna i Finsamreglerna som
              Kurt Kvarnström och jag känner mycket väl till har varit alldeles
              förödande, och det var Socialdemokraterna tillsammans med andra
              som ändrade och lade ned verksamheten.
            </seg>
            <seg n="2e38f36e">
              Detta gör mig mycket upprörd. Jag tycker att vi ska sluta uppmana
              varandra att be om ursäkt. Vi kan alla här be om ursäkt!
            </seg>
          </u>
          <note n="01cf434c">
            Anf. 18 GUNNAR AXÉN (m):
          </note>
          <u who="lars_gustafsson_079038" xml:id="i-38be22549a6a00b9-1" n="12a8cbcc" prev="i-5f79b969412d7025-1">
            <seg n="793a952e">
              Fru talman! Utifrån en del inlägg från oppositionen förstår jag
              att jag kanske uttryckte mig otydligt förut, så låt mig upprepa
              ett och annat.
            </seg>
            <seg n="1ba4a33a">
              Det är helt oacceptabelt om utbetalningar blir försenade på grund
              av en lång utdragen handläggning hos Försäkringskassan. Det är
              aldrig acceptabelt när människor hamnar i kläm på grund av att
              Försäkringskassan inte har handlagt ett ärende tillräckligt snabbt.
              Vi ska dock veta att en del ärenden drar ut på tiden på grund
              av felaktigt ifyllda blanketter, att blanketter inte har kommit
              in i tid och så vidare.
            </seg>
            <seg n="a2ef476e">
              Vad jag pekade på var hur det ser ut med handläggningstiderna
              i dag. I december handlades nio av tio sjukpenningfall inom 30
              dagar. År 2005 var det sju av tio. Stod Veronica Palm här i riksdagens
              talarstol då och protesterade lika högljutt som i dag? Nej.
            </seg>
            <seg n="e871d576">
              I december handlades nästan tio av tio bostadstillägg till pensionärer
              inom 30 dagar. År 2005 var det åtta av tio. Stod Siw Wittgren-Ahl
              här i riksdagens talarstol då och protesterade lika högljutt som
              hon gör i dag? Nej.
            </seg>
            <seg n="c00d30d0">
              Vad man protesterar emot nu är de utdragna handläggningstiderna
              under sensommaren och i början av hösten. Vi är helt överens om
              att det var en helt oacceptabel situation. Men vi fick också förklaringar
              från Försäkringskassans före detta generaldirektör i utskottet
              i november. Hela utskottet lät sig nöja med dessa förklaringar
              om varför och vilka åtgärder man hade vidtagit. I övrigt hördes
              inga protester då.
            </seg>
          </u>
          <note n="71ce9ce3">
            I december handlades nio av tio tillfälliga föräldrapenningfall
            inom 30 dagar. År 2005 var det åtta av tio. Stod Matilda Ernkrans
            här i riksdagens talarstol då och protesterade lika högljutt som
            i dag? Nej.
          </note>
          <note type="speaker" n="47abf842">
            Anf. 19 LARS-ARNE STAXÄNG (m):
          </note>
          <u who="lars-arne_staxang_5cb88b" xml:id="i-023699ce995ee9b5-1" n="9b05f89f">
            <seg n="99c4d244">
              Fru talman! Ja det har varit betydande problem 2008.
            </seg>
            <seg n="9b849c9c">
              Ja det har blivit mycket bättre sedan september 2008.
            </seg>
            <seg n="f092b363">
              Ja man klarar faktiskt upp emot 90 procent av ärendena inom 30
              dagar nu på senare tid.
            </seg>
            <seg n="8ecc6d26">
              Ja det kan bli mycket bättre, även om många på Försäkringskassan
              redan i dag gör ett jättebra arbete.
            </seg>
            <seg n="616dee6e">
              Ja socialförsäkringsministern och alliansregeringen ser mycket
              allvarligt på den uppkomna situationen på Försäkringskassan.
            </seg>
          </u>
          <note type="speaker" n="5844eeec">
            Anf. 20 SOLVEIG ZANDER (c):
          </note>
          <u who="solveig_zander_bb1f11" xml:id="i-ce3723599b499a48-1" n="32a9bba9" next="i-984c4598c1bfe8f5-1">
            <seg n="47ac63c2">
              Fru talman! Diskussionen rör handläggningstider, och vi har hört
              oerhört många säga att dessa sena utbetalningar accepterar vi
              inte.
            </seg>
            <seg n="09de6b20">
              Då ställer jag mig frågan: Om vi hade haft en kontrollmyndighet
              som hade studerat detta, hade det då sett annorlunda ut? Förmodligen
              hade det gjort det, men det hade den förra regeringen, som ministern
              sade, inte tänkt på. Alltså finns det ingen kontrollmyndighet.
              Den kommer inte att träda i kraft förrän vid halvårsskiftet detta
              år tack vare den nuvarande regeringen. Men det är historia, och
              det får man inte säga, även om det i det här sammanhanget har
              en oerhört vital betydelse att vi får en kontrollmyndighet till
              Försäkringskassan.
            </seg>
            <seg n="3830fd74">
              Det andra är att man inte får införa nya reformer för att man
              gör en omorganisation inom myndigheten. Nej det vi skulle ha gjort,
              säger oppositionen, är att låta det vara som förut eller tillsätta
              en socialförsäkringsutredning.
            </seg>
            <seg n="9439f9ca">
              Då undrar jag: Hade vi haft de minskade sjuktalen som faktiskt
              är nu och som fortsätter att minska om vi inte hade genomfört
              den sjukvårdsreform vi har nu utan bara en socialförsäkringsutredning?
              Hade antalet förtidspensionerade fortsatt att minska, vilket det
              gör nu? Det tycker jag att man ska ta sig en funderare på.
            </seg>
            <seg n="920bb8b6">
              Dessutom har jag ställt en fråga till Gunvor G Ericson och också
              till Kalle Larsson. Har ni något förslag på hur det skulle gå
              till med den här räntan eller skadeståndet? Ni förefaller ju ha
              tänkt på det oerhört mycket, men det är lätt att säga och svårt
              att komma med konkreta förslag.
            </seg>
          </u>
          <note n="720b8dca">
            Anf. 21 HELENA RIVIÈRE (m):
          </note>
          <u who="solveig_zander_bb1f11" xml:id="i-984c4598c1bfe8f5-1" n="32a9bba9" prev="i-ce3723599b499a48-1">
            <seg n="c5233f34">
              Fru talman! Om Försäkringskassan kunde välja mellan att betala
              ut alla ansökningar i tid eller att gå igenom alla ansökningshandlingar
              så att ansökningarna blir riktigt behandlade undrar jag vad oppositionen
              skulle välja. Det låter som om det absolut viktigaste är att allt
              kommer i tid. Nu kommer nio av tio utbetalningar i tid. Det är
              inte den absoluta, totala katastrof som ni talar om.
            </seg>
            <seg n="8fb60947">
              Försäkringskassan är inte bara kassa, som jag sade. Försäkringskassan
              besitter också ett moraliskt kapital som är att värna legitimiteten
              i systemet och upprätthålla lagar och regler. Det är så legitimiteten
              upprätthålls. Alla underlag måste kontrolleras, och felaktiga
              utbetalningar måste krävas tillbaka. Det är en sida av problemet
              som ni går förbi.
            </seg>
            <seg n="dea1f8a8">
              Solidaritetens moraliska budskap är alltid att vi ska göra vårt
              bästa. Vi ska be om hjälp när vi behöver, men vi ska inte släppa
              det egna ansvaret.
            </seg>
            <seg n="01808047">
              Fru talman! Vi diskuterar handläggningstiderna på Försäkringskassan,
              och det är viktigt att man får sin ersättning när man ska ha den.
              Det är viktigt, Helena Rivière, därför att man i regel betalar
              en hyra eller har lån som måste betalas, så att det inte blir
              som för flickan i Aftonbladet i dag som kanske måste gå från hus
              och hem därför att det tar för lång tid att utreda, precis det
              du pekar på.
            </seg>
            <seg n="129e0cee">
              Det var också precis det som Försäkringskassan pekade på: Vi
              kommer inte att hinna göra detta jobb. Försäkringskassan sade
              det. Det är bland annat därför vi är upprörda, för att vår minister,
              som egentligen är er minister, Cristina Husmark Pehrsson, moderat,
              inte lyssnade på Försäkringskassan, inte hörde detta utan kom
              med nya uppdrag. Det är det vi diskuterar. Vad har hänt? Varför
              vägrar man att se problemet och säger att det har blivit bättre?
              Det hjälper inte den som står utan pengar till hyran eller står
              utan pengar till mat.
            </seg>
            <seg n="e12b2275">
              Man ska ta sitt ansvar. Det var det sista Helena Rivière sade.
              Det är det som den borgerliga regeringen säger till alla oss andra:
              Ni ska ta ert ansvar. Men här tar man uppenbart inte sitt ansvar.
            </seg>
            <seg n="5fa78a97">
              Cristina Husmark Pehrsson slutar med att säga: Har inte Siw Wittgren-Ahl
              något förtroende för Försäkringskassans styrelse eller dess gd?
              Det är inte min styrelse, Cristina Husmark Pehrsson. Det är inte
              intressant om jag har något förtroende för den. Det är Cristina
              Husmark Pehrsson och regeringen som har tillsatt den. Det intressanta
              är om svenska folket kommer att ha ett förtroende för Försäkringskassan.
              Det är därför vi står här. Vi vill värna en försäkringskassa,
              men vi vill också ha en regering som kan styra ett verk och inte
              som det är nu när allt bara rasar.
            </seg>
          </u>
          <note n="c59c713d">
            Anf. 22 SIW WITTGREN-AHL (s):
          </note>
          <note type="speaker" n="99d7a8af">
            Anf. 23 PETER HULTQVIST (s):
          </note>
          <u who="peter_hultqvist_61d2a3" xml:id="i-3b0da67caf038733-0" n="f162ce3e">
            <seg n="ac9a4a91">
              Fru talman! I Aftonbladet i dag är rubriken Bottenkassan. Nu
              riktar Justitieombudsmannen (JO) mycket allvarlig kritik mot kassan.
            </seg>
            <seg n="93b01952">
              Jag har full förståelse för att vårt förtroende fått sig en törn,
              säger Försäkringskassans generaldirektör Adriana Lender.
            </seg>
            <seg n="fe0ac9cc">
              Lite längre ned i texten står följande: Sedan anmälningarna mot
              kassan i höstas stigit med 65 procent inledde Justitieombudsmannen
              en granskning av verksamheten.
            </seg>
            <seg n="3fd3ff96">
              Den är nu klar och kritiken är svidande.
            </seg>
            <seg n="ab7b8bdd">
              I beslutet slås fast att Försäkringskassan varit för långsam,
              erbjudit för dålig service och dessutom varit för svår att nå.
            </seg>
            <seg n="d948024b">
              Försäkringskassan hade helt enkelt inte lagt ned tillräckligt
              med eftertanke inför omorganiseringen säger JO.
            </seg>
            <seg n="5bb44f48">
              Det här går ju inte att prata bort, även om det låter här som
              om i stort sett allting är frid och fröjd och att problemen är
              på väg att lösas. Men verkligheten uppfattas ju som en annan av
              både JO och en rad personer som är kunder hos Försäkringskassan.
            </seg>
            <seg n="8f97a27f">
              Själv har jag träffat många personer och haft många telefonsamtal
              om de här frågorna där människor har reagerat och känt sig misshanterade
              och felbehandlade. Tendensen till lite grann av skönmålning av
              utvecklingen som en del alliansföreträdare inklusive ministern
              har tycker jag vittnar om en viss brist på verklighetsförankring
              i sammanhanget.
            </seg>
            <seg n="1c6c4143">
              Då är frågan: Går det att på något sätt finansiera en omläggning
              av Försäkringskassan? Går det att hjälpa till i den situation
              som råder i nuläget? Självklart förstår jag att inledningsfrasen
              i det här sammanhanget är att det inte finns några pengar och
              att de har anslag så att de klarar sig. Men det kanske inte heller
              är riktigt med sanningen överensstämmande. Det kanske behövs att
              man på något vis går in med ett extra stöd i sammanhanget.
            </seg>
            <seg n="912436e2">
              Är det så att man kan expandera Regeringskansliet med 250 personer,
              vilket man gjorde 2008, öka krishanteringen med 35 personer och
              tillsätta 8 för EU-information är det i alla fall ett tecken på
              att det finns vissa resurser för att expandera administrativ byråkratisk
              verksamhet i det här landet. Det tycker jag ändå att man kan konstatera.
            </seg>
            <seg n="3cbd5b4e">
              Är det dessutom så att regeringen ska ha 1 miljard extra för
              att ytterligare expandera Regeringskansliet under det kommande
              året är det rätt enkelt att konstatera att man i regeringen tydligen
              anser att det finns slantar för att expandera viss byråkratisk
              verksamhet i Regeringskansliet. Den här miljarden begär man trots
              att det finns ett anslagssparande där man kan disponera 1 miljard.
            </seg>
            <seg n="a6ddf8f2">
              Det här är rätt uppseendeväckande. Här expanderar man Regeringskansliet
              och kräver ytterligare medel för att expandera ännu mer. Man säger
              att orsaken är ordförandeskapet i EU som nu väntar. Men det här
              visar också att man skulle kunna titta på om man verkligen behöver
              alla de här pengarna. Skulle man inte kunna gå tillbaka för att
              se över och konstatera att det som händer inom Försäkringskassan
              är så pass allvarligt att man kanske måste minska lite på de byråkratiska,
              administrativa expansionsfunderingarna. Det kanske är så att det
              krävs lite effektivisering i den administration där ministern
              sitter och inte bara en hejdlös expansion som får pågå hur som
              helst medan försäkringstagarna ska dra åt svångremmen och pensionärerna
              skattediskrimineras.
            </seg>
            <seg n="27302eca">
              Jag tycker nog att det finns en stabil hemläxa att göra för regeringen,
              särskilt efter JO:s konstaterande: Försäkringskassan hade helt
              enkelt inte lagt ned tillräckligt med eftertanke inför omorganisationen.
              Det är ytterst ett regeringsansvar.
            </seg>
          </u>
          <note type="speaker" n="7c360ad1">
            Anf. 24 KURT KVARNSTRÖM (s):
          </note>
          <u who="kurt_kvarnstrom_9454d6" xml:id="i-62f4b00f80de81da-0" n="7c905ac1">
            <seg n="60c1b93a">
              Fru talman! Jag hade tänkt avstå från att delta i den här debatten.
              Det har sagts väldigt mycket, men det är också mycket som är osagt.
            </seg>
            <seg n="935ade5f">
              Det är mycket diskussion om en historia som går långt tillbaka
              i tiden i stället för den historia som är mycket viktigare och
              som den här interpellationen egentligen handlar om. Vad har hänt
              när man har infört mängder med nya regler? Vad hände under hösten?
            </seg>
            <seg n="4175bb23">
              Det är sällan en myndighet skriver så starkt i sitt remissyttrande
              som Försäkringskassan har gjort om hur man ser på den stora förändring
              av sjukförsäkringen som den borgerliga majoriteten här i riksdagen
              applåderade igenom, hur kritisk man var till att över huvud taget
              kunna klara av att genomföra den. Det är klart att man inte klarar
              av hela den administration och den förändring som kom i det läget.
              Det borde regeringen ha insett. Det är det som är den stora orsaken
              till den här debatten.
            </seg>
            <seg n="d426a897">
              Det är naturligtvis helt oacceptabelt att det tar så här lång
              tid. Det tror jag att vi alla i grunden är överens om. Men de
              signaler, den debatt och de förslag som vi i alla de här delarna
              har lagt fram har man från regeringens sida helt nonchalerat liksom
              från de borgerliga ledamöterna i utskottet och i kammaren. Alla
              de förslag vi har fört fram när det gällt att förändra en del
              av de här sakerna har ju avslagits.
            </seg>
            <seg n="989864c7">
              Det förefaller inte heller som om vi i den här debatten får något
              ytterligare svar från ministern när det gäller de framställningar
              som finns i interpellationen. Ministern väljer att prata om helt
              andra saker. Vi har hört nästan till leda, vill jag påstå, om
              den rehabiliteringskedja som så att säga är lösningen på alla
              de här problemen. Jag har personligen inte sett mycket av rehabiliteringskedjan,
              och jag tror att det är få människor som över huvud taget har
              sett något av den.
            </seg>
            <seg n="30e3fd73">
              En viktig del som Lars Gustafsson nämnde är den finansiella samordningen.
              Där har man lyckats med konststycket att till och med minska resurserna
              i stället för att fortsätta att bygga ut för de allra svagaste
              i vårt samhälle. De resurserna har man med hjälp av sin budgetteknik
              lyckats reducera under innevarande år. Det går bra att stå här
              i talarstolen och prata om att rehabiliteringen och stödet för
              människorna har gått framåt, men gå ut och träffa de människor
              som har behov av stödet. De ser inget av det i dag. De ser inget
              ökat ansvar hos de enda som ska ha ansvaret i dag, nämligen arbetsgivarna.
              Man har lutat sig mot reglerna och sagt att arbetsgivarna kommer
              att sköta det på ett bra sätt. Det ser vi inget av i dag.
            </seg>
            <seg n="5055ed23">
              Bekymret för människorna är att de inte får de pengar de har
              rätt till i tid.
            </seg>
            <seg n="5111f1d2">
              Ränta på försenade pengar har diskuterats i vår framställning
              och i diskussionen och debatten. Den frågan har helt nonchalerats
              av den borgerliga regeringen. Här önskar jag mig att ministern,
              med det som har sagts hittills, kommer med ett klargörande.
            </seg>
            <seg n="69fd98f8">
              Under dessa dryga två år har vi fått veta att det inte finns
              tid att utreda men att regelförändringar måste genomföras. Det
              har vi mött i flera olika situationer, inte minst när det gäller
              förändringar i sjukförsäkringen. Det har inte funnits utrymme
              att prata om en socialförsäkringsutredning. Det hade funnits utrymme
              för en sådan under lång tid om det hade funnits någon vilja. I
              grunden finns inte viljan, utan regeringen har för avsikt att
              fortsätta att driva den politik som i grunden sparkar på de allra
              svagaste i vårt samhälle och gynnar dem som har det bra ställt.
            </seg>
          </u>
          <note type="speaker" n="0db30663">
            Anf. 25 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_socialforsak" xml:id="i-cc1f6702aade3a35-2" n="77b78af6">
            <seg n="561af001">
              Fru talman! Jag förstår att oppositionen känner sig lite panikslagen.
              Man kan se hur vänsteralliansen får lägre Sifosiffror. Ni känner
              att ni måste tala om för svenska folket vad som gäller. Vad kommer
              de att få vänta sig när det gäller sjukförsäkringen av s, v och
              mp? Vad händer med förtidspensionerna? Kommer ni att återkalla
              dem för de nästan 3 000 människor som vill gå ut i arbete? Kommer
              ni att förändra den reform som folk applåderar? Folk väntar på
              besked. Jag förstår att ni känner er panikslagna och försöker
              hitta en anledning att ta en diskussion och ta till brösttoner.
            </seg>
            <seg n="99b21bb5">
              Ska vi gå tillbaka till vad det här handlar om? Det är fråga
              om människor som inte fick sina ersättningar i tid. Det handlar
              speciellt om i somras. Då var det dåligt med utbetalningarna.
              Det var alldeles på tok för långa handläggningstider. Människor
              fick inte pengar att betala mat, blöjor och hyra. Vi är helt överens
              om att det är oacceptabelt och att det inte får gå till så. Att
              säga att det har med sjukförsäkringsreformerna att göra är fel.
              Vi ser nu att handläggningstiderna aldrig har varit så korta som
              de är nu. De är långt mycket kortare än de var när ni hade ansvaret
              för Försäkringskassan. Då var handläggningstiderna mycket längre.
              Nu är de kortare. Dessutom har vi genomfört en sjukförsäkringsreform
              som ska hjälpa människor. Jag tror inte att jag återigen behöver
              hänvisa till analyserna i Anna Hedborgs utredning för varför vi
              har gjort detta. Där står det: Att vara sjukskriven är att gå
              ned i ett svart hål av väntan. Jag har inte stillatigande kunnat
              ta del av detta.
            </seg>
            <seg n="76b549ef">
              Vad gör då regeringen åt de långa handläggningstiderna? Det är
              väl det som alla egentligen väntar sig att jag ska svara på, i
              stället för att vi ska börja diskutera en mängd andra saker som
              ni försöker föra in i debatten. Jag kan lova dem som lyssnar och
              tittar att jag inte accepterar dessa långa handläggningstider.
              Jag vet att Försäkringskassan inte gör det heller. Det är därför
              personalen har jobbat något så oerhört under detta halvår. Man
              har tagit in massor av extra arbetskraft för att komma till rätta
              med detta. Nu har vi historiskt korta handläggningstider. De har
              nästan aldrig någonsin varit så korta. Det har jag papper på om
              någon vill titta på det. När ni hade regeringsmakten var handläggningstiderna
              mycket längre.
            </seg>
            <seg n="85b0be21">
              Jag har funderat inför morgondagens samtal med Försäkringskassan
              och styrelsen. Jag ska nu få en sann bild av hur situationen ser
              ut. Varken ni eller jag vet ordentligt förrän styrelsen och generaldirektören
              har förklarat situationen.
            </seg>
            <seg n="b1b819fa">
              Jag har tittat på budgeten. När jag tittar på er budget för 2006
              och vår budget för 2008 och 2009 kan jag klart se krona för krona
              att vi har lagt långt mycket mer pengar i budgeten än vad ni har
              gjort. Jag kan ge exempel, men jag ska inte tråka ut dem som tittar.
              Jag kan bara säga att det finns papper på att vi kan jämföra alliansbudgeten
              och Socialdemokraternas, Vänsterns och Miljöpartiets budget. Jag
              kan konstatera att i den treårsplan ni lade fram fattas många
              miljoner. Vi gav 500 miljoner mer än ni 2007. Då hade vi inte
              ens lagt fram förslag om reformerna. Vi gav 750 miljoner mer än
              ni 2008, det vill säga för innevarande år. För nästa år har vi
              precis lagt fram förslag om det som Försäkringskassan vill ha
              i sin budget.
            </seg>
            <seg n="bf91a475">
              Vill Gunvor G Ericson och övriga ändra svensk grundlag, som säger
              att jag som minister kan styra med resurser, regleringsbrev och
              uppdrag? Är det er uppfattning att jag ska gå in och styra i Försäkringskassans
              verksamhet? Jag ser fram emot att få reda på det nu, och därmed
              ska svensk grundlag förändras.
            </seg>
          </u>
          <note type="speaker" n="0fe0357b">
            Anf. 26 GUNVOR G ERICSON (mp):
          </note>
          <u who="unknown" xml:id="i-d367d2df1893aa3a-2" n="e2fc2175">
            <seg n="7d09f1c5">
              Fru talman! Sverige har i dag en klimatkris, en jobbkris och
              en otrygghetskris.
            </seg>
            <seg n="9e030d78">
              Anledningen till att jag ställde interpellationen var att jag
              ville ta reda på vad ministern vill göra för att se till att människor
              ska få ränta vid försenade utbetalningar. Hur avser ministern
              att komma till rätta med det stora ekonomiska underskottet? Jag
              är övertygad om att servicenivån påverkas av hur ekonomin för
              Försäkringskassan ser ut.
            </seg>
            <seg n="434ca741">
              Vi har under debatten pratat mycket om det som har varit och
              vems fel det är. Jag är ganska trött på den typen av debatt. Vi
              är här och nu. De människor som inte får hjälp är inte hjälpta
              av att vi säger att det minsann var värre förr. Vi måste ta ställning
              till hur det är nu.
            </seg>
            <seg n="f65d064f">
              Om vi ser på statistiken började sjuktalen minska 2003. Sedan
              har det blivit lägre och lägre sjuktal. Det är bra, och det är
              vi överens om.
            </seg>
            <seg n="ba53f6db">
              I regleringsbrevet från regeringen till Försäkringskassan står
              det att det ska lämnas en ekonomisk rapport den 19 januari 2009.
              Jag hoppas att Cristina Husmark Pehrsson har fått rapporten och
              tar del av den på ett bra sätt.
            </seg>
            <seg n="300d1783">
              Jag hörde en viss antydan från både Solveig Zander och Lars-Arne
              Staxäng om att man skulle kunna tänka sig att betala ränta. Låt
              oss här i dag komma överens om att ministern också svarar på min
              fråga om räntan, det vill säga ja till att tillsätta en utredning.
              Vi hade ett sådant förslag i en motion 2007. Jag hoppas att ministern
              ändå skulle vilja säga att en utredning ska tillsättas så att
              det blir åtminstone någon kompensation för de människor som inte
              får sina pengar i tid.
            </seg>
          </u>
          <note type="speaker" n="75492f54">
            Anf. 27 PETER HULTQVIST (s):
          </note>
          <u who="peter_hultqvist_61d2a3" xml:id="i-3b0da67caf038733-1" n="f162ce3e">
            <seg n="a3a0bb7e">
              Fru talman! Ett stenhårt och tuffare regelverk mot sjukskrivna
              och en illa sjösatt omorganisation inom Försäkringskassan, att
              man har struntat i varningarna från Försäkringskassans ledning
              om att åtgärdstakten är för hög och bristande resurser är orsaken
              till att vi står här i dag och för denna diskussion. Jag noterar
              att ministern inte kommenterar den skarpa kritik som JO har riktat
              när det gäller situationen inom Försäkringskassan och effekterna
              för allmänheten. Det är anmärkningsvärt att vi hittills inte har
              hört någon kommentar på den punkten.
            </seg>
            <seg n="5b79fb7b">
              Det har skett och kommer att ske en administrativ expansion inom
              Regeringskansliet. Man är beredd att plussa på med ytterligare
              1 miljard trots att det finns ett anslagssparande på 1 miljard
              som kan användas. Det tyder på att det finns rätt rejält med resurser
              om viljan finns att lösa bland annat Försäkringskassans problem
              med vad som behövs under omorganisationstiden.
            </seg>
            <seg n="2b227b80">
              Man kan ändå notera att på den ena sidan finns det resurser,
              och på den andra sidan ska det dras åt rejält. På den andra sidan
              är det sjuka, svaga människor i samhället som drabbas, och på
              Regeringskansliet har vi regeringen och dess egen administration.
              Jag tycker att det ger en rätt tydlig bild av hur balansen ser
              ut i den statliga förvaltningen, vilka frågor som prioriteras,
              vad som är angeläget att lösa och vad som inte är angeläget att
              lösa.
            </seg>
            <seg n="abc49280">
              Jag tycker att ministern kanske skulle kosta på sig att försöka
              kommentera det läget, för det är faktiskt en rätt så uppseendeväckande
              expansion när man talar om att man vill ha 1 miljard till och
              man redan har expanderat rejält 2008.
            </seg>
          </u>
          <note type="speaker" n="ff3fac51">
            Anf. 28 KURT KVARNSTRÖM (s):
          </note>
          <u who="kurt_kvarnstrom_9454d6" xml:id="i-62f4b00f80de81da-1" n="7c905ac1">
            <seg n="d14e7250">
              Fru talman! Inledningsvis vill jag gärna kommentera ministerns
              sätt att prata opinionssiffror. För mig och för oss är det här
              en mycket viktigare fråga: Det är människors väl och ve. Den här
              debatten handlar över huvud taget inte om opinionssiffror, utan
              det handlar om de människor vi möter i vardagen, de människor
              vi möter när vi är ute i olika sammanhang i vårt samhälle. De
              lider väldigt illa av de regler som ni har skapat. Jag tycker
              att det är anmärkningsvärt att det är på det sättet.
            </seg>
            <seg n="637dcbd5">
              Jag missade det i mitt förra inlägg, men jag vill ge en stor
              eloge till den personal som jobbar inom Försäkringskassan. De
              har gått igenom en enorm omställning under det år som har varit
              och gör ett fantastiskt jobb. Det kan vi nog vara överens om.
              Men det räcker inte till. Det är möjligt att den omorganisation
              man genomför har gått alltför fort, och ovanpå det väldigt drastiska
              förändringar i sjukförsäkringen.
            </seg>
            <seg n="54f2553b">
              Handläggningstiderna är historiskt korta, säger ministern. Ja,
              det är väl väldigt positivt om det är på det sättet. Men det är
              i skenet av att vi har fått en sjukförsäkring där människor efter
              rätt så kort tid kvoteras ut ur sjukförsäkringen de finns inte
              ens kvar i den sjukförsäkring som ni har skapat. Det är klart
              att statistiken på olika områden då blir väldigt bra.
            </seg>
            <seg n="b44954a7">
              Jag vill påstå att redan från 2003, när vi förändrade regelverken
              i de här sammanhangen och såg mer till människorna, började sjukfrånvaron
              minska. Den kommer att fortsätta att minska förhoppningsvis.
            </seg>
            <seg n="6009abf7">
              Men den stora frågan är: Varför har man den här attityden till
              de här viktiga frågorna? Jag skulle vilja ställa frågan: Hur många
              är det egentligen som har sorterats ut ur den sjukförsäkring ni
              nu har skapat från halvårsskiftet och som inte längre finns i
              den sjukförsäkring vi i dag pratar om?
            </seg>
          </u>
          <note type="speaker" n="cf4ebdce">
            Anf. 29 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_socialforsak" xml:id="i-cc1f6702aade3a35-3" n="77b78af6">
            <seg n="facfe61a">
              Fru talman! Ja, handläggningstiderna är historiskt korta. Jag
              har inte hört någon som gläder sig åt att människor i dag nu i
              alla fall får sin ersättning i rätt tid, att handläggningstiderna
              är enormt mycket bättre än de var under den tidigare regeringens
              tid.
            </seg>
            <seg n="f50226e1">
              Försäkringskassan har fått fler miljoner kronor i budgeten av
              denna regering än vad den förra regeringen hade skrivit in. Man
              kan gå till budgeten och titta på det, för det är med sanningen
              överensstämmande. Vi har 1,2 miljarder kronor mer i budgeten till
              Försäkringskassan än vad ni har avsatt i er budget. Jag tycker
              att vi kan glädjas åt detta.
            </seg>
            <seg n="c82d3620">
              Vad som var bekymmersamt var sommarens handläggningstider. Vi
              är ju överens om att det inte får vara så. Det vet både jag och
              ni, och det vet Försäkringskassan. Det ska aldrig upprepas.
            </seg>
            <seg n="7ce9340f">
              Jag har fortfarande inte fått något svar, och får det tydligen
              inte heller i den här debatten, varför ni inte ville ha en tillsynsmyndighet
              över Försäkringskassan. De betalar ut 1,2 miljarder kronor dagligen,
              och det finns ingen tillsyn. Det är rättsosäkert. Hur kunde den
              förra regeringen göra denna stora omorganisation utan att ha en
              myndighet som tittar över alla dessa pengar?
            </seg>
            <seg n="45dcea2a">
              Budgeten, handläggningstiderna med mera är alltså viktigt.
            </seg>
            <seg n="5a0e50c4">
              Jag kan inte fråga Gunvor Ericson nu eftersom hon inte har någon
              replikrätt, och därför hoppas jag att jag så småningom i nästa
              debatt ska få svar på om Gunvor Ericson står för meningen Vårt
              långsiktiga mål är en ekonomi utan ränta i Miljöpartiets partiprogram
              2006.
            </seg>
          </u>
          <note n="f9daf1b1">
            Överläggningen var härmed avslutad.
          </note>
          <note n="ea9c2d38">
            5 § Svar på interpellationerna 2008/09:182 om varsel i Norrbotten
            och 187 om varsel i Dalarna
          </note>
          <note type="speaker" n="dccbc4d9">
            Anf. 30 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-4" n="fa6cf654">
            <seg n="cacf15c6">
              Fru talman! Maria Stenberg har frågat mig vilka åtgärder jag
              avser att vidta för att motverka effekterna av varslen och uppsägningarna
              i Norrbotten. Peter Hultqvist har frågat mig vilka åtgärder jag
              avser att vidta med anledning av det ökande antalet varsel och
              den ökande arbetslösheten i dels Dalarna, dels Sverige.
            </seg>
            <seg n="7684ccbe">
              Inledningsvis vill jag säga att jag har besvarat många andra
              interpellationer och riksdagsfrågor med liknande frågeställningar.
              Regeringen har presenterat ett omfattande arbetsmarknadspolitiskt
              paket, vilket jag har redogjort för i mitt skriftliga svar som
              jag lämnade den 10 december 2008 avseende åtgärder för att mildra
              effekterna av varslen i Örebro län. Paketet finns närmare redovisat
              i propositionen Åtgärder för jobb och omställning (prop. 2008/09:97)
              som regeringen nyligen lämnat till riksdagen. I propositionen
              finns svar på Maria Stenbergs och Peter Hultqvists frågor, och
              därför sammanfattar jag endast kort propositionens innehåll.
            </seg>
            <seg n="bf6022b0">
              Regeringens politik har skapat förutsättningar för en hållbar
              ekonomisk utveckling och frigjort resurser för att hantera den
              rådande konjunkturavmattningen. För att möta de företag och människor
              som drabbas av varsel och nedläggningar har regeringen gett regionala
              samordnare i uppdrag att för regeringens räkning samordna insatserna
              lokalt och regionalt. Dessutom har regeringen inrättat en nationell
              samordningsfunktion i form av en statssekreterargrupp samt även
              presenterat ett stimulanspaket som omfattar ca 23 miljarder kronor
              under åren 20092011.
            </seg>
            <seg n="cf28d3e2">
              Paketet innebär bland annat att regeringen intensifierar förmedlingsverksamheten,
              utökar antalet platser i arbetspraktik, inför praktisk kompetensutveckling,
              förstärker nystartsjobben för att hjälpa de långtidsarbetslösa,
              satsar på fler utbildningsplatser inom yrkeshögskolan och kommunal
              gymnasial vuxenutbildning (yrkesvux) samt föreslår att arbetslösa
              ska kunna få studiemedel med den högre bidragsnivån vid studier
              inom kommunal gymnasial vuxenutbildning med yrkesinriktning. Dessutom
              föreslår regeringen stärkta infrastruktursatsningar och införandet
              av en skattereduktion också för reparation, underhåll samt om-
              och tillbyggnad (ROT-arbete) för att stärka efterfrågan på arbetskraft
              inom byggsektorn.
            </seg>
            <seg n="fd04ae67">
              Detta är en kraftfull satsning som innebär att ca 60 000 personer
              2009, 70 000 personer 2010 och 30 000 personer 2011 bereds möjlighet
              till antingen arbete, utbildning eller annan sysselsättning.
            </seg>
          </u>
          <note type="speaker" n="88cb318a">
            Anf. 31 MARIA STENBERG (s):
          </note>
          <u who="hans_stenberg_1679e1" xml:id="i-d071b7aec7db979f-0" n="2c4b1441">
            <seg n="45d8fbe4">
              Fru talman! Jag får börja med att tacka ministern för svaret,
              även om jag måste erkänna att jag tycker att det har tagit alltför
              lång tid för ministern att svara eftersom jag lämnade in denna
              interpellation den 3 december.
            </seg>
            <seg n="8b93c181">
              Det känns alltid som att jag måste börja med att påminna om att
              Sverige är ett avlångt land och att det i sin tur innebär att
              förutsättningarna för människor och för företag kan vara olika.
            </seg>
            <seg n="54de5507">
              Jag kan säga att Norrbotten består av 25 procent av Sveriges
              landareal men att vi norrbottningar tyvärr är endast 2,8 procent
              av Sveriges befolkning. Som ni förstår kan det då vara långa avstånd
              och glest mellan folk. Det innebär att den som blir av med jobbet
              eller varslas kan ha väldigt långt till ett nytt jobb eller en
              möjlighet till utbildning.
            </seg>
            <seg n="8d8f354d">
              När nu varselvågen sköljer in över Norrbotten och 663 människor
              blev varslade om uppsägning bara i december månad skakar det om
              livet både hos människor och i företag där hemma. Känslan att
              bli varslad, att verkligen förlora jobbet eller gång på gång söka
              jobb och ändå inte få något jobb, är nog snarlik hos alla människor
              oavsett var i landet man bor. Men förutsättningarna, som sagt
              var, kan vara totalt olika beroende på var du bor och var du lever
              ditt liv.
            </seg>
            <seg n="79f26f35">
              Det är klart att det är skillnad för människor som bor nära städer
              och därmed har närmare till att söka nya jobb och utbildningsmöjligheter.
              Därför blir avstånden speciellt påtagliga för oss glesbygdsbor.
              Nej, förresten: Avstånden blir högst påtagliga för alla som förlorar
              jobbet, eftersom den moderatstyrda regeringen skyndar sig att
              besluta att arbetslösa minsann inte behöver en enda dag till att
              ställa om hela sitt liv för att kanske kunna ta det där nya jobbet
              eller utbildningen som fanns 25 eller 105 mil bort från familj
              och hem.
            </seg>
            <seg n="c546ef55">
              Omställningstid brukar det heta, men det gäller tydligen inte
              för människor som förlorar jobbet.
            </seg>
            <seg n="66f4cc28">
              Under år 2008 varslades 2 360 norrbottningar, men hur många som
              redan har fått lämna sitt jobb är det svårt att hitta i statistiken
              eftersom visstidsanställda inte finns där. En tredjedel av alla
              dessa varsel i Norrbotten under 2008 finns inom den offentliga
              sektorn, det vill säga undersköterskor, lärare, kokerskor och
              elevassistenter med andra ord: välfärdsarbetarna. Det finns nog
              ingen utom möjligtvis regeringen som tror att vi har sett slutet
              på varslen som tvingas fram inom kommun- och landstingssektorn.
            </seg>
            <seg n="48f8e7b0">
              När krisen nu slår skoningslöst ned i välfärden, hos ungarna
              på skolan och hos de gamla på sjukhemmen, finns det kommuner som
              Luleå som faktiskt vädjar om stöd från regeringen, men tyvärr
              gör de det för döva öron. Den moderatstyrda regeringen vägrar
              att lyssna på kommunerna. Inget stöd finns i sikte för kommunerna.
            </seg>
            <seg n="1f2f6470">
              Min fråga blir naturligtvis: Varför, arbetsmarknadsminister Littorin,
              hörsammar regeringen inte kommunernas vädjan?
            </seg>
          </u>
          <note type="speaker" n="c69f04fd">
            Anf. 32 PETER HULTQVIST (s):
          </note>
          <u who="peter_hultqvist_61d2a3" xml:id="i-3b0da67caf038733-2" n="f162ce3e">
            <seg n="ae989370">
              Fru talman! Tack för svaret, arbetsmarknadsministern!
            </seg>
            <seg n="fbe7ca31">
              Lågkonjunkturen slår nu mycket hårt. Arbetsförmedlingens prognoser
              pekar på att antalet arbetslösa kommer att öka från 6,2 procent
              till ca 9 procent år 2010. Hela 145 000 personer färre kommer
              att ha ett arbete: Samtidigt räknar regeringen i sin egen budget
              med ökade utgifter för socialbidrag under både 2009 och 2010.
              Det är allt fler som blir beroende av samhällets yttersta skyddsnät.
            </seg>
            <seg n="4d347885">
              I Dalarna räknar Arbetsförmedlingen med att 1 400 personer färre
              kommer att vara i arbete i slutet av 2009. I industrisektorn blir
              det 700 färre jobb, i byggsektorn 100 jobb färre, och inom offentlig
              sektor blir det en minskning med 800. Däremot räknar man med en
              ökning med 200 jobb inom den privata tjänstesektorn.
            </seg>
            <seg n="7780736b">
              Varslen i Dalarna har ökat månad för månad under hösten. I augusti
              var de 69, i september 104, i oktober 171, i november 603 och
              i december 962. Farhågorna är stora för att det under våren kommer
              att bli en andra varselvåg i företag som redan har varslat vid
              ett tillfälle. Situationen känns skakig, orolig och instabil.
            </seg>
            <seg n="e5bb5fc9">
              Arbetsförmedlingen i länet tror att arbetslösheten kan komma
              att öka från i dag ca 6 000 personer till i värsta fall 13 000
              arbetslösa 2010. I kommunerna i länet och i landstinget ligger
              nu stora sparbeting. Det handlar om indragna tjänster, nedlagda
              verksamheter och kvalitetsförsämringar. Det spelar i stort sett
              ingen roll att regeringen påstår sig ha skickat pengar till kommunerna
              och landstinget. Så ser det ut i kommun efter kommun ingen nämnd,
              ingen glömd.
            </seg>
            <seg n="1c1eb66b">
              Det ekonomiska läget är bland annat på grund av nya och kraftigt
              försämrade skatteprognoser mycket kärvt. Varsel och uppsägningar
              väntar i den offentliga sektorn.
            </seg>
            <seg n="6f099e75">
              Till sommaren kommer en stor och viktig grupp ut på arbetsmarknaden,
              nämligen de som slutar gymnasiet våren 2009. I Dalarna handlar
              det om 4 067 personer. Detta gäller alltså för år 2009. 2010 handlar
              det om 4 053. Vad kommer dessa personer att möta för verklighet,
              och vilka resurser är regeringen beredd att sätta in för att de
              inte ska bli arbetslösa?
            </seg>
            <seg n="a1572cca">
              Jag vill också påminna om Ungdomsstyrelsens rapport från november
              2008, där man konstaterar att 90 000 ungdomar, 14 procent av alla
              unga mellan 20 och 25 år, under ett år inte hade haft vare sig
              utbildning eller arbete.
            </seg>
            <seg n="c9478266">
              Min första fråga till ministern är: Vad är regeringen beredd
              att göra för att människor i företag som nu har låg produktion
              ska kunna övervintra och komma igen på sina jobb när konjunkturen
              vänder?
            </seg>
            <seg n="607c6566">
              Fråga 2 är: Kommer regeringen att avsätta mer pengar till kommuner
              och landsting för att undvika varsel, uppsägningar och kvalitetsförsämringar?
            </seg>
            <seg n="080db70d">
              Fråga 3 är: Är regeringen beredd att vidta några åtgärder för
              att alla de som nu går ut gymnasiet inte ska tvingas till arbetslöshet?
            </seg>
          </u>
          <note type="speaker" n="60a3baff">
            Anf. 33 KURT KVARNSTRÖM (s):
          </note>
          <u who="kurt_kvarnstrom_9454d6" xml:id="i-62f4b00f80de81da-2" n="7c905ac1">
            <seg n="5b7e4102">
              Fru talman! Dalarna är ett län som är starkt beroende av sin
              basindustri, ministern. Jag tänkte i mitt anförande lite grann
              beröra situationen i stålindustrin, som är väldigt betydelsefull
              inte bara för vårt län utan också för hela landet. Varslen har
              även på det området duggat tätt. På Outokumpu i Avesta är de 260
              mer än var fjärde i Smedjebacken, en ännu mindre ort, är de 160,
              och på SSAB i Borlänge är de 200. Det är de senaste siffrorna
              vi har från tiden runt årsskiftet.
            </seg>
            <seg n="1dba5284">
              Den specifika situationen i Avesta, som är min hemort, är den
              att Outokumpu, som har stora planer på att investera, har skjutit
              upp investeringsbesluten. Delvis har man beslutat om investeringar
              som också är genomförda, men den större investeringen på drygt
              5 miljarder har man i det här läget med en sämre orderingång naturligtvis
              valt att skjuta framåt i tiden.
            </seg>
            <seg n="09ac418e">
              Den stora utmaning jag möter när jag möter företag och fackliga
              organisationer är frågan hur man ska hitta resurser för att på
              ett bra sätt när konjunkturen vänder kunna möta en internationell
              marknad för det speciella stål som tillverkas i Avesta, en marknad
              som också ser ut att växa. Då är det överlevnadsfrågan för industrin
              som är det viktiga.
            </seg>
            <seg n="63f672a3">
              Mycket av den diskussion jag möter i företagen är den diskussion
              vi hade på 1970-talet när den så kallade 25-kronan fanns i bilden.
              Då gick samhället in och gav stöd till företagen när man bedrev
              utbildning. Inom parentes kan vi säga att behovet av utbildning
              i industrin är väldigt stort. Under den extrema högkonjunkturen
              de senaste åren har man inte riktigt gett utrymme för att utbilda
              personal. Nu ser man en möjlighet, men man har svårt att finansiera
              det. Här skulle jag vilja ställa frågan: Hur ser ministern på
              den typen av lösning, där man faktiskt kan behålla personal och
              få ett stöd från samhället för att vidareutbilda alla kategorier
              av personal för att sedan stå bättre rustad för framtiden? Jag
              tror att detta var en bra modell, och den borde man allvarligt
              ta upp och fundera på för att klara att möta framtiden på ett
              bra sätt.
            </seg>
            <seg n="cee72cf4">
              I svaret tar ministern också upp samordnade insatser som regeringen
              har gjort för att samla upp de synpunkter som kommer in. Då skulle
              jag vilja ställa frågan: Vad har samordnarna från Dalarna redovisat
              till regeringen? Vad är det för behov av insatser som man redovisar
              från samordnarna? Och vilka slutsatser har regeringen dragit av
              de förslag som har kommit från länet?
            </seg>
          </u>
          <note type="speaker" n="dd098eea">
            Anf. 34 PATRIK BJÖRCK (s):
          </note>
          <u who="patrik_bjorck_b56219" xml:id="i-b220a31c8dea4352-0" n="511ccc06">
            <seg n="c1664749">
              Fru talman! Tack, arbetsmarknadsministern, för ännu en debatt
              här i kammaren! Jag tänkte börja med att se bakåt. Det är viktigt
              att kunna sin historia om man ska kunna förstå vad som händer.
              Jag debatterar nu med en minister som säger sig tillhöra det nya
              arbetarpartiet och det nya moderata partiet. Det finns mycket
              nytt. Då skulle man kunna bli lite imponerad. Underförstått är
              ju något nytt något positivt och något gammalt är något dåligt.
              Men när det gäller den politik som arbetsmarknadsministern står
              för kan jag upplysa åhörarna här om att det inte finns något nytt
              i den.
            </seg>
            <seg n="e69c31f8">
              Jag läste häromdagen en fantastisk bok, utgiven av Sveriges Kommuner
              och Landsting, som beskriver välfärdens historia i Sverige. Den
              heter Vem har ansvar för välfärden? Där går man igenom olika delar
              av den svenska arbetsmarknadspolitiken. När jag kom till en av
              dessa delar kände jag plötsligt igen något som jag tyckte att
              jag hade hört förut. Man konstaterade att ministern står för en
              politik som säger sig inte längre behöva befatta sig med sysselsättningsskapande
              åtgärder under krisår. Det är den politik som ministern står för.
            </seg>
            <seg n="2911d52e">
              Ministern anser också att fullt arbetsföra personer i princip
              inte ska behöva sakna sysselsättning under förutsättning att de
              accepterar de villkor som erbjuds på arbetsmarknaden. Det är den
              politik som ministern står för.
            </seg>
            <seg n="d4bc30e8">
              Då undrar man: Var har jag hört detta, och var har jag sett detta?
              Jo, det är när jag läser en beskrivning av 1871 års fattigvårdslag
              som jag inser att den ordagrant återger de nya moderaternas arbetsmarknadspolitik.
            </seg>
            <seg n="57ddda8c">
              Det är fantastiskt, för då inser man plötsligt att den politiken
              inte är ny. Den är gammal och möglig och farlig att förtära, precis
              som allting som är för gammalt. Det som ministern letar fram i
              skåpen är 1871 års fattigvårdslag, och han kallar det för en modern
              arbetsmarknadspolitik. Det säger jag bara upplysningsvis.
            </seg>
            <seg n="f3734b62">
              Nu ska jag egentligen gå över till interpellationen. Jag skulle
              vilja fullfölja de frågor som har ställts av Kurt Kvarnström,
              Peter Hultqvist och Maria Stenberg.
            </seg>
            <seg n="bd50484a">
              Vi har haft många sådana här debatter, säger arbetsmarknadsministern
              i sitt svar. Det är sant. Inte bara i Örebro och Norrbotten och
              Dalarna, utan även i Skaraborg, har det funnits många förtvivlade
              rop på hjälp. Jag, som ledamot från Skaraborg, har fått ta del
              av väldigt mycket förslag och funderingar kring hur man skulle
              kunna ta sig ur den här krisen, om man då kan lämna 1871 års fattigvårdslag
              bakom sig och våga steget in i en modern arbetsmarknadspolitik.
            </seg>
            <seg n="c058052f">
              Ett av de moderna förslag som har kommit är just det som Kurt
              nu tog upp, att man skulle kunna hjälpa folk med utbildning och
              att vara kvar i företagen och göra företaget och de anställda
              starkare tills krisen är över.
            </seg>
            <seg n="e170c7dc">
              Människorna i Skaraborg och runt om i landet har slängts mellan
              hopp och förtvivlan. Ena dagen har statssekreteraren från Näringsdepartementet
              sagt: Jo, självklart, vi jobbar med frågan. Nästa dag har näringsministern
              kommit ut och dementerat och sagt: Absolut inte. Sådan där gammaldags
              socialdemokratisk politik ska vi inte föra.
            </seg>
            <seg n="b7d14c43">
              Nästa dag läser jag mina lokaltidningar. Där lovar det lokala
              kommunalrådet detta: Jo, visst ska vi göra så här, för här har
              vi många arbetslösa på Volvo i Skövde. Självklart ska vi göra
              detta. Nästa dag träffar jag statssekreteraren i utskottet och
              frågar: Kan man göra en sådan här lösning och utbilda folk innan
              de blir arbetslösa? Då säger han: Nej, jag blev nog felciterad.
            </seg>
            <seg n="646c0958">
              Döm om min förvåning när jag slog upp Göteborgs-Posten i morse
              och läste att ett antal riksdagsledamöter har varit och träffat
              Volvochefen och lovat honom att man ska göra en satsning på utbildning
              för anställda, så att de inte blir arbetslösa.
            </seg>
            <seg n="28caaf50">
              Det skulle vara spännande att höra: Har man nu för femte gången
              ändrat uppfattning, eller vad kommer ministern att ge för svar
              här? Är det möjligt att genomföra en sådan lösning eller inte?
              Det är väldigt många som väntar på det svaret. Vi vill ha ett
              riktigt svar nu och inte ett sådant här velande.
            </seg>
          </u>
          <note type="speaker" n="a2146e22">
            Anf. 35 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-5" n="fa6cf654">
            <seg n="d4b42465">
              Fru talman! Först och främst ber jag naturligtvis Maria Stenberg
              om ursäkt för det sena svaret. Jag missade några tillfällen för
              interpellationsdebatter i december delvis som resultat av EU-arbete
              och annat.
            </seg>
            <seg n="b77c3bf8">
              Låt oss vara överens om det är jag nog överens med alla motdebattörer
              här i dag om att den internationella finanskrisens härjningar
              på svensk arbetsmarknad är någonting som vi alla är både bekymrade
              och oroliga över. Man skulle kunna uttrycka sig med pregnans och
              prata om år av en viss typ ni vet ungefär vad jag menar.
            </seg>
            <seg n="e822e324">
              Detta innebär dock inte att man står handfallen eller inte har
              en arsenal av åtgärder att försöka hantera och möta den här krisen
              med.
            </seg>
            <seg n="344ba1ea">
              Jag ska försöka besvara de olika frågor som har kommit upp.
            </seg>
            <seg n="a1d3eaf1">
              Jag noterade att Maria Stenberg pratade om omställning och flytt
              och underförstått, naturligtvis, om den slopade hundradagarsregeln,
              antar jag. Det är bara att konstatera att det är samma typer av
              skyddsregler som finns i dag i arbetslöshetsförsäkringen som fanns
              2005 eller, för den delen, under lågkonjunkturen 20012002. Det
              handlar om tolvtimmarsregeln, den sociala hänsyn som ska tas till
              familj och liknande.
            </seg>
            <seg n="e4577ec7">
              När det gäller stödet till kommunerna, som är en fråga som har
              kommit upp på flera olika håll, vill jag trots allt påminna om
              en sak. Om man läser SKL:s rapport, som presenterades rätt nyligen,
              ser man att den pekar på fortsatt ökade skatteintäkter under 2009,
              förvisso i en lägre takt än 2008.
            </seg>
            <seg n="676aefce">
              Det är klart att med 8 miljarder mer i utrymme för kommunerna,
              tack vare den sänkta arbetsgivaravgiften, är ändå bedömningen
              att det här året är hanterbart.
            </seg>
            <seg n="6b765d71">
              Vad som gäller för 2010 får vi naturligtvis återkomma till i
              det ordinarie budgetarbetet. Där har till exempel finansministern
              redan angivit beredskap för både fortsatt diskussion och analys,
              och det finns säkert anledning att komma tillbaka till det senare.
            </seg>
            <seg n="0e86c4a4">
              Peter Hultqvist pratar med stor oro, som jag delar, om de 4 067
              nya ungdomar som lämnar gymnasieskolan i juni. Jag delar helt
              och fullt den oron.
            </seg>
            <seg n="04ea7ca1">
              När vi går ned i lågkonjunktur så ser det traditionellt ut, inte
              bara i Sverige utan överallt är det naturligtvis de med svagast
              förankring som puttas ett steg längre bak i kön. Det är de unga.
              Det är personer med utländsk bakgrund. Det är personer med långtidsarbetslöshet,
              sjukdomar och vad det nu kan vara.
            </seg>
            <seg n="c40a7aec">
              Inte minst ungdomar har traditionellt sett i Sverige en svag
              position på arbetsmarknaden, delvis till följd av höga ingångslöner
              och, naturligtvis, en situation som gör att det har varit svårt
              under lång tid för ungdomar att ta sig in.
            </seg>
            <seg n="5aa7fac3">
              Ni lämnade efter er 100 000 ungdomar i utanförskap när vi tog
              över det tredje sämsta landet i Europa. Det är naturligtvis någonting
              som vi har all anledning att vara oroliga för och ta itu med.
              Därför är det glädjande att så många har lämnat utanförskap och
              fått ett arbete att gå till bland ungdomarna.
            </seg>
            <seg n="9b7b7499">
              Jag skulle kunna säga att det är en väldig tur att inte Socialdemokraterna
              regerar, för då hade de här 4 067 ungdomarna mötts av dubbelt
              så hög arbetsgivaravgift som de nu möts av. Jag skulle gärna vilja
              höra Peter Hultqvist förklara för de 4 067 ungdomarna varför det
              ska vara lättare att anställa dem när det är dubbelt så dyrt att
              anställa dem. Det är för mig obegripligt.
            </seg>
            <seg n="dd834334">
              I grunden handlar det om sunda statsfinanser, ett fungerande
              banksystem, det faktum att vi har den mest expansiva finanspolitiken
              i hela Europa och därtill de 23 miljarder som vi presenterade
              i början av december och som finns i den proposition som jag hänvisade
              till i svaret.
            </seg>
            <seg n="649e91f1">
              Patrik Björck citerar lagstiftning från 1870-talet. Med all respekt
              Patrik Björck, men inte ens Patrik Björck kan väl tro på det han
              säger i det här fallet?
            </seg>
            <seg n="3e3563a5">
              Det är 23 miljarder på tre år. Det är 60 000 personer bara i
              år som omfattas av detta. Det är 70 000 år 2010 och 30 000 år
              2011. Det låter inte riktigt som den verklighetsbeskrivning som
              Patrik Björck levererar.
            </seg>
            <seg n="fcf10d93">
              I min nästa omgång ska jag prata mer om den fråga som jag tycker
              är väldigt intressant och viktig. Hur kan vi möta den konjunkturuppgång
              som så småningom kommer? Det gäller alltså frågan om olika typer
              av utbildningsinsatser. Men min talartid är ute just nu. Jag återkommer.
            </seg>
          </u>
          <note type="speaker" n="12619569">
            Anf. 36 MARIA STENBERG (s):
          </note>
          <u who="hans_stenberg_1679e1" xml:id="i-d071b7aec7db979f-1" n="2c4b1441">
            <seg n="bdff82b8">
              Fru talman! När arbetsmarknadsminister Littorin påtalar att kommunerna
              har fortsatt goda skatteintäkter vill jag bara nämna att arbetslösheten
              i Övertorneå är 8,5 procent. I Pajala är den 6,9. I Haparanda
              är den 6,8.
            </seg>
            <seg n="5a273f66">
              Socialbidragskostnaderna har ökat med 60 procent i Haparanda
              och 46 procent i Överkalix, på tal om den stabila ekonomiska situationen
              för kommunerna.
            </seg>
            <seg n="afc17568">
              Arbetslösheten har faktiskt ökat med 17 procent under ett år
              i Norrbotten. När den moderatstyrda regeringen tog över makten
              år 2006 fanns det ca 6 300 arbetslösa norrbottningar. I dag är
              det faktiskt över 7 000 arbetslösa norrbottningar. Det om något
              kan vi väl nu kraftfullt likna vid vad som brukar vara en viss
              annan moderat ministers favorituttryck: massarbetslöshet.
            </seg>
            <seg n="5a1bdf3c">
              Massarbetslösheten sprider sig som en löpeld över Norrbotten
              och övriga Sverige just nu.
            </seg>
            <seg n="fe8fa7fd">
              Som jag sade tidigare är 7 000 norrbottningar arbetslösa och
              väntar på ett nytt jobb eller chansen till en utbildning eller
              kompletteringar av sin utbildning. Jag tvivlar faktiskt starkt
              på att norrbottningarna tycker att det räcker med att arbetsmarknadsminister
              Sven Otto Littorin i sitt svar till Norrbotten konstaterar att
              han redan har svarat på liknande frågor och hänvisar till en debatt
              som handlar om Örebro läns situation.
            </seg>
            <seg n="f0ac2308">
              Norrbottningarna nöjer sig inte med ett sådant svar från en ansvarig
              regering och dess statsråd.
            </seg>
            <seg n="5b4cc601">
              Jo, jag har läst i regeringens proposition Åtgärder för jobb
              och omställning som handlar om stöd till nya arbetslösa i form
              av mer coachning och praktik. Men det är absolut ingenting till
              arbetsgivare, företagare, som nu ska ta emot och hjälpa de här
              arbetslösa med en praktikplats. Tror verkligen inte regeringen
              att även företagarna är klämda till max i dagsläget?
            </seg>
            <seg n="6cb27e8a">
              Det handlar om förstärkt stöd till nystartsjobb, men ni konstaterar
              i samma anda att det faktiskt kan bli rätt svårt att få till en
              plats med det här stödet, eftersom efterfrågan på arbetskraft
              minskar kraftigt. Ni själva bedömer faktiskt att nystartsjobben
              kan leda till en 60-procentig undanträngningseffekt när det gäller
              övrig sysselsättning på lång sikt.
            </seg>
            <seg n="d3e30171">
              Sedan var det ROT-avdragen och infrastrukturen, och så omfördelar
              ni platserna mellan högskolor och universitet.
            </seg>
            <seg n="5f475d7d">
              Men det finns inte ett enda ord om välfärdens behov, inte en
              enda rad om hur lärarnas och undersköterskornas eller elevassistenternas
              framtid ska se ut. Det finns inte ett enda ynka paket till kommuner
              och landsting i kris.
            </seg>
            <seg n="9bfe381d">
              Magert är en sammanfattning god som någon.
            </seg>
            <seg n="af3f9555">
              Jag tycker faktiskt att arbetsmarknadsministern när vi pratar
              om varsel över Norrbotten och Dalarna är skyldig att berätta om
              hur man ska säkra välfärden för medborgarna i Sverige i dag. Hur
              ska man se till att ungarna på skolan får den hjälp och det stöd
              de behöver? Hur ska man se till att de gamla har tillräckligt
              många människor som hjälper dem med deras dagliga behov? Ni verkar
              uppenbarligen inte ägna en enda tanke åt det, trots att det finns
              väldigt många av era egna partikamrater runt om i landet i kommuner
              och landsting som menar att en ansvarsfull regering borde se att
              det finns behov ute i välfärden. Kommuner och landsting behöver
              ett större stöd från regeringen i dag när vi pratar om den finansiella
              krisen.
            </seg>
            <seg n="d3001e37">
              Därför tycker jag att arbetsmarknadsministern är svaret skyldig
              här och nu om hur man tänker när det gäller kommuner och landsting.
              Socialbidragskostnaderna ökar till exempel i Haparanda med 60
              procent.
            </seg>
          </u>
          <note type="speaker" n="486c1a5f">
            Anf. 37 PETER HULTQVIST (s):
          </note>
          <u who="peter_hultqvist_61d2a3" xml:id="i-3b0da67caf038733-3" n="f162ce3e">
            <seg n="b6e18334">
              Fru talman! För ett antal år sedan var det 50 000 ungdomar som
              varken hade haft jobb eller utbildning under det senaste året.
              Det har fram till den 25 november 2008 vuxit till 90 000. En ökad
              andel av dem som uppbär socialbidrag är ungdomar.
            </seg>
            <seg n="cd1606a8">
              Vi har nu föreslagit en skattereduktion som motsvarar hela arbetsgivaravgiften
              för de företag som anställer en arbetslös ungdom. Vi vill också
              ge 10 000 långtidsarbetslösa ungdomar chansen att få ett prova-på-jobb,
              få referenser och skaffa sig ett yrke.
            </seg>
            <seg n="51bd147d">
              Av den satsningen riktas 5 000 platser till första-jobbet-avdraget
              som är en skattereduktion för arbetsgivare på två tredjedelar
              av lönen. Vi vill också satsa på 5 000 platser i lärlingsutbildning.
              Vi riktar särskild uppmärksamhet på problemet med dem som går
              ut gymnasiet och ungdomar som riskerar att möta en arbetsmarknad
              som inte vill ha dem. Det är ett mycket viktigt problem.
            </seg>
            <seg n="7d5e025b">
              När det gäller situationen i Dalarna kan jag bara konstatera
              att det finns en pessimism i näringslivet. Den pessimismen är
              inte bra. Den skapar en ekonomisk nedåtgående spiral.
            </seg>
            <seg n="d0b418b6">
              Det blir inte bättre av att landets arbetsmarknadsminister står
              här i kammaren, har ett pessimistiskt och passivt synsätt och
              säger att frågan om jobben bara går att påverka marginellt. Det
              är ingen bra signal till vare sig näringsliv eller fackliga organisationer.
            </seg>
            <seg n="882db47e">
              Det finns många positiva exempel på företagare som strider i
              motvind och gör allt de kan även i den här situationen. Men när
              vi har företag som EM Eriksson i Borlänge, Adecco i Falun, Ernst
              Express i Avesta, SSAB och Avesta Jernverk som varslar personal
              står det för någonting. Då räcker det inte med åtgärder som att
              tillsätta länssamordnare mot krisen som för övrigt, om jag har
              förstått det rätt, är människor som dessutom är belastade med
              rätt så mycket andra arbetsuppgifter.
            </seg>
            <seg n="b9236124">
              Åtgärder som jag tror är nödvändiga är ett rejält stimulans-
              och räddningspaket till den kommunala sektorn. 15 miljarder på
              tre år skulle betyda mycket. SKL har krävt 5 miljarder som en
              inledning. Deras prognoser visar att det är ungefär 100 kommuner
              i Sverige som kommer att notera ett underskott 2009. Det är alltså
              en tredjedel av landets kommuner.
            </seg>
            <seg n="3d0a3bd3">
              Det behövs ett ordentligt spetskompetenslyft som ger människor
              i företag med låg produktion möjlighet att utbilda sig och komma
              tillbaka när produktionen åter ökar.
            </seg>
            <seg n="8c2b5517">
              Det behövs ett ROT-program som omfattar även hyresbostäder och
              offentlig sektor, exempelvis skolor.
            </seg>
            <seg n="8512cb7a">
              Vi måste satsa på fler platser på vuxenutbildning, högskola och
              kvalificerad yrkesutbildning. Här har vi ett program som är betydligt
              mer långtgående än det regeringen föreslår.
            </seg>
            <seg n="c2fab327">
              Vi måste återigen satsa på utbildningsvikariat i kommuner och
              landsting. Personal kan då utbildas under en period och ersättas
              av personer som är arbetslösa.
            </seg>
            <seg n="6f711289">
              I vårt län finns en rad infrastrukturprojekt. Järnvägen FalunBorlänge,
              Bergslagsbanan, det så kallade E 16-projektet GävleOslo, vägen
              EnköpingIdre, Bergslagsdiagonalen och Förbifart Mora är exempel
              på sådant som det går att ta itu med.
            </seg>
            <seg n="887a6b9e">
              Regeringen kan göra betydligt mer än vad den gör. Såväl LO, TCO
              som näringslivet har kritiserat det man tycker är en passiv hållning.
              Det är för lite, och det är för sent. Det är intrycket.
            </seg>
            <seg n="bc79b6f8">
              Jag har nu nämnt ett antal förslag som kommer att kunna ge resultat.
              Då är min fråga till ministern: Är ministern beredd att ta till
              sig något av de förslag jag har nämnt för att minska arbetslösheten
              och bekämpa jobbkrisen?
            </seg>
          </u>
          <note type="speaker" n="197c1416">
            Anf. 38 KURT KVARNSTRÖM (s):
          </note>
          <u who="kurt_kvarnstrom_9454d6" xml:id="i-62f4b00f80de81da-3" n="7c905ac1">
            <seg n="f08726cc">
              Fru talman! Det är inte så ofta jag debatterar med ministern
              i den här typen av frågor. Det kanske var det som föranledde att
              jag inte fick svar på någon av de frågor jag ställde. Jag tänker
              därför upprepa mig lite grann.
            </seg>
            <seg n="827715b3">
              Jag höll mig konkret vid en viktig motor i vårt län. Det är basindustrin.
              Jag har specificerat mig när det gäller stålindustrin, men jag
              kan också peka på pappersindustrin. Den har signaler om att den
              också är på väg in i dåliga tider. Men där har man under de senare
              åren trott mycket på förutsättningarna i vårt land. Man har investerat
              rejält och har kanske förutsättningar att fortsätta att investera.
            </seg>
            <seg n="c6b5f3ca">
              Det här är väldigt påtagligt i stålindustrin och i Avesta, där
              man nu har skjutit på det här. Den diskussion jag lyfte upp tyckte
              jag var värdefull att få någon tanke kring. Tjugofemkronan som
              kanske var innan arbetsmarknadsministern blev aktiv var ett väldigt
              positivt inslag. Människor vidareutbildade sig med stöd till företagen
              och behövde inte gå ut i en passiv arbetslöshet som många tvingas
              göra.
            </seg>
            <seg n="4f1e558e">
              Det tror jag är något som man måste fundera på. Det är det vi
              ser att andra länder gör runt omkring oss. Varför gör vi ingenting
              i Sverige? Det ansvaret ligger naturligtvis hos regeringen. Både
              företag, som jag sade, och fackliga organisationer efterlyser
              det som ett mycket bra exempel.
            </seg>
            <seg n="fb4e80be">
              Mina andra frågor handlade om de samordnare som ministern redovisar
              i sitt svar. Vad har de redovisat för underlag till regeringen
              utifrån vårt län? Den typen av åtgärder borde finnas med om man
              har redovisat det och framfört det i diskussioner som har förts.
            </seg>
            <seg n="439ae7d3">
              Vilka slutsatser drar regeringen av det här? Har man tagit till
              sig något av samordnarnas förslag? De har bara förslagsrätt. De
              har ingen beslutanderätt och inga pengar. Det är regeringen som
              har fulla ansvaret för att fullfölja det här.
            </seg>
          </u>
          <note type="speaker" n="d19a4598">
            Anf. 39 PATRIK BJÖRCK (s):
          </note>
          <u who="patrik_bjorck_b56219" xml:id="i-b220a31c8dea4352-1" n="511ccc06">
            <seg n="a7664b71">
              Fru talman! Jag tackar arbetsmarknadsministern, men jag tror
              att arbetsmarknadsministern missförstod mig lite. Jag menade inte
              alls att jämföra krontal med 1871 års budget. Det existerade inte
              ens miljarder på den tiden. Det var meningen, ideologin som var
              densamma, övertron på marknaden och misstron mot de arbetslösa.
              Det var det man kunde läsa in i 1871 års fattigvårdslag som är
              identisk med den politik som arbetsmarknadsministern bedriver.
            </seg>
            <seg n="0587012c">
              Jag ställde precis som Kurt Kvarnström en konkret fråga Kurt
              ställde fler, jag ställde en. Jag fick inget svar på den tyvärr.
              Det är en fråga som jag har ställt förut som jag ställer nu igen,
              som fackföreningarna har ställt, som arbetsgivarna har ställt,
              som samordningsmännen som Kurt Kvarnström hänvisade till har ställt
              och nu även de borgerliga riksdagsledamöterna från Västsverige.
              De hävdar att det är rimligt att tänka sig att man går in och
              tillsammans med företagen finansierar utbildning som gör att de
              anställda kan stanna kvar i företagen, bygga upp sin kompetens
              och se till att företaget är starkt när man går ur krisen.
            </seg>
            <seg n="6216752d">
              I dag är det möjligen bara arbetsmarknadsministern och arbetsmarknadsministerns
              kolleger som tycker att det är ett dåligt förslag. Hittills har
              regeringen sagt nej till det här.
            </seg>
            <seg n="73e4ec3c">
              Statssekreteraren på Näringsdepartementet tycker att det är ett
              utmärkt förslag, till och med så att man arbetar med det. Det
              finns tydligen långt gångna förslag på Näringsdepartementet där
              man arbetar med frågan.
            </seg>
            <seg n="720ff1ca">
              Riksdagsledamöter från den borgerliga majoriteten tycker att
              det här är bra. Volvochefen tycker att det är bra. Metall tycker
              att det är bra.
            </seg>
            <seg n="4a6a9518">
              Alla som över huvud taget vill svensk industri någonting gott
              tycker att det här är ett bra förslag. Vad säger arbetsmarknadsministern
              i dag?
            </seg>
          </u>
          <note type="speaker" n="111606bb">
            Anf. 40 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-6" n="fa6cf654">
            <seg n="73159061">
              Fru talman! Jag är ledsen, men om ni är fyra stycken som ställer
              frågor i 16 minuter och jag har fyra minuter på mig att svara
              hinner jag inte med alla på en gång. Men jag aviserade ändå att
              jag skulle gripa mig an de sista frågorna i den här omgången.
            </seg>
            <seg n="9dbd6f22">
              Grundfrågan här är naturligtvis en bra frågeställning: Varför
              inte låta personer som riskerar att bli varslade eller bli av
              med sina jobb gå kvar hos de arbetsgivare de har och i stället
              få utbildning eller varva utbildning och anställning och på det
              sättet kunna undvika arbetslöshet eller åtminstone kunna övervintra
              eller vad vi nu kallar det för? Jag tycker att det är en behjärtansvärd
              fråga. Och det finns all anledning att gå igenom vad det finns
              för olika alternativ och hur man skulle kunna hantera det.
            </seg>
            <seg n="62f0971a">
              Det som har förekommit i debatten har till exempel varit permitteringslöner,
              någon form av permitteringslönesystem. Det har förekommit diskussioner
              om den så kallade Gimomodellen från Sandvik, där man hade ett
              slags deltids-a-kassa varje fredag. Ja, det finns flera olika
              varianter på detta. Mitt svar på den frågan har varit ungefär
              så här. Först och främst är min grundinställning att resurser
              som vi har i budgeten till arbetslösa bör gå till arbetslösa och
              inte täcka lönekostnader i privata företag. Skälet till det är
              att vi inte har så väldigt goda erfarenheter av permitteringslönesystemet
              på 80-talet. Det var bland annat därför som Socialdemokraterna
              avskaffade det systemet den 30 juni 1995. Det har visat sig att
              det finns en ganska stor trubbighet i det systemet. Det riskerar
              att bli både dyrt och ganska ineffektivt. Det behöver inte innebära
              att frågan är fel, men svaret permitteringslöner tror jag är fel
              svar. Det förstärker den slutsatsen om man läser verkstadsavtalet,
              om man läser det som Metall har kommit överens om med Teknikarbetsgivarna.
            </seg>
            <seg n="a599abfa">
              I verkstadsavtalet, Patrik Björck, har Metall gått med på att
              avstå från turordningsreglerna i LAS. Det tycker jag är en oerhört
              märklig ordning. Det skulle innebära att vi får ett A-lag, ett
              B-lag och ett C-lag på arbetsmarknaden ett A-lag som är kvar,
              ett C-lag som blir uppsagda och ett B-lag där företaget självt
              med Metalls goda minne kan välja ut dem som de vill ha kvar. Jag
              undrar hur den ordningen stämmer överens med Patrik Björcks ideologiska
              grundsyn.
            </seg>
            <seg n="c08a0d68">
              Slutsatsen är, för att återgå till grundfrågan, att det inte
              finns några garantier i permitteringslönesystemet. Även om naturligtvis
              vi som befinner oss i det här rummet och runt omkring på allvar
              kan tro på framtiden för Outokumpu jag har varit där Sandvik i
              Sandviken jag har varit där också Volvo i Göteborg jag har varit
              där också och deras framtidsutsikter och de fantastiska produkter
              som deras duktiga medarbetare arbetar med, så vet vi ingenting
              om när marknaden vänder. Vi vet ingenting om vilka olika teknologier
              som hör framtiden till. Vi kan tro och vi kan hoppas, och risken
              är det aktieägare som står för och inte nödvändigtvis skattebetalare.
            </seg>
            <seg n="6bb5ba2a">
              Vad ska man då göra? Ja, kanske det är utbildning som behövs,
              vilket är sant i bra många fall. Inte minst de unga som riskerar
              att få lämna och som kanske inte har fullständiga gymnasiebetyg
              och annat ska naturligtvis beredas plats på gymnasieskolor, på
              yrkesvux, på kommunal vuxenutbildning och vad det nu kan vara.
              Det är därför vi har tillskjutit mycket resurser i det här paketet
              just för det.
            </seg>
            <seg n="f6869fdd">
              Man kan vara arbetslös men kanske inte behöver utbildning. Jag
              var i Göteborg och träffade Metallklubben, och deras medlemmar
              säger: Vi vill inte ha någon Amsutbildning, vi vill ha ett jobb
              att gå till. Det är naturligtvis helt rimligt. Då finns det resurser
              inom ramen för arbetsmarknadspolitiken, 3 ½ miljard extra i år.
            </seg>
            <seg n="3eb5b7c1">
              När det gäller de som är varslade vill jag påminna om ESF-rådet,
              Europeiska socialfonden, med 12,6 miljarder under den här ramperioden
              pengar som är redo att sökas. Det finns en medfinansiering från
              statens sida som är inlagd i budgeten. Tyvärr har vi alldeles
              för få ansökningar. Men vi jobbar väldigt hårt tillsammans med
              svenska ESF-rådet på att öka antalet ansökningar för att på det
              sättet, som Scania i Södertälje till exempel, kunna erbjuda anställning
              i stället för uppsägning.
            </seg>
          </u>
          <note type="speaker" n="181491b3">
            Anf. 41 MARIA STENBERG (s):
          </note>
          <u who="hans_stenberg_1679e1" xml:id="i-d071b7aec7db979f-2" n="2c4b1441">
            <seg n="1390fd09">
              Fru talman! Jag ska återgå till det som jag tycker är väldigt
              viktigt i min interpellation, nämligen varslen i Norrbotten. Fjärde
              kvartalet 2008: Luleå 659 varslade, Kalix 102 varslade, Arvidsjaur
              18 varslade och så vidare. Det var det min interpellation handlade
              om och det som jag helst ville debattera med ministern.
            </seg>
            <seg n="0b3cc01a">
              Jag ska avsluta den här debatten med att berätta, när vi nu pratar
              om ungdomsarbetslösheten och ministern hänvisar till förra regeringen,
              att under det här året när arbetsmarknadsminister Littorin och
              hans regering har styrt i Sverige har till exempel arbetslösheten
              bland ungdomar i Piteå ökat med 35 procent. Långtidsarbetslösheten
              bland dem har ökat med 67 procent under er regeringstid. Så tydligen
              funkade inte den moderatstyrda regeringens faktiskt ganska cyniska
              politik för unga, att en sämre och dyrare a-kassa skulle ge dem
              större möjligheter till nya jobb. Det blev bara en ytterligare
              orättvisa.
            </seg>
            <seg n="d000f032">
              Åter till frågan om vuxenutbildningen och den kommunala vuxenutbildningen.
              Det verkade ju så himla lätt i början för den moderatstyrda regeringen
              att med ett enda pennstreck i budgeten ta bort stora delar av
              komvux och arbetsmarknadsutbildningarna. Organisationerna ute
              i kommunerna rasade fullständigt samman. Bortglömd var tydligen
              insikten om att det är så mycket lättare och att det går så mycket
              fortare att rasera någonting än att bygga upp det på nytt igen.
              Och det är priset för denna raseringsiver från den moderatstyrda
              regeringen som nu ska betalas av människor som är arbetslösa eller
              varslade och av de unga vuxna. Det är trist och det är orättvist,
              men det är den verklighet som norrbottningar och övriga medborgare
              i det här landet lever i just nu.
            </seg>
          </u>
          <note type="speaker" n="e000b5d1">
            Anf. 42 PETER HULTQVIST (s):
          </note>
          <u who="peter_hultqvist_61d2a3" xml:id="i-603a655027e50b63-0" n="f162ce3e" next="i-3f4f80af4398eda6-0">
            <seg n="a99112e1">
              Fru talman! Jag kan konstatera att några pengar till kommunerna
              verkar det inte bli, och några pengar till landstingen verkar
              det inte bli. Vi har olika uppfattningar om verkligheten i kommuner
              och landsting. Jag ser en nedskärningsvåg som är rätt så brutal
              och omfattande, och det är stor risk för att det kommer varsel
              under våren. Ministern ser en annan verklighet, så här har vi
              olika uppfattningar. Jag tror att det vore oerhört klokt att gå
              in med pengar från regeringens sida för att värna kvaliteten men
              också värna jobben och inte späda på arbetslösheten.
            </seg>
            <seg n="525e22ea">
              När det gäller ungdomssidan spårar jag mer välvilja och allmänna
              formuleringar än nya förslag som leder till någonting. Jag har
              presenterat ett antal förslag som ministern hittills inte har
              kommenterat.
            </seg>
            <seg n="baa4e224">
              När det sedan gäller företagen tror jag att om man har låg produktion
              ska man försöka satsa på att utveckla personalen, utbilda personalen
              och se till att de kan komma igen när man har en högre produktion,
              när konjunkturen vänder. Det är ett bra sätt för alla att övervintra.
              Men då krävs det någon form av utbildningsstöd. Då krävs det ett
              spetskompetenslyft. Då krävs det att man är beredd att göra något.
            </seg>
            <seg n="c245e75c">
              Ministern hänvisar nu till ESF-rådet. Men min fråga är: Är du
              kategoriskt emot utbildningsstöd i företag eller kan du säga ja
              till det? Svara ja eller nej! Det är rätt enkelt och tar bara
              någon sekund.
            </seg>
            <seg n="e4ab7ef8">
              Slutligen kan jag notera att vi i vårt budgetalternativ för tre
              år har ungefär 30 000 fler platser per år i yrkesinriktad arbetsmarknadsutbildning,
              yrkesvux, komvux, kvalificerad yrkesutbildning, högskoleutbildning
              än vad regeringen har i sin budget. Utöver det har vi 20 000 platser
              i spetskompetenslyft och 5 000 i utbildningsvikariat. Här har
              vi alltså en rätt så rejäl satsning för att kunna möta alla behov.
              Jag tycker att regeringen skulle ta till sig det. Det är dags
              att ta ut steglängden och göra mer än vad man gör i dag.
            </seg>
          </u>
          <note n="f35af4dd">
            Ajournering
          </note>
          <note n="f90f8767">
            Kammaren beslutade kl. 15.48 på förslag av andre vice talmannen
            att ajournera förhandlingarna till kl. 18.00.
          </note>
          <u who="peter_hultqvist_61d2a3" xml:id="i-3f4f80af4398eda6-0" n="f162ce3e" prev="i-603a655027e50b63-0">
            <seg n="f322f95e">
              Återupptagna förhandlingar
            </seg>
          </u>
          <note n="cbf8806a">
            Förhandlingarna återupptogs kl. 18.00.
          </note>
          <note n="56e278a6">
            5 § (forts.) Svar på interpellationerna 2008/09:182 om varsel
            i Norrbotten och 187 om varsel i Dalarna
          </note>
          <note type="speaker" n="9130bc6d">
            Anf. 43 JAN ERICSON (m):
          </note>
          <u who="jan_ericson_48d259" xml:id="i-d367d2df1893aa3a-3" n="501f2603">
            <seg n="dab9d72a">
              Fru talman! Patrik Björck nämnde vårt möte i går med alliansen
              i Göteborg då vi träffade lokala politiker och företagsledare
              och diskuterade krisen i fordonsindustrin. Eftersom jag var på
              plats ska jag berätta lite grann om vad som egentligen sades vid
              detta möte.
            </seg>
            <seg n="3fd6940e">
              Det bollades många idéer och förslag på mötet. Det var helt uppenbart
              att det stora problemet var att kunderna på exportmarknaderna
              saknar likvida medel. Det var också mycket diskussion om hur man
              ska kunna värna om kompetensen i de stora fordonsföretagen. Däremot
              utfärdades det givetvis inga löften från någon i alliansen om
              att det skulle vara statliga pengar som skulle skjutas till för
              utbildning. Det vill jag tydligt säga.
            </seg>
            <seg n="4b668dda">
              Jag kan inte heller låta bli att reflektera över att flera av
              de stora börsföretag som nu begär statlig hjälp för att kunna
              utbilda sin personal i stället för att varsla delade ut många
              tiotals miljarder till sina aktieägare under den senaste högkonjunkturen
              allt för att hålla nere storleken på sina kassor. En bråkdel av
              dessa pengar hade räckt för att bekosta en ganska omfattande utbildning.
              Nu är det dock som det är.
            </seg>
            <seg n="7a68d64d">
              Man kan fråga sig om det är statliga pengar som nödvändigtvis
              ska bekosta denna form av utbildning av personal i företagen.
              Jag vill fråga ministern om inte Europeiska socialfonden har en
              del intressanta program som man kan använda just för att utbilda
              personal som är sysselsatt och alltså inte varslad.
            </seg>
          </u>
          <note type="speaker" n="69c2af8e">
            Anf. 44 BERIT HÖGMAN (s):
          </note>
          <u who="berit_hogman_cb2bb0" xml:id="i-7f5b9b07d166efb9-0" n="a631c508">
            <seg n="0cd9f8b4">
              Fru talman! Nu är det hög tid att ge besked, arbetsmarknadsministern.
              Det går inte att hur länge som helst prata runt en mycket konkret
              fråga. Är regeringen beredd att stötta de företag som har utbildningsplaner
              för sin personal för att undvika uppsägningar och för att ha en
              bra beredskap när konjunkturen vänder?
            </seg>
            <seg n="acf6af1b">
              Låt mig ta ett konkret exempel. I går besökte jag Finnveden Bulten
              AB i Hallstahammar. Ägaren har åtminstone tre företag som gör
              kvalificerad skruv till bilindustrin i Sverige, Tyskland och Belgien.
              Den del av företagsledningen som jag träffade berättade att såväl
              i Tyskland som i Belgien går staten in och hjälper företaget för
              att behålla personalen.
            </seg>
            <seg n="75992fe3">
              Man ställde en högst berättigad fråga som jag tycker att statsrådet
              ska svara på. Var tror statsrådet att ägaren är beredd att starta
              verksamheten när konjunkturen vänder? Är det i det företag som
              har kunskapen som är den viktigaste investeringen och kapitalet
              och som kan sätta i gång direkt när ordern kan verkställas? Eller
              är det i den industri som har tvingats göra sig av med sin personal
              och får räkna med minst sex månaders uppstart för att få tag i
              den arbetskraft som krävs? Det handlar nämligen om kvalificerade
              arbetsuppgifter i den enda fabrik i Norden som tillverkar just
              denna rostfria skruv till bilindustrin. Detta är bara ett exempel.
              Vi skulle kunna nämna många fler om vi hjälptes åt här i kammaren.
            </seg>
            <seg n="5b053fc6">
              Kravet är entydigt. Det kommer från samordningsmän, fackföreningsrörelse
              IF Metall, Unionen och andra arbetsförmedling och företagsledningar.
              Varför inte ge ett konkret besked?
            </seg>
            <seg n="ab730075">
              Vem är det människor ska lyssna på? Ska Leif Johansson i Göteborg
              lyssna på Eva Flyborg som säger: Jovisst, så ska det bli? Eller
              ska han lyssna på Sven Otto Littorin som säger: Nja, egentligen
              inte? Ska man lyssna på Centerns partisekreterare och ett centerpartistiskt
              kommunalråd i Västra Götaland som säger: Det är en bra idé, den
              ska vi genomföra? Eller ska man lyssna på Jöran Hägglund som säger:
              Nja, det ska vi nog inte göra?
            </seg>
            <seg n="b0bf04e8">
              Vad är det som gäller? Det vore enkelt för arbetsmarknadsministern
              att ge ett besked här i kväll. Då kan samordningsmännen stryka
              det från sin kravlista, Leif Johansson får hitta andra idéer och
              arbetstagarna får ett tråkigt, negativt och rent av destruktivt
              besked. Men det är i alla fall ett besked.
            </seg>
          </u>
          <note type="speaker" n="4cbe2d21">
            Anf. 45 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-7" n="fa6cf654">
            <seg n="e8ad773f">
              Fru talman! Beskedet är enkelt. Det blir inga permitteringslöner.
              Det har jag sagt många gånger förut och kommer att fortsätta säga.
              Skälet är att vi inte vill göra det som Berit Högman och Socialdemokraterna
              vill, nämligen skyffla över hundratals miljoner av skattebetalarnas
              pengar till amerikanska ägare i de stora företagen pengar som
              borde gå till att ta hand om arbetslösa och få dem tillbaka i
              arbete. Så enkelt är det.
            </seg>
            <seg n="2db95f31">
              Jag förstår inte riktigt. Vill Socialdemokraterna införa permitteringslöner?
              Vill Patrik Björck, till exempel, se till att man frångår turordningsreglerna
              i LAS som man gör i Metalls verkstadsavtal? Är det er poäng? Det
              är märkligt.
            </seg>
            <seg n="24bb6b5d">
              Låt mig svara på några av Peter Hultqvists frågor som jag inte
              hann med att svara på förut. När det gäller kommunerna har Anders
              Borg flaggat för att man i den ordinarie budgetprocessen kommer
              att titta över också kommunernas ekonomi i framtiden. Det får
              Peter Hultqvist säkert anledning att debattera med finansministern
              om så småningom.
            </seg>
            <seg n="cf7e0932">
              Det är bra att Socialdemokraterna är aktiva när det gäller ungdomsarbetslösheten.
              Vi kommer att ha en interpellationsdebatt på det temat strax.
              Det är bra. Problemet uppstår när man räknar ihop det. Först höjer
              ni arbetsgivaravgifterna med 20 miljarder, sedan har ni kommit
              på en idé som kan jämföras med nystartsjobb för unga och lägger
              tillbaka några hundra miljoner. Det är bra att ni ansluter er
              till den idén, men det blir en dålig ekonomi och en dålig arbetsmarknad
              för ungdomar.
            </seg>
            <seg n="e31608fa">
              När det gäller Jan Ericsons fråga om ESF-rådet är det helt korrekt.
              12,6 miljarder, varav hälften är samfinansierat över den svenska
              statsbudgeten, står redo under programperioden för att just kunna
              erbjuda den typ av utbildningar som kan behövas. Det är precis
              det som samordningsmännen jobbar mycket aktivt med tillsammans
              med svenska ESF-rådet. Vi har varit mycket pådrivande gentemot
              kommissionen för att få tydligt besked om att pengarna kan användas
              på det sättet.
            </seg>
            <seg n="e375ef74">
              Slutligen vill jag som svar på Kurt Kvarnströms fråga säga att
              den 11 februari ska samordningsmännen träffa statssekreterargruppen
              och redovisa sina önskemål.
            </seg>
          </u>
          <note n="f9daf1b1">
            Överläggningen var härmed avslutad.
          </note>
          <note n="c55726df">
            6 § Svar på interpellation 2008/09:219 om åtgärder för grupper
            med svag anknytning till arbetsmarknaden
          </note>
          <note type="speaker" n="20c9c46a">
            Anf. 46 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-8" n="fa6cf654">
            <seg n="6ec5570e">
              Fru talman! Berit Högman har frågat mig vilka åtgärder jag avser
              att vidta för att stärka arbetslinjen och tryggheten för dem med
              dålig förankring på arbetsmarknaden. Berit Högman har också frågat
              mig vad regeringen avser att lämna för svar till EU-kommissionen
              vad gäller kommissionens ifrågasättande av de svenska reglerna
              för visstidsanställning i LAS.
            </seg>
            <seg n="9fd2fb38">
              Berit Högman påtalar att en visstidsanställd med mellanliggande
              arbetslöshetsperioder har fått sin arbetslöshetsersättning försämrad.
              Det är förändringen som innebär att ersättningen beräknas på tolv
              månader i stället för sex månader som påverkar denna grupp. Med
              de tidigare reglerna kunde en person få full arbetslöshetsersättning
              efter ett säsongsarbete eller annat tillfälligt arbete. Enligt
              min mening gynnar det inte arbetslinjen utan ökar i stället risken
              för att människor ska hamna i en rundgång mellan tillfälliga arbeten
              och arbetslöshetsersättning.
            </seg>
            <seg n="85f6c3f4">
              Deltidsbegränsningen leder inte, som Berit Högman påstår, till
              att arbetslöshetsersättningen försämras för den som tar ett deltidsarbete.
              Om den som är helt arbetslös vill pröva ett deltidsarbete för
              att se om det leder till det heltidsarbete han eller hon vill
              ha kan 75 ersättningsdagar användas som utfyllnad till inkomsterna
              från deltidsarbetet. För en person som arbetar 75 procent innebär
              detta att han eller hon kan arbeta deltid i över ett år och samtidigt
              få ersättning från arbetslöshetskassan. När deltidsdagarna är
              förbrukade kan personen återigen söka arbete på heltid och får
              då samma ersättning som om han eller hon inte hade tagit deltidsarbetet.
              Tidigare kunde deltidsarbetslösa få arbetslöshetsersättning som
              utfyllnad under många år, vilket gjorde att de riskerade att fastna
              i ofrivillig deltidsarbetslöshet.
            </seg>
            <seg n="3a39bd0c">
              Berit Högman anser att förändringarna i arbetslöshetsersättningen
              drabbar människor med svag anknytning till arbetsmarknaden. Men
              förändringarna syftar tvärtom till att förhindra att människor
              fastnar i en svag position på arbetsmarknaden och till att det
              ska vara lönsamt att arbeta. Det är innebörden i arbetslinjen
              för den här regeringen.
            </seg>
            <seg n="99c7b300">
              När det gäller Berit Högmans andra fråga svarade regeringen i
              maj EU-kommissionen på ett antal frågor avseende den svenska regleringen
              av tidsbegränsade anställningar och hur de förhåller sig till
              det så kallade visstidsdirektivet. Kommissionen återkom i slutet
              av förra året med några kompletterande frågor som ska besvaras
              i början av mars 2009. Ett svar bereds för närvarande.
            </seg>
            <seg n="ca3ddce8">
              Jag vill inte föregripa svaret till kommissionen, men vår utgångspunkt
              är fortfarande densamma som i våras: att den kombination av tidsgränser
              och objektiva skäl som finns i lagen (1982:80) om anställningsskydd
              avseende tidsbegränsade anställningar är tillräckliga åtgärder
              för att motverka missbruk av upprepade visstidsanställningar.
            </seg>
            <seg n="82fdfac1">
              De arbetsrättsliga reglerna i Sverige ger enligt regeringens
              mening goda förutsättningar för att kombinera trygga förhållanden
              på arbetsmarknaden med en hög sysselsättningsnivå. En central
              del av regeringens politik är att bryta utanförskapet och skapa
              fler arbeten. Regeringens utgångspunkt är att en förenkling av
              lagstiftningen och färre restriktioner för tidsbegränsad anställning
              på det sätt som genomförts kommer att underlätta rekrytering och
              nyanställning och därmed bidra till att fler arbetstillfällen
              skapas.
            </seg>
            <seg n="87160403">
              Jag vill avslutningsvis påminna om att det går att göra avsteg
              från lagens regler om visstidsanställningar genom kollektivavtal,
              och jag utgår ifrån att parterna om avsteg görs inte bryter mot
              visstidsdirektivet.
            </seg>
          </u>
          <note type="speaker" n="06b45562">
            Anf. 47 BERIT HÖGMAN (s):
          </note>
          <u who="berit_hogman_cb2bb0" xml:id="i-7f5b9b07d166efb9-1" n="a631c508">
            <seg n="bfd6a83d">
              Fru talman! Jag tackar för svaret på min interpellation som berör
              dels visstidsanställningar i stort, dels lagstiftningen i förhållande
              till EG-rätten som TCO särskilt har uppmärksammat.
            </seg>
            <seg n="e726a2fd">
              Andelen tillfälligt anställda har ökat från 10 till 17 procent
              sedan 1990. I åldersgruppen upp till 24 år är det faktiskt 57
              procent som har en tillfällig anställning. För många ungdomar
              är det en utopi att få ett fast jobb. Det känns åtminstone så.
            </seg>
            <seg n="838e4784">
              Andra som drabbas hårt av detta är kvinnor och människor med
              utländsk bakgrund. LO-yrkena är kraftigt överrepresenterade.
            </seg>
            <seg n="14de1639">
              Visstidsanställningar innebär sämre löneutveckling, mindre möjlighet
              till utbildning, lägre sjuk- och arbetslöshetsersättning och lägre
              pensioner, vilket leder till ytterligare ekonomiska orättvisor,
              såväl nu som i framtiden, mellan kvinnor och män. Visstidsanställningar
              innebär också ofta mindre inflytande på jobbet och sämre stöd
              av chefer. Arbetsplatser blir tystare, arbetsmiljön blir sämre
              och arbetstillfredsställelsen hos den enskilde blir mycket mindre.
            </seg>
            <seg n="2407dfbe">
              Dessutom bidrar den svaga kopplingen till arbetsmarknaden till
              en försvagning av etableringen i samhället, särskilt för de unga.
              Det är omöjligt att få lån till en bostad, till en bil eller till
              någonting annat som handlar om att fast etablera sig.
            </seg>
            <seg n="2b2577ac">
              Som lagen nu har utformats av den borgerliga regeringen kan fler
              korta anställningar staplas på varandra under mycket lång tid.
              Regeringen bestrider inte TCO:s påstående att det faktiskt går
              att ha tillfälliga anställningar fyra till fem år. Det är också
              det som anmälan till EU-kommissionen gäller.
            </seg>
            <seg n="5ed3bf54">
              Då säger arbetsmarknadsministern att det är så bra eftersom det
              blir fler jobb.
            </seg>
            <seg n="61e6fd44">
              Hur kan vi se det i dag? Långtidsarbetslösheten har bitit sig
              fast. Sanningen är att med Moderaternas definition av U-ordet,
              utanförskapet, har utanförskapet faktiskt ökat i det här landet
              med 4 600 personer. 96 000 människor varslades förra året. Det
              debatterar vi mycket, men inget om de visstidsanställda som kanske
              får gå till och med på dagen. Det syns ännu inte i statistiken.
              Vi vet inte hur många de är, bara att de är väldigt många.
            </seg>
            <seg n="5c8e0540">
              För mig rimmar detta väldigt dåligt med en arbetslinje. Det är
              om inte en lögn så åtminstone en väldigt förskönad bild av visstidsanställningen
              som arbetsmarknadsministern ger.
            </seg>
            <seg n="5bd75340">
              Jag kan ta Börje som exempel. Han får ett vikariat på sex månader
              i Norge som byggnadsarbetare. Det är ganska bra betalt 21 000
              kronor i månaden. Han kommer hem, blir arbetslös och söker a-kassa.
              I arbetsmarknadsministerns system får han drygt 8 000 kronor att
              leva på. I det förra systemet fick han dubbelt så mycket 16 000
              kronor.
            </seg>
            <seg n="1f5184e3">
              Jag kan även ta Lotta som exempel. Hon jobbar halvtid med en
              lön på 11 000 kronor i månaden. Men hon har barn, och hon vårdar
              ibland sjukt barn och är ibland sjuk själv i snitt tre dagar i
              månaden. Lotta blir uppsagd från sitt jobb. Vad händer? Med dagens
              system får Lotta ingen ersättning alls eftersom hon inte uppfyller
              arbetsvillkoret. I det gamla systemet hade Lotta i alla fall 8
              800 kronor att leva på och kunde lägga kraft på att söka jobb.
              Nu får Lotta lägga kraft på att överleva.
            </seg>
            <seg n="3890cebf">
              Detta kan omöjligt vara en arbetslinje. Detta är en bidragslinje
              därför att det tvingar människor att söka försörjningsstöd. Då
              blir frågan: Var finns arbetslinjen i Moderaternas arbetsmarknadspolitik
              i dag?
            </seg>
          </u>
          <note type="speaker" n="a6aedb2c">
            Anf. 48 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-9" n="fa6cf654">
            <seg n="cf8d8361">
              Fru talman! Den finns i utvecklingen under de senaste åren.
            </seg>
            <seg n="c3eefa32">
              Jag delar Berit Högmans bild av de nackdelar med visstidsanställningar
              som går att se. Det är självklart så att en fast anställning är
              att föredra. Det ger utrymme för precis det som Berit Högman talar
              om delaktighet, uppmärksamhet och utbildning som en bra arbetsgivare
              ger sina medarbetare.
            </seg>
            <seg n="addd348b">
              Samtidigt kan det vara en bra inkörsport med en visstidsanställning
              om man därigenom får det lättare att så småningom kunna ta ett
              fast heltidsarbete.
            </seg>
            <seg n="4c2fe3c2">
              När man tittar lite grann på statistiken märker man att det i
              huvudsak är de fasta anställningarna som har ökat i antal under
              de senaste åren. I jämförelse med det fjärde kvartalet 2006 var
              antalet fast anställda personer drygt 160 000 fler det fjärde
              kvartalet 2008. De fasta anställningarna ökade med 160 000 personer
              under de första två åren av denna mandatperiod. Samtidigt har
              det under framför allt 2008 skett en tydlig minskning av antalet
              tidsbegränsade anställda. Det var fjärde kvartalet 2008 drygt
              70 000 färre tidsbegränsade anställningar jämfört med fjärde kvartalet
              2007. Det är en väldigt kraftig nedgång av antalet visstidsanställda
              och en kraftig ökning av antalet fast anställda. Det är väldigt
              glädjande.
            </seg>
            <seg n="a7678146">
              När det gäller deltidsbegränsningarna i a-kassan och liknande
              som delvis också berörs i denna interpellation är min kritik mot
              det gamla systemet att det var ett sätt för arbetsgivare att skyffla
              över kostnaderna för oförmågan hos många arbetsgivare att erbjuda
              heltidstjänster till dem som vill ha det på de enskilda och på
              skattebetalarna när man hade ett system där man i extremfallet
              kunde deltidsstämpla i upp till 18 år. Vi har debatterat detta
              flera gånger i olika debatter i kammaren. Det fanns goda exempel
              på framför allt offentliga arbetsgivare. Det är också intressant
              därför att när det gäller tidsbegränsade anställningar pekar Berit
              Högman på ett tydligt problem. Det är ungefär sex av tio kvinnor
              med tidsbegränsade anställningar som jobbar i offentlig sektor.
              Det är samma problematik när det gäller deltidsarbete, nämligen
              att det är kommunerna som i de allra flesta fall är de största
              arbetsgivarna. Varför kommunerna, med i många fall flera tusen
              anställda, har en oförmåga att erbjuda heltidsanställningar eller
              fasta anställningar till dem som vill tycker jag är oerhört märkligt.
              Den frågan bör man ställa till kommunerna. Det har vi debatterat
              många gånger förut.
            </seg>
            <seg n="7dafe8d8">
              Det finns goda exempel. Nynäshamn, som är en socialdemokratiskt
              styrd kommun, erbjuder heltidsanställningar till sina medarbetare.
              Linköping, som är en borgerligt styrd kommun, gör samma sak. Det
              finns alltså olika vägar att gå. Tydligt var att den gamla vägen,
              den socialdemokratiska vägen, inte ledde till det heltids- och
              fastanställningsnirvana som Berit Högman efterlyser.
            </seg>
          </u>
          <note type="speaker" n="eed0fcf9">
            Anf. 49 BERIT HÖGMAN (s):
          </note>
          <u who="berit_hogman_cb2bb0" xml:id="i-7f5b9b07d166efb9-2" n="a631c508">
            <seg n="30006f3d">
              Fru talman! Det finns naturligtvis alltid mer att göra. Men frågan
              är: Vad gör den här regeringen? En väldigt enkel åtgärd för att
              åstadkomma fler fasta jobb och fler heltidsjobb i kommuner och
              landsting är att höja statsbidragen för att säkerställa att kommuner
              och landsting inte behöver göra sig av med folk. Det vore en oerhört
              enkel åtgärd för regeringen att vidta.
            </seg>
            <seg n="ac33908f">
              Sedan är frågan: Vad är så småningom? Är det fyra år? Är det
              att man ska ha visstidsanställningar i den ena anställningsformen
              efter den andra i fyra år utan att erbjudas en fast anställning?
            </seg>
            <seg n="397cf29b">
              Det finns ett enkelt sätt för regeringen att åstadkomma en lagstiftning
              som stämmer överens med EG-rätten beträffande visstids- och provanställningar,
              nämligen att införa en takregel som uttrycker att om man haft
              en visstids- eller provanställning i tre år under en femårsperiod
              ska den sista anställningen med automatik gå över i fast anställning,
              precis som vikariat och allmän visstidsanställning gör.
            </seg>
            <seg n="07bafba5">
              Det finns inte någonting som säger att arbetsgivaren är skyldig
              att objektivt beskriva varför han eller hon väljer att visstidsanställa.
              Det är ju det som är resultatet. När ungdomsarbetslösheten har
              stigit och när mängden långtidsarbetslösa ungdomar har ökat utnyttjar
              man ungdomarna på arbetsmarknaden genom att erbjuda visstidsanställning,
              inte fast anställning.
            </seg>
            <seg n="1574fdeb">
              Regeringen kan naturligtvis göra mycket mer, vilket EU-kommissionen
              har uppmärksammat. Om EU-kommissionen hade varit nöjd med regeringens
              tidigare svar skulle EU-kommissionen inte ha skickat det senaste
              brevet och ställt ytterligare frågor. Dessutom har regeringen
              valt att be om uppskov med svaret, om att få svara senare än som
              ursprungligen var tänkt.
            </seg>
            <seg n="436d4965">
              Ni i regeringen erkänner ju själva att det faktiskt är fråga
              om en förlängning, att man nu i upp till fyra år och kanske ännu
              längre i stället för, som det var tidigare, i tre år kan få ha
              en visstidsanställning utan att sedan få fast anställning. Det
              skulle vara väldigt enkelt att åtgärda det där.
            </seg>
            <seg n="889c10d2">
              Därför blir min fråga om statsrådet är beredd att till EU-kommissionen
              säga att ni ser över den här regeln och föreslår en lagändring
              efter som i alla fall för andra regeringar är brukligt en vanlig
              utredning och en remissomgång.
            </seg>
          </u>
          <note type="speaker" n="3b0a49c8">
            Anf. 50 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-10" n="fa6cf654">
            <seg n="83279b29">
              Fru talman! Det är möjligen att lite grann slåss med väderkvarnar
              när andemeningen i interpellationen är att man utgår från att
              det har blivit så mycket värre och när jag precis berättat att
              det har blivit så mycket bättre att antalet fasta anställningar
              och heltidsanställningarna har ökat mycket kraftigt.
            </seg>
            <seg n="57c4a54d">
              Icke desto mindre: I det svar som vi skrev till kommissionen
              konstaterar vi naturligtvis bara att det, om risken finns att
              det blir så som Berit Högman är orolig för att det ska bli, på
              nytt finns det står i propositionen om de tidsbegränsade anställningarna
              anledning att överväga frågan om en yttersta gräns. Det där finns
              alltså redan i den proposition som låg till grund för den lag
              som reglerar de allmänna visstidsanställningarna.
            </seg>
          </u>
          <note type="speaker" n="6c4324d3">
            Anf. 51 BERIT HÖGMAN (s):
          </note>
          <u who="berit_hogman_cb2bb0" xml:id="i-7f5b9b07d166efb9-3" n="a631c508">
            <seg n="a01a86a1">
              Fru talman! Då finns det ju all anledning att sätta i gång jobbet
              och överväga frågan. Det kan inte vara tillfredsställande att
              57 procent av de unga människor som är under 24 år har visstidsanställning.
              Statsrådet och jag är överens om att det är djupt otillfredsställande
              att det finns så många visstids- och deltidsanställningar både
              i offentlig sektor och i handels- och servicenäringarna för att
              ta några exempel.
            </seg>
            <seg n="3e55669c">
              Regeringen skulle även arbetsmarknadsministern om han hade viljan
              kunna komma med fler stimulansåtgärder och se på olika idéer om
              hur man skulle kunna jobba med detta för att stimulera fram fler
              heltider. Men med den ekonomi som kommuner och landsting nu har
              framför sig kommer det att bli precis tvärtom i offentliga sektorn,
              det vill säga att ännu färre får en möjlighet till jobb.
            </seg>
            <seg n="718d763e">
              Sveriges värdskap i EU närmar sig. Sverige har varit ett land
              som under lång tid varit känt för att ha ordning och reda på arbetsmarknaden.
              Kollektivavtalen har vi talat om. Men nu ser vi hur regeringen
              på punkt efter punkt, trots en läpparnas bekännelse om att kollektivavtal
              är bra, lägger fram förslag om att de inte behöver följas när
              det gäller nystartsjobben. Möjligtvis kan de berörda få lön efter
              kollektivavtal, men de behöver rakt ingen försäkring.
            </seg>
            <seg n="8c06ca31">
              Jag tycker att det ligger en hel del i det som Patrik Björck
              tidigare var inne på synen på de arbetslösa och på de människor
              som har en svag anknytning till arbetsmarknaden. Dit hör också
              de tillfälligt anställda.
            </seg>
            <seg n="5472fb10">
              Det är ledsamt att se att statsrådet har en så statisk inställning
              i frågan. Detta beklagar jag. Jag hoppas att TCO däremot har framgång
              i sitt arbete i brevväxlingen med EU-kommissionen.
            </seg>
          </u>
          <note type="speaker" n="7eeb7a77">
            Anf. 52 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-11" n="fa6cf654">
            <seg n="0a232331">
              Fru talman! Vänta nu! Lagen om anställningsskydd är dispositiv.
              Det innebär just att man kommer ifrån, att man kan förhandla bort,
              de här reglerna i olika kollektivavtal. Därmed finns inte det
              problemet när man har kollektivavtal, utan det gäller i så fall
              just när man inte har kollektivavtal. Det borde alltså vara ett
              argument för att kräva det.
            </seg>
            <seg n="d0842f65">
              Andelen visstidsanställningar i sig är inte problemet i just
              diskussionen om de 57 procenten. Problemet är i stället om man
              så att säga i omfattning staplar visstidsanställningar, vikariat
              och annat på varandra så att det blir väldigt långa tider med
              icke fasta anställningar. Det är alltså inte andelen i sig utan
              staplingen som är problemet.
            </seg>
            <seg n="701904fd">
              En sak som Berit Högman valde att inte nämna är att vi har skärpt
              reglerna när det gäller kraven på att erbjuda fast anställning
              vid olika vikariat. Där har vi faktiskt skärpt reglerna i förhållande
              till det gamla regelverk som Socialdemokraterna införde.
            </seg>
            <seg n="11d86265">
              Samtidigt måste man självklart, tycker också jag, se detta i
              relation till utvecklingen på arbetsmarknaden. Om det är så att
              det är de fasta heltidsanställningarna som står för en förkrossande
              majoritet av alla de nya jobb som tillkommit under de senaste
              två åren är det naturligtvis en bra utgångspunkt.
            </seg>
            <seg n="7ca0d101">
              Jag vidhåller att vi, om vi kan leda i bevis att det förekommer
              ett stort antal staplingar på varandra, naturligtvis kommer att
              vara beredda att titta på det. Men i dagsläget finns inte den
              typen av bevis.
            </seg>
          </u>
          <note n="f9daf1b1">
            Överläggningen var härmed avslutad.
          </note>
          <note n="ad4025ed">
            7 § Svar på interpellation 2008/09:220 om jobbgarantins tredje
            fas
          </note>
          <note type="speaker" n="cb4ea3eb">
            Anf. 53 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-12" n="fa6cf654">
            <seg n="e10c3d54">
              Fru talman! Berit Högman har frågat mig vad jag avser att den
              tredje fasen ska innehålla och på vilket vis de långtidsarbetslösa
              enligt mina avsikter ska utvecklas och stärkas genom det varaktiga
              samhällsnyttiga arbetet.
            </seg>
            <seg n="ecc0bef7">
              De som blir aktuella för tredje fasen inom jobb- och utvecklingsgarantin
              är personer som trots omfattande insatser från Arbetsförmedlingen
              inte lyckats få ett arbete. Det handlar om personer som inte haft
              ett arbete på många år. Syftet med den tredje fasen är därför
              att ge den arbetslöse en relativt långvarig sysselsättning hos
              en anordnare som kan vara en offentlig eller privat arbetsgivare,
              till exempel ett socialt företag. Personen får därmed viktig arbetslivserfarenhet
              samt arbetsgemenskap. Kontakten med Arbetsförmedlingen och den
              personliga coachen ska vara kontinuerliga för ett fortsatt stöd
              till övergång till arbete.
            </seg>
            <seg n="0bef6bda">
              De första deltagarna i jobb- och utvecklingsgarantins tredje
              fas blir aktuella under våren 2009. Regeringen har därför gett
              Arbetsförmedlingen uppdraget att bilda en så kallad anordnargrupp
              som ska bestå av olika intressenter. Anordnargruppens uppgift
              är att bidra till att säkerställa sysselsättningstillfällen för
              deltagarna i den tredje fasen av jobb- och utvecklingsgarantin.
            </seg>
            <seg n="d79569f7">
              Regeringen har nyligen fattat beslut om regelverket kring den
              tredje fasen. Därmed har nu Arbetsförmedlingen och anordnargruppen
              förutsättningarna för att intensifiera arbetet med att hitta lämpliga
              anordnare. Regeringen har inte preciserat vad varje sysselsättningsperiod
              i tredje fasen ska innehålla. Det är en uppgift för Arbetsförmedlingen,
              som ska svara för preciseringen utifrån deltagarnas och anordnarnas
              förutsättningar. Jag vet att det finns många uppgifter som behöver
              utföras inom både privata och offentliga verksamheter.
            </seg>
          </u>
          <note type="speaker" n="b44378bf">
            Anf. 54 BERIT HÖGMAN (s):
          </note>
          <u who="berit_hogman_cb2bb0" xml:id="i-7f5b9b07d166efb9-4" n="a631c508">
            <seg n="86d1a3d2">
              Fru talman! Jag vill börja med att tacka statsrådet för svaret.
            </seg>
            <seg n="be5e219f">
              Den här interpellationen handlar om människor som absolut inte
              behöver fler misslyckanden i livet, tvärtom. Därför är det så
              angeläget att det blir en bra verksamhet, att bra och kvalitativa
              jobb blir innehållet i jobb- och utvecklingsgarantins tredje steg.
            </seg>
            <seg n="ea2f8288">
              Som jag tidigare sagt: Med Moderaternas egen definition av ordet
              utanförskap har detta faktiskt ökat med 4 600 personer, så det
              finns all anledning att ha en beredskap för insatser.
            </seg>
            <seg n="915907cd">
              Jag har förstått att man räknar med att det vid årets slut är
              ungefär 20 000 människor som berörs av jobb- och utvecklingsgarantins
              tredje fas. Dessa människor ska trängas på en arbetsmarknad med
              minst 30 000 personer som är utförsäkrade från Försäkringskassan
              men som administrativt är friska. Lägg därtill runt 100 000 varsel
              varsel som faller ut i uppsägningar. Även om statsministern alltid
              sagt någonting annat att varsel inte alltid är lika med uppsägningar
              kan vi konstatera att varsel i väldigt stor utsträckning är det.
              Vidare tillkommer den grupp som vi tidigare samtalat om, nämligen
              de visstidsanställda som ju aldrig kommer i fråga för varsel.
            </seg>
            <seg n="df52485b">
              Alla dessa människor ska nu trängas på Arbetsförmedlingens kontor
              runt om i landet. Det är en gigantisk uppgift som Arbetsförmedlingen
              har fått. Frågan är om verktygen är tillräckliga.
            </seg>
            <seg n="ed03522b">
              Vårt svar på den frågan är: Nej, det är de inte.
            </seg>
            <seg n="1a17c61c">
              Statsrådet har berättat att han åker runt i landet, och det gör
              även jag. Vad jag har förstått på flera kommunalråd är att Arbetsförmedlingen
              åter är väldigt intresserad av att kommunerna bygger upp sina
              arbetsmarknadsenheter, någonting som de under de senaste åren
              har demonterat därför att kommunernas insatser i arbetsmarknadspolitiken
              inte varit efterfrågade. I stället är det de kompletterande aktörerna
              som har lyfts fram, och naturligtvis privata arbetsgivare.
            </seg>
            <seg n="9d6efb4b">
              Jag har också förstått att många kommuner är oerhört tveksamma,
              och det handlar inte om vilja, utan det handlar helt enkelt om
              bristen på resurser med tanke på den ekonomiska situation de kommer
              att befinna sig i under kommande år.
            </seg>
            <seg n="3c70fe27">
              Arbete finns det överallt, inte minst i vår gemensamma sektor.
              Här finns händer som kan hållas, barn som kan tröstas, skog som
              kan röjas, parker som ska underhållas, och så vidare. Men jobb-
              och utvecklingsgarantins steg tre inträffar samtidigt som kommuner
              och landsting och även det privata näringslivet gör sig av med
              folk.
            </seg>
            <seg n="fa28577b">
              Då måste jag fråga: Ser statsrådet de största möjligheterna i
              privat sektor eller i offentlig sektor, och hur bedömer statsrådet
              möjligheterna att ge utrymme för den här gruppen människor och
              samtidigt behålla en förtroendefull relation till de fackliga
              organisationerna? Det kan vi väl vara överens om är viktigt. Hur
              ska det här egentligen gå till i praktiken?
            </seg>
          </u>
          <note type="speaker" n="7e0e92db">
            Anf. 55 PATRIK BJÖRCK (s):
          </note>
          <u who="patrik_bjorck_b56219" xml:id="i-b220a31c8dea4352-2" n="511ccc06">
            <seg n="8b1e2ee9">
              Fru talman! Tack, arbetsmarknadsministern, för svaret på den
              här interpellationen!
            </seg>
            <seg n="73b052b9">
              Jag hade nöjet att få lyssna på en interpellation med ungefär
              samma innehåll våren 2008. Då ställdes det en fråga av Jennie
              Nilsson om hur arbetsmarknadsministern hade tänkt sig den tredje
              fasen i jobb- och utvecklingsgarantin. Vi är många som är intresserade
              av arbetsmarknadspolitik och vet att den här typen av åtgärder
              inte är någonting som man gör med vänsterhanden. Om de ska få
              effekt och vara bra, meningsfulla och riktiga krävs det lite engagemang
              och planering, resurser och att man lägger ned lite kraft på det.
            </seg>
            <seg n="9867c7ac">
              Då skojade arbetsmarknadsministern bort frågan lite och tyckte
              att den var för tidigt väckt, att man hade väldigt gott om tid
              på sig. Det var faktiskt inte förrän våren 2009 som det här var
              aktuellt. Men det är obevekligt med tiden, den tickar på. Nu är
              vi framme vid våren 2009, och när den här frågan ställs igen skulle
              man kunna tänka sig att då arbetsmarknadsministern fått ett år
              ytterligare på sig att bereda frågan skulle vi ha fått en rejäl
              innehålls- och detaljrik redogörelse för hur man ska hantera problemet.
              Men faktum är att Berit Högman får som svar på sina frågor ungefär
              samma goddag yxskaft som Jennie Nilsson fick för ett år sedan.
            </seg>
            <seg n="52260f39">
              Det har inte hänt någonting. Uppenbarligen har man inte gjort
              någonting på departementet med tanke på det lilla man har gått
              ut med och det väldigt allmänt hållna om hur man ska hantera frågan.
              Man får ha lite respekt för hur man ska hantera de personer som
              har stått utanför arbetsmarknaden länge och som man ska ge en
              sysselsättning som är meningsfull, stimulerande, framåtriktande
              och förhoppningsvis innehåller inslag som gör att de närmar sig
              en ingång på arbetsmarknaden. Då kan man inte bara göra det med
              vänsterhanden.
            </seg>
            <seg n="0151eec7">
              Tyvärr kan jag inte tolka svaren på något annat sätt än att arbetsmarknadsministern
              har haft något annat för sig. De som eventuellt finns på departementet
              och som har att bereda de här frågorna har haft något annat för
              sig. Vad, vet jag inte, men det har väl varit att hitta på hur
              man ska rusta ned a-kassan eller någonting annat som är roligare
              eller möjligen sexigare, enligt arbetsmarknadsministerns definitioner
              på politik. Jag vet inte, men den här typen av lite mer vardagsarbete
              verkar man inte ha lagt ned någon som helst energi på.
            </seg>
            <seg n="4cd2d6a8">
              Jag är mycket besviken på hur man använt det här året sedan förra
              gången frågan ställdes. Faktum är att frågan för ett år sedan
              borde ha beretts mycket mer och kommit mycket längre. Nu pratar
              vi om dagar, kanske veckor, tills den här åtgärden ska börja gälla,
              och man kan fortfarande inte prestera mer än detta. Det är en
              stor besvikelse, inte bara för mig utan troligen för alla som
              arbetar med de här frågorna.
            </seg>
          </u>
          <note type="speaker" n="a5999161">
            Anf. 56 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-13" n="fa6cf654">
            <seg n="5b594167">
              Fru talman! Berit Högman inleder med att säga att det här är
              en grupp människor som inte behöver fler misslyckanden. Det är
              precis så.
            </seg>
            <seg n="d6498aac">
              Jag kan försäkra Patrik Björck om att det inte har gått en dag
              utan att jag har pratat med Arbetsförmedlingen och pratat med
              kolleger runt om i Europa just för att fokusera på den grupp som
              står allra längst bort. De har blivit så gruvligt svikna i aktivitetsgarantier
              utan aktiviteter och utan garantier under många år och är väldigt
              svaga på arbetsmarknaden. Vi kommer att ha detta som fokus under
              hela vårt ordförandeskap, hela hösten, och den högnivåkonferens
              som vi har i oktober kommer att handla precis om detta.
            </seg>
            <seg n="f0f59bf5">
              Jag kan försäkra Patrik Björck om att några av mina departementstjänstemän
              möjligen varit upptagna på annat håll, förmodligen med att skriva
              underlag till interpellationsdebatter. Men väldigt många har varit
              upptagna med att göra just det de ska göra, nämligen att arbeta
              med den här typen av frågor.
            </seg>
            <seg n="86d00d39">
              Jag delar Berit Högmans ingångsvärde här. Arbetsförmedlingen
              har en oerhört viktig uppgift, och man har det tillsammans med
              andra. Det är därför vi tillsätter en anordnargrupp för att arbeta
              tillsammans med andra myndigheter, med kommuner, med företrädare
              för privat sektor och företrädare för parterna på arbetsmarknaden.
            </seg>
            <seg n="a83fd4cc">
              Berit Högman pekar på en viktig frågeställning. Hur ska vi se
              till att behålla en god relation till parterna på arbetsmarknaden?
              Jag tror att det bygger på flera olika saker, delvis naturligtvis
              på ett förtroendefullt samarbete, att man pratar med varandra,
              att man hittar sina roller.
            </seg>
            <seg n="81dc50da">
              Jag vill vara noga med att säga att den här typen av aktiviteter
              inom jobb- och utvecklingsgarantins tredje steg för den här gruppen
              inte är att betrakta som ett jobb som konkurrerar ut till exempel
              kommunalanställda eller vad det nu kan vara. Det här är personer
              som har en så svag förankring på arbetsmarknaden att de under
              normalfallet inte skulle bli anställda någon annanstans.
            </seg>
            <seg n="bf04e351">
              Det är viktigt att hitta en balans och försöka hitta den typ
              av aktiviteter som ändå leder till att man får en känsla av att
              tillhöra, en känsla av att ha en möjlighet att ta sig tillbaka.
            </seg>
            <seg n="fa8b2f5a">
              Den diskussionen pågår och kommer naturligtvis att fortsätta
              att pågå på ett sätt som är viktigt och nyttigt.
            </seg>
            <seg n="a2ebd922">
              Jag nämner lite faktauppgifter här. I vecka 4 i år var 50 797
              personer inskrivna i jobb- och utvecklingsgarantin. Arbetsförmedlingen
              har kontinuerligt följt upp dem som lämnar jobb- och utvecklingsgarantin
              90 dagar efter avslutat deltagande. Den uppföljningen visar att
              66 procent hade ett arbete 90 dagar efter avslutat deltagande.
            </seg>
            <seg n="10e1762f">
              Det är en ganska god siffra, givet att det har varit personer
              i jobb- och utvecklingsgarantin som har varit arbetslösa mer än
              ett år och har varit borta väldigt länge från arbetsmarknaden.
              Den grupp som kommer in i det tredje steget är den allra svagaste.
              Man kan ställa sig frågan: Vad är det för typ av uppgifter som
              kan genomföras? Det frågar också Berit Högman om. Är det framför
              allt i kommuner, eller är det i privat sektor?
            </seg>
            <seg n="927b32cd">
              Jag ska i dagsläget avhålla mig från att försöka bedöma det i
              meningen att det skulle kunna begränsa möjligheterna. Jag tror
              att de kan behövas såväl i offentlig sektor som i privat sektor
              och i den ideella sektorn för att kunna hjälpa till på det sätt
              som Berit Högman helt riktigt beskriver, att vara en extra hand,
              en extra hjälp, att finnas och vara med och på det sättet utföra
              en viktig uppgift som annars inte blir gjord och också få känna
              en delaktighet och att man är behövd.
            </seg>
          </u>
          <note type="speaker" n="d77910c8">
            Anf. 57 BERIT HÖGMAN (s):
          </note>
          <u who="berit_hogman_cb2bb0" xml:id="i-7f5b9b07d166efb9-5" n="a631c508">
            <seg n="7dd21b43">
              Fru talman! Problemet är som jag ser det den konkurrens som finns
              på arbetsmarknaden, konkurrensen om jobben men också om människors
              energi, om man säger så. Jag förstår att det område som regeringen
              sätter en stor förhoppning till och som finns omnämnt i svaret
              är den sociala ekonomin. Jag vill först understryka att jag är
              väldigt positiv till att utveckla den sociala ekonomin. Frågan
              är om 10 miljoner till information är den insats som behövs för
              att utveckla den sociala ekonomin. Rent matematiskt: Om de 30
              000 människor som administrativt friskförklaras från Försäkringskassan
              inom kort skulle rymmas i den sociala ekonomin på 220 sociala
              företag det finns 223 sociala företag i hela landet blir ju det
              gigantiska storföretag i stället.
            </seg>
            <seg n="a14fb8f6">
              Då kan det te sig så att de sociala företagen kanske hellre riktar
              sitt intresse mot människor som finns i jobb- och utvecklingsgarantins
              tredje fas, eftersom det är förknippat med en ersättning. Då har
              vi ytterligare försvårat för den grupp som är administrativt friskförklarade.
            </seg>
            <seg n="3bed921b">
              Det är en oerhörd konkurrens. Jag kan också vid besök på flera
              sociala företag vittna om medlemmarnas ägarnas oro, när deras
              ersättning ständigt ifrågasätts. Många av dem som jobbar i de
              sociala företagen har psykiska funktionshinder. De har funnit
              en plattform och ett bra sätt att ta sig framåt genom de sociala
              arbetskooperativen. Där får de använda 100 procent av sin egen
              arbetsförmåga, men det kan vara 8 timmar ena veckan och 32 timmar
              den andra veckan.
            </seg>
            <seg n="46176bd0">
              Dessa människor känner nu en djup oro över att deras ersättning
              ständigt ifrågasätts, och regeringen har inget svar och ingen
              idé om den långsiktiga försörjningen utan ser det ungefär som
              att det är ju kul med kooperativ. Riktigt så är det inte. Dessutom
              tar det oerhört lång tid, uppemot två år, att starta ett socialt
              arbetskooperativ från idé till verklighet.
            </seg>
            <seg n="44483186">
              Jag tror också att regeringen har en väldigt stark tilltro till
              föreningslivets förmåga att ta emot personer från garantins tredje
              fas. Här finns dock all anledning att vara uppmärksam på vilken
              arbetsmiljö, vilka arbetsförhållanden och vilken kvalitet dessa
              jobb innebär. Det kan bli mycket ensamarbete. Konsten att vara
              sin egen ledare och chef kanske inte är den starkaste sidan hos
              dessa människor. Återigen: Vi är överens om att detta är människor
              som inte tål fler smällar. Vi bör göra det bästa av det.
            </seg>
            <seg n="021bcd44">
              Fortfarande efterlyser jag alltså regeringens syn på vilka arbetsmöjligheterna
              är. Statsrådet hänvisar hela tiden till att det skulle begränsa
              kreativiteten. Det tror jag inte ett ögonblick på. Det kan möjligtvis
              bidra, för statsrådet har i andra sammanhang visat en kreativitet
              som bidrar till debatt, och så tror jag det vore också i det här
              fallet.
            </seg>
            <seg n="8776eb97">
              Jag skulle alltså uppskatta om statsrådet gav en bättre vägledning
              till omgivningen till var jobben finns för de människor som nu
              går in i tredje fasen av jobb- och utvecklingsgarantin.
            </seg>
          </u>
          <note type="speaker" n="2b35e560">
            Anf. 58 PATRIK BJÖRCK (s):
          </note>
          <u who="patrik_bjorck_b56219" xml:id="i-b220a31c8dea4352-3" n="511ccc06">
            <seg n="5b59c5fa">
              Fru talman! Arbetsmarknadsministern har ju humor. Jag har lärt
              mig att både förstå och uppskatta den, men jag tror inte alls
              att man har använt sin tid åt att skriva svar på interpellationer
              och att det skulle vara orsaken. Jag förstod att det var lite
              lustigt sagt.
            </seg>
            <seg n="b2abaed8">
              Ska man vara lite seriös kan det dock sägas att om man hade presterat
              bättre från departementet hade många av interpellationerna inte
              behövt bli skrivna. I någon mening har statsrådet och departementet
              alltså skapat den här situationen själva.
            </seg>
            <seg n="70541eea">
              Det är en väldigt viktig frågeställning. Det är frågor, frågor,
              frågor men det är inga svar. Man letar efter balansen. Det är
              svårt att hitta balansen. Ja det var just för att få i gång den
              debatten och diskussionen som Jennie Nilsson ställde interpellationen
              för ett år sedan. Hade arbetsmarknadsministern då inte skojat
              bort den utan tagit den på allvar kanske man hade kunnat ha några
              svar på några frågor och kommit lite närmare och hittat någon
              balans.
            </seg>
            <seg n="70ae5736">
              Men det är det som är bekymret. Man har inte riktigt tagit den
              här svåra frågan på allvar. Därför har man inte heller lyckats
              komma längre med den. Det är detta som gör mig jättebekymrad och
              är orsaken till att Berit Högman ställer denna interpellation.
              Det är en stor oro och ett bekymmer över vad som kommer att hända
              med de grupper man pratar om.
            </seg>
            <seg n="924a9e3b">
              Nu har regeringen nyligen fattat ett beslut, och anordnargruppen
              ska få förutsättningar att intensifiera arbetet med att hitta
              lämpliga anordnare. Det är lysande, men det är bara dagar kvar
              för att reda ut detta, och man rätar inte ut några frågetecken.
              Man har inte hittat balansen. Man intensifierar arbetet, men tiden
              har runnit ut.
            </seg>
          </u>
          <note type="speaker" n="ce3080e7">
            Anf. 59 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-14" n="fa6cf654">
            <seg n="bad082e3">
              Fru talman! Möjligen borde Patrik Björck läsa regeringsformen
              och fundera över vem som gör saker i det här landet. Det är naturligtvis
              så att riksdagen stiftar lag. Regeringen skriver propositioner
              och verkställer genom myndigheterna, och det är precis samma sak
              i den här delen som i alla andra delar att Arbetsförmedlingen
              har uppdraget att genomföra det tredje steget.
            </seg>
            <seg n="ad8f73a1">
              Jag inser naturligtvis att Patrik Björck har en lite annan syn
              på hur man ska driva verksamhet och kanske skulle vilja ha ett
              mycket tydligare ministerstyre. Det kan man möjligen dela uppfattning
              om vid vissa tillfällen, men nu är det inte så, utan här måste
              vi se till att de myndigheter som har att verkställa och genomföra
              arbetet har de resurser, det regelverk och den flexibilitet de
              behöver för att åstadkomma måluppfyllelse på det sätt som vi eftersträvar.
            </seg>
            <seg n="110bab85">
              Berit Högman pekar naturligtvis på flera olika viktiga frågeställningar,
              till exempel att hålla ögonen på att man nu inte hamnar i en situation
              med ensamarbete och problem när det gäller att erbjuda de goda
              miljöer som vi nog är helt överens om borde vara målsättningen.
            </seg>
            <seg n="ab8b64c7">
              När jag pratar med Arbetsförmedlingens ledning har man satt i
              gång arbetet med anordnargrupp och tittar också på precis den
              här typen av frågeställningar: Hur ska man kunna säkerställa kvalitet
              i alla led? Hur ska man kunna säkerställa att man får den goda
              relation med arbetsmarknadens parter och annat som behövs?
            </seg>
            <seg n="c999e3cf">
              Just i grunden och sakfrågan tror jag att vi har en låg politisk
              konfliktnivå; vi borde ha det, för det här en utmaning som vi
              naturligtvis delar med i princip vartenda annat land i världen.
              Jag tror att det i Europa totalt sett är 100 miljoner européer,
              nästan var tredje i arbetsför ålder, som i en eller annan mening
              står utanför. Om jag nu minns statistiken rätt har 16 procent
              av EU-medborgarna i arbetsför ålder aldrig haft ett arbete.
            </seg>
            <seg n="4379891e">
              Det är klart att det är oerhört allvarligt, och vi vet också
              allihop att ju längre tiden går i arbetslöshet desto besvärligare
              får man det. Inte sällan är det, precis som Berit Högman påpekar,
              flera olika dimensioner i detta. Det är inte oftast, om jag så
              får säga, bara arbetslöshet, utan det är också något annat. Det
              kan vara sjukdom, det kan vara psykosocial ohälsa.
            </seg>
            <seg n="b798f0e3">
              Då blir många gånger sociala företag en viktig inkörsport. Siffran
              223 som jag tror att Berit Högman nämnde kan jag inte gå i god
              för. Jag tror att det är fler än så. Möjligen är det 223 som är
              organiserade. Men det finns definitivt möjligheter för många fler
              att kunna verka. Det är jag helt övertygad om.
            </seg>
            <seg n="797e17ee">
              Fontänhusen som ju organiserar och arbetar med personer med psykiska
              funktionshinder genomför en fantastiskt bra verksamhet. När vi
              diskuterar det tredje steget med till exempel Fontänhusen och
              andra ser man många möjligheter att på det sättet också kunna
              hjälpa personer som är väldigt svaga, som står långt borta och
              som behöver känna en samvaro och den mening med livet som en arbetsgemenskap
              trots allt ger.
            </seg>
            <seg n="448b7865">
              Även om Patrik Björck inte tror att vi över huvud taget har brytt
              oss om den här frågan upprepar jag det jag sade tidigare: Detta
              är vår prioritering under ordförandeskapet. Jag har knappt jobbat
              med något annat än just detta.
            </seg>
            <seg n="ec133555">
              Men det är lite skillnad mellan att styra stenhårt med instruktioner
              och regleringar som gör att man inte har någon flexibilitet på
              Arbetsförmedlingen och den väg vi har valt, nämligen att ställa
              upp ramverket runt omkring och se till att det finns resurser
              och en tydlig målsättning. Man ska ha en verksamhet, en sysselsättning,
              något att göra, en delaktighet. Men man ska också fortsätta att
              ha kontakt med Arbetsförmedlingen, för om vi har tur och lyckas
              är det klart att vi har en möjlighet att få flera i den här gruppen
              att kanske genom Samhallsanställningar, lönebidrag eller nystartsjobb
              ha möjlighet att gå ut på den mer ordinarie arbetsmarknaden. Det
              är dit vi alla vill komma.
            </seg>
          </u>
          <note type="speaker" n="b28f680e">
            Anf. 60 BERIT HÖGMAN (s):
          </note>
          <u who="berit_hogman_cb2bb0" xml:id="i-7f5b9b07d166efb9-6" n="a631c508">
            <seg n="78ac7b88">
              Fru talman! Jag tror att jag kan sammanfatta kvällens tre interpellationsdebatter
              så här långt på följande sätt.
            </seg>
            <seg n="d1cd2b56">
              Vad är regeringen inte beredd att göra? Regeringen är inte beredd
              att göra någonting för att behålla arbetskraft i livskraftiga
              företag. Detta innebär att den arbetskraften kommer ut till arbetsförmedlingarna
              över landet samtidigt som minst 30 000 människor administrativt
              friskförklaras från Försäkringskassan och står till arbetsmarknadens
              förfogande från dag ett, utan någon som helst ekonomisk ersättning.
              Därutöver har vi 20 000 i jobb- och utvecklingsgarantins fas tre
              som konkurrerar på samma arbetsmarknad.
            </seg>
            <seg n="2d4aa07a">
              Vi har på olika sätt efterlyst konkreta idéer. Vi har lagt fram
              förslag på hur man skulle kunna göra. Statsrådet och regeringen
              är inte intresserade av de förslagen och säger att någon konkretisering
              inte behövs.
            </seg>
            <seg n="66ee090c">
              Däremot är regeringen tydlig med att ha en gigantisk kravlista
              till Arbetsförmedlingen på vad Arbetsförmedlingen ska uträtta,
              dock med högst begränsade verktyg för att nå ett resultat. Låt
              oss återkomma och se hur detta går. Jag tackar statsrådet för
              debatten.
            </seg>
          </u>
          <note type="speaker" n="7d9974a5">
            Anf. 61 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-15" n="fa6cf654">
            <seg n="73fec548">
              Fru talman! Det är naturligtvis lätt att sluta upp bakom den
              inledande diskussionen, att det här är en målgrupp som är oerhört
              svår. Samtidigt, om jag ska vara lite polemisk i mitt avslutningsanförande,
              är vi naturligtvis inte beredda att använda de resurser vi har
              avsatt till arbetslösa för att subventionera lönekostnader i privata,
              dessutom utlandsägda företag. Det tycker jag är fel väg att gå.
              Den debatten har vi haft.
            </seg>
            <seg n="6639960b">
              Regeringen är inte heller beredd att överge arbetslinjen och
              fördubbla arbetsgivaravgifterna för unga och därmed stampa ut
              unga i öppen arbetslöshet som Socialdemokraterna uppenbarligen
              vill.
            </seg>
            <seg n="5e653acc">
              Vi är heller inte beredda att pekpinnestyra våra myndigheter
              utan vill i stället se till att de har goda resurser, goda förutsättningar
              att nå de mål som jag är övertygad om att Berit Högman och jag
              i grunden är överens om, nämligen att den här gruppen, den allra
              svagaste som står allra längst ifrån arbetsmarknaden, ska ha möjligheter
              att leva ett värdigt liv och i bästa fall också ta sig tillbaka
              till en reguljär anställning.
            </seg>
            <seg n="09f79bad">
              Men här är jag ödmjuk. Det här är ett problem som vi, som jag
              sade förut, delar med i princip vartenda annat land i världen.
              Väldigt många olika vägar har försökts för att hitta former för
              detta. Avsikten med att vi lyfter fram den här frågan under ordförandeskapet
              är ju att vi, eftersom processen i EU ser ut som den gör vi har
              ett nytt parlament, vi vet inte hur det blir med fördraget och
              vi vet inte hur det blir med kommissionen kan fokusera på att
              lyfta fram goda exempel.
            </seg>
            <seg n="e12b5d37">
              Det finns ett och annat gott exempel runt om i Europa på lyckade
              sätt att arbeta med just den här målgruppen som står allra längst
              bort. Det finns all anledning att ta till sig av det och se om
              det finns något som vi kan lära av andra länder. Kanske vi kan
              lära ut någonting till en del andra länder också. Hur kan vi tillsammans
              försöka hantera den här frågan på bästa sätt? Där vill jag faktiskt
              gärna sträcka ut en hand till oppositionen och Socialdemokraterna,
              för här behövs nog alla goda idéer.
            </seg>
          </u>
          <note n="f9daf1b1">
            Överläggningen var härmed avslutad.
          </note>
          <note n="6bc738f8">
            8 § Svar på interpellation 2008/09:238 om unga arbetslösa
          </note>
          <note type="speaker" n="3dc8ff69">
            Anf. 62 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-16" n="fa6cf654">
            <seg n="6d2ac442">
              Fru talman! Jennie Nilsson har frågat mig om jag har för avsikt
              att skapa nya, mer aktiva och effektiva åtgärder för att minska
              ungdomsarbetslösheten.
            </seg>
            <seg n="34a4d219">
              Vår politik leder till att ungdomar får arbete: drygt 20 000
              fler i åldern 1524 år var sysselsatta fjärde kvartalet 2008 jämfört
              med fjärde kvartalet 2006. Extra glädjande är det att det är antalet
              unga med tillsvidareanställningar som har ökat, medan antalet
              unga med tidsbegränsade anställningar i stället har minskat.
            </seg>
            <seg n="0664c381">
              Jag håller inte med Jennie Nilsson om att jobbgarantin för ungdomar
              inte leder till arbete. I jobbgarantin ligger fokus på jobbsökaraktiviteter
              eftersom forskning och erfarenheter från andra länder visar att
              detta är ett mycket effektivt sätt att få ut ungdomar i arbete.
              Dessa aktiviteter kan vid behov kompletteras med arbetspraktik
              och kortare arbetsmarknadsutbildning. Sedan starten i december
              2007 har nästan 37 000 personer påbörjat jobbgarantin, och knappt
              hälften av dessa har lämnat garantin. Ungefär 65 procent av ungdomarna
              har lämnat garantin för ett arbete eller för en reguljär utbildning.
            </seg>
            <seg n="519d1c2d">
              Jag håller dock med om att det i dessa tider är viktigt att öka
              möjligheterna till utbildning för dem som har svårt att etablera
              sig på arbetsmarknaden. Här spelar det reguljära utbildningssystemet
              den främsta rollen. Därför har regeringen i propositionen Åtgärder
              för jobb och omställning föreslagit flera platser såväl i gymnasial
              vuxenutbildning med yrkesinriktning, yrkesvux, som i yrkeshögskolan.
              Personer, unga som gamla, ska kunna skaffa sig de yrkeskunskaper
              som krävs för att stå bättre rustade på arbetsmarknaden.
            </seg>
            <seg n="a185daf9">
              Regeringen avser att under våren lämna en proposition till riksdagen
              om en ny gymnasieskola. Tanken är att den framtida gymnasiala
              yrkesutbildningen ska vara väl anpassad till arbetsmarknadens
              behov och fördjupa ungdomarnas yrkeskunskaper. Därmed underlättas
              ungdomars möjligheter att etablera sig på arbetsmarknaden.
            </seg>
            <seg n="96f5d404">
              Dessutom har regeringen från och med den 1 januari i år minskat
              kostnaden ytterligare för att anställa ungdomar. Nedsättningen
              av socialavgifter för unga gjordes då kraftfullare och åldersgruppen
              utvidgades till att omfatta alla under 26 år. Det innebär att
              socialavgifterna har halverats för denna grupp. Kombinerat med
              nystartsjobb, som ungdomar kvalificerar sig till redan efter sex
              månaders arbetslöshet, blir lönekostnaden nu nästan 40 procent
              lägre för att anställa unga än vad den annars skulle ha varit.
            </seg>
            <seg n="62d029fe">
              Jag ser därför ingen anledning till att förändra regeringens
              nuvarande jobbpolitik. De åtgärder som vidtas för att bryta ungas
              utanförskap är en del av ett långsiktigt och strategiskt arbete.
            </seg>
          </u>
          <note type="speaker" n="3dc9a955">
            Anf. 63 JENNIE NILSSON (s):
          </note>
          <u who="jennie_nilsson_5844ea" xml:id="i-ec2de124082cf68e-0" n="d9b03c85">
            <seg n="9da9d078">
              Fru talman! Jag vill börja med att tacka för svaret samtidigt
              som jag tyvärr måste uttrycka hur bekymrad jag blev när jag lyssnade
              till Littorins inlägg. Jag tvingas konstatera att ansvarig minister
              inte alls tycks förstå allvaret i frågan.
            </seg>
            <seg n="adf70557">
              Att, som ministern gör, hänvisa till redan inaktuella siffror
              för de positiva effekter som högkonjunkturen har haft på ungas
              sysselsättning samt till en kommande gymnasieproposition känns
              för mig inte seriöst. Att vara regering i en högkonjunktur är
              ingen större utmaning. Det är i dåliga tider som politiken testas.
              Det är då viljan och förmågan blir avgörande.
            </seg>
            <seg n="f15399d1">
              Ministerns svar visar dessvärre varken på vilja eller på förmåga.
              I stället lägger han allt krut på att försöka måla upp en ljus
              bild av hur situationen ser ut, en bild som jag tror att han är
              ganska ensam om att se.
            </seg>
            <seg n="ffaaef8a">
              Den problembild som ministern borde ha för ögonen beskrivs så
              här i Dagens Industri den 17 januari: Lågkonjunkturen slår hårt
              mot de unga på arbetsmarknaden. I slutet av december var 38 500
              ungdomar mellan 18 och 24 år inskrivna som arbetslösa hos Arbetsförmedlingen.
              Det är 7,7 procent av arbetskraften i åldersgruppen, att jämföra
              med 4 procent för det totala antalet arbetslösa. Dagens Industri
              har talat med en rad experter som alla säger samma sak: Åtgärderna
              räcker inte till. Det ser mörkt ut för de unga på arbetsmarknaden.
            </seg>
            <seg n="34f01e6b">
              Arbetsförmedlingens senaste arbetskraftsundersökning, AKU, som
              presenterades den 22 januari visar att arbetslösheten för 2024-åringar
              har stigit med 17 000 mellan december 2007 och 2008.
            </seg>
            <seg n="baaf5d27">
              En annan beskrivning på samma tema är att ungdomsarbetslösheten
              i Sverige det senaste halvåret har ökat med 6 procent, att jämföra
              med en ökning på 1 procent i EU-området. Det sistnämnda gör dessutom
              att man kan göra gällande att utvecklingen inte enbart kan skyllas
              på finanskris och lågkonjunktur då ju Sverige, som regeringen
              ofta och gärna poängterar, så här långt klarat sig lindrigare
              undan än stora delar av övriga Europa. Den extrema utvecklingen
              här måste alltså till stora delar bero på inhemsk politik, eller
              möjligtvis avsaknaden av densamma.
            </seg>
            <seg n="4f5e5955">
              Fru talman! I det ljuset framstår arbetsmarknadsministerns svar
              åtminstone för mig som väldigt märkligt. Han lyfter fram att knappt
              hälften av dem som påbörjat jobbgarantin för unga har lämnat den
              och att av dem har endast 65 procent gått till arbete eller utbildning.
              Är det verkligen ett resultat som ministern är nöjd med?
            </seg>
            <seg n="bf98d089">
              Vidare lyfter han fram nedsättningen av sociala avgifter för
              unga, en generell åtgärd som av merparten av all expertis på området
              döms ut som dyr och ineffektiv, senast av Riksrevisionen som uppmanar
              regeringen att skyndsamt utvärdera åtgärden.
            </seg>
            <seg n="eb599b0b">
              Inte med ett enda ord berör han de långtidsarbetslösa ungdomarna,
              de som mer än några andra har svikits av den borgerliga regeringen.
              Högkonjunkturen borde ha varit deras möjlighet att med rätt hjälp
              få fotfäste på arbetsmarknaden. I stället valdes de bort till
              förmån för sänkta ersättningsnivåer och generella lösningar, lösningar
              som i allt väsentligt mest landar som bidrag hos arbetsgivare
              som redan har eller ändå skulle ha anställt en ung person.
            </seg>
            <seg n="2bc0ab38">
              För deras skull måste jag fråga ministern: Är detta allt ni har
              att erbjuda? Samma politik som inte fungerade för de långtidsarbetslösa
              unga är alltså svaret också när lågkonjunkturen står för dörren.
            </seg>
            <seg n="2c57f999">
              Utifrån det läge Sverige nu befinner sig i, har ministern för
              avsikt att på något område ompröva sin politik och i stället försöka
              skapa nya, mer aktiva och effektiva åtgärder för att minska ungdomsarbetslösheten?
            </seg>
          </u>
          <note type="speaker" n="38a80ac3">
            Anf. 64 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-17" n="fa6cf654">
            <seg n="7c0a1b4c">
              Fru talman! Jag tycker av flera skäl att det är väldigt bra att
              Jennie Nilsson tar upp den här debatten. För det första är det
              bra därför att det är en genuin oro som vi nog delar när det gäller
              grundfrågan, och för det andra därför att, för att travestera
              ett uttryck, det blir lite som att kasta gurka i växthus när Socialdemokraterna
              pratar om ungdomsarbetslösheten.
            </seg>
            <seg n="16084539">
              När vi tog över efter er var Sverige det tredje sämsta landet
              i Europa när det gäller ungdomsarbetslöshet. Det kan ingen vara
              stolt över. Det kan inte ni vara stolta över, och det kan naturligtvis
              inte vi heller vara stolta över.
            </seg>
            <seg n="0aa7bb99">
              Nu ligger vi någonstans på 16:e till 17:e plats om vi jämför
              oss med de andra europeiska länderna när det gäller ungdomsarbetslöshet.
              Är jag stolt och nöjd över det? Absolut inte! Jag tycker att det
              är en skamfläck. Ett välfärdsland som Sverige borde inte ha någon
              ungdomsarbetslöshet att tala om. Tvärtom borde vi göra allt vi
              kan för att hjälpa ungdomar in på arbetsmarknaden.
            </seg>
            <seg n="669b0a18">
              Jennie Nilsson tillskriver mig en ljus och optimistisk bild när
              det gäller ungdomsarbetslösheten. Detta håller jag inte alls med
              om. Jag är av flera skäl väldigt bekymrad över ungdomars möjligheter
              att ta sig in på arbetsmarknaden. Det kunde man läsa i DN i morse
              med hänvisning till den chatt jag hade i går med DN:s läsare.
            </seg>
            <seg n="e023dc67">
              Det finns flera orsaker till att vi har en hög ungdomsarbetslöshet
              i Sverige. En del av dem är naturligtvis sådant vi inte förmår
              att påverka, en del är sådant vi inte kan eller vill förmå påverka
              och en del är sådant där vi kan göra saker.
            </seg>
            <seg n="d380827f">
              Ett problem som framgår när man läser forskningen är att vi har
              höga ingångslöner i Sverige. Det verkar som en barriär mot ungdomars
              inträde på arbetsmarknaden. Det är dyrt att anställa ungdomar
              med sämre kvalifikationer och erfarenheter och lägre produktivitet.
              Det ska jag inte lägga mig i. Det är en fråga för parterna på
              arbetsmarknaden. Därmed blir det ett slags baksida på den svenska
              modellen med starka parter som driver upp ingångslönerna. Det
              får effekter på arbetslösheten. Det gäller inte för den totala
              storleken men för sammansättningen. Det tenderar att stänga ute
              dem som har svårare att ta sig in.
            </seg>
            <seg n="6e1f645c">
              Ni vet inte minst Patrik Björck som jag har debatterat med många
              gånger att jag är mycket för den svenska modellen och för den
              svenska lönebildningsprocessen. De är bra mycket bättre än alla
              andra alternativ som vi kan se runt om i världen. Om man inte
              vill påverka dem och man inte heller vill påverka lagen om anställningsskydd
              och turordningsreglerna i LAS, vilket vi inte vill, finns det
              egentligen bara en sak kvar, nämligen att påverka de totala lönekostnaderna
              för att anställa ungdomar. Det är precis det som är skälet bakom
              de sänkta arbetsgivaravgifterna för ungdomar. Det är ett sätt
              att väga upp kostnader som kommer av höga ingångslöner och en
              arbetsrätt som vi i grunden tycker är bra.
            </seg>
            <seg n="33b35114">
              Jag vet att Jennie Nilsson inte gillar sänkta arbetsgivaravgifter
              för ungdomar. Jag har respekt för den åsikten. Man kan naturligtvis
              välja att ha den om man så vill. Retoriskt måste jag ställa den
              motsatta frågan: När Jennie Nilsson träffar 24-åringar som har
              blivit varslade av företag eftersom de befinner sig på fel sida
              i turordningslistorna, vad säger Jennie Nilsson när de frågar
              om varför Jennie Nilsson tror att fler ungdomar skulle anställas
              på svensk arbetsmarknad om arbetsgivaravgifterna för unga fördubblas
              som ni vill? Jag har ställt den frågan många gånger men aldrig
              fått svar. Varför ska dubbla arbetsgivaravgifter för ungdomar
              leda till fler jobb för ungdomar?
            </seg>
            <seg n="c30d15cb">
              Det här är ingen lätt fråga, och jag tror inte heller att det
              är en fråga som man på kort sikt kan hantera. Vi måste hitta olika
              vägar för att hjälpa ungdomar in. I det här skedet är det bra
              med mer utbildning. Många ungdomar som lämnar en del av de stora
              företagen har anställts i de goda tiderna när de kanske inte var
              färdiga med sin gymnasieutbildning eller liknande. Nu är tid att
              gå tillbaka, plugga, läsa klart och bli färdig för att möta den
              stora generationsväxling som vi faktiskt ser i korten om tre fyra
              år. Det är en god idé. Det och de många utbildningsplatserna vi
              har skjutit till tillsammans med de sänkta lönekostnaderna är
              några åtgärder för att få fler ungdomar i arbete.
            </seg>
          </u>
          <note type="speaker" n="2ec66305">
            Anf. 65 JENNIE NILSSON (s):
          </note>
          <u who="jennie_nilsson_5844ea" xml:id="i-ec2de124082cf68e-1" n="d9b03c85">
            <seg n="adee442a">
              Fru talman! Jag tror att det finns en sak som jag och ministern
              är överens om, nämligen att situationen för unga på arbetsmarknaden
              inte är bra. Den är inte bra nu, den var inte bra under högkonjunkturen
              och vi var definitivt inte nöjda med situationen när vi hade regeringsmakten.
            </seg>
            <seg n="ada18073">
              Det man kan fundera över är hur regeringen har valt att lösa
              situationen. Littorin räknade upp ett antal förslag som han förkastade.
              Sedan landade han i att det fanns bara en sak kvar, nämligen sänkta
              arbetsgivaravgifter.
            </seg>
            <seg n="764c1189">
              Precis som regeringen över huvud taget i den här frågan har arbetsmarknadsministern
              en förkärlek för att när det passar hänvisa till forskning. För
              mig blir det knepigt. I stort sett all forskning, all expertis
              på området, dömer ut just generella allmänna sänkningar av arbetsgivaravgiften
              som ett dåligt förslag, som ineffektivt och dyrt. Inte minst gör
              Riksrevisionen det i sin senaste granskning av generella sänkningar
              av sociala avgifter som ett fenomen. Man går in och granskar en
              rad åtgärder som har gjorts tidigare, till exempel en del som
              har gjorts av vår regering.
            </seg>
            <seg n="ff72f576">
              Riksrevisionen skriver att av granskningen framgår att såväl
              forskning som den utvärdering som har genomförts av Riksrevisionen
              av några olika former av nedsättningar av sociala avgifter visar
              att effekterna på sysselsättning och nyföretagande är obetydliga
              och att dödviktseffekterna är stora. Det är att såga det hela
              jäms med fotknölarna.
            </seg>
            <seg n="a1459a44">
              Samtidigt konstaterar Riksrevisionen jag rekommenderar att läsa
              den lilla skriften att man har försökt att titta på nedsättningar
              av sociala avgifter för ungdomar. Men här har man inte funnit
              tillräckligt underlag för att fullkomligt slå fast en ståndpunkt,
              men man gör den absoluta bedömningen att effekterna när det gäller
              sociala nedsättningar även för unga är samma som det man har granskat.
              Därför rekommenderar man regeringen att skyndsamt utvärdera nedsättningar
              i sociala avgifter för personer som har fyllt 18 men inte 25.
            </seg>
            <seg n="c510493d">
              Här kommer den givna frågan till ministern: Är ministern beredd
              att ta initiativ för att skyndsamt utvärdera? Det borde inte vara
              något bekymmer om ministern faktiskt tror att åtgärden är bra.
              Då kunde det vara något att visa för mig och andra som är kritiska.
              Om det skulle visa sig att effekterna är just de som Riksrevisionen
              och den samlade expertkåren, forskningen, på området visar, att
              de har rätt och ministern har fel, är ministern beredd att ompröva
              sin politik i den här frågan?
            </seg>
            <seg n="dd6d5757">
              Ministern säger på temat att Jennie Nilsson inte gillar sänkta
              arbetsgivaravgifter. Det är inte sant. Jag kan absolut tänka mig
              det som riktade åtgärder. Vi har det som förslag i vår budget,
              men vi gör det inte generellt. Det är inte så att alla ungdomar
              har svårt att ta sig in på arbetsmarknaden. Vissa ungdomar har
              det. För de grupperna är vi beredda att ta större sänkningar än
              vad regeringen vill. Det är utifrån att det med forskning är ett
              bevisat effektivt sätt att få ungdomar i arbete. Det är det generella
              sättet att hantera frågan som gör att det blir dyrt och ineffektivt.
            </seg>
            <seg n="66cfc35e">
              Jag har en sak som jag skulle vilja slänga in som en fråga som
              jag har berört lite grann, och som ministern också har berört,
              nämligen utbildning. Ska man försöka göra något åt ungdomsarbetslösheten
              borde man titta på vad kärnan till problemet är. Den minsta gemensamma
              nämnaren är att man har otillräcklig eller felaktig utbildning
              för de jobb som finns.
            </seg>
            <seg n="3eebbd69">
              I den lågkonjunktur vi nu ser, i det läge vi nu går in i, kommer
              ministern att åtminstone för de ungdomar som står längst från
              arbetsmarknaden lägga fram mer tydliga och konkreta förslag på
              hur deras ställning kan stärkas? Den kommer att bli ändå svagare
              i de tider vi nu går in i.
            </seg>
          </u>
          <note type="speaker" n="ac051894">
            Anf. 66 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-18" n="fa6cf654">
            <seg n="5d594828">
              Fru talman! Riksrevisionen gjorde utvärderingen, rapporten, i
              högkonjunktur. Men ska vi i lågkonjunktur, när jobben blir färre
              och det är framför allt de unga som får lämna företagen eftersom
              de står på fel sida i turordningskretsarna, göra det dubbelt så
              dyrt att ha dem anställda? Det är en enkel fråga att ställa sig.
              Om svaret på den frågan är att det är en bra idé ska vi naturligtvis
              göra det. Sedan kan man dra slutsatser om vad det kommer att innebära
              för arbetslöshetsstatistiken. Jag tror att man inte behöver vara
              forskare på IFAU för att konstatera att det är en rätt dum idé
              att göra det dubbelt så dyrt att anställa ungdomar när det är
              ungdomar som får lämna jobben i krisens spår, även om det är en
              generell åtgärd.
            </seg>
            <seg n="36f656de">
              Det är naturligtvis bra att Jennie Nilsson tycker att riktade
              åtgärder för ungdomar som är arbetslösa, nystartsjobb för unga,
              är en bra idé. Det är trevligt att vi kan hitta en samsyn om det.
            </seg>
            <seg n="c2adf300">
              När det gäller utbildning är jag i grunden naturligtvis helt
              överens med Jennie Nilsson om att det är en bra idé att de som
              inte har gymnasiekompetens, eller ens grundskolekompetens, ser
              till att komplettera sin utbildning. Eller så ska vi prioritera
              om de 10 000 lediga högskoleplatser som finns så att de hamnar
              där behoven finns.
            </seg>
            <seg n="658da815">
              När det gäller garantierna har vi haft några debatter tidigare
              kanske inte Jennie Nilsson och jag, men åtminstone i kammaren
              när det gäller det gamla kommunala ungdomsprogrammet, ungdomsgarantin,
              och resultatet av det programmet jämfört med jobbgarantin för
              unga.
            </seg>
            <seg n="c5c5291b">
              Här ska sägas att det inte är så att jobbgarantin för unga har
              funnits så pass länge att det går att göra exakt jämförande statistik,
              men jag kan konstatera att i det gamla kommunala ungdomsprogrammet,
              ungdomsgarantin, gick ungefär 40 procent vidare till arbete och
              ungefär 15 procent gick vidare till studier.
            </seg>
            <seg n="7e07f780">
              När det gäller jobbgarantin för unga hittills har ungefär 54
              procent lämnat garantin för ett arbete och ungefär 11 procent
              för en reguljär utbildning. Skillnaden är 55 mot 65 procent när
              det gäller dem som har gått i den här typen av verksamhet och
              kommit vidare. Jag är naturligtvis inte nöjd med 65 procent jag
              skulle tycka att 100 procent är den målsättning man måste ha för
              att ta sig vidare.
            </seg>
            <seg n="19263e61">
              Därför finns det säkert all anledning att fortsätta att titta
              på innehållet, genomförandet och verkställigheten: Går det att
              vässa? Går det att göra bättre? Det gör det säkert. Därför ska
              vi naturligtvis följa upp detta.
            </seg>
            <seg n="f25bd59c">
              Jag är slutligen också övertygad om att sänkta arbetsgivaravgifter
              på olika sätt kommer att bli utvärderade av alla möjliga som finns
              runt omkring oss, alltifrån Finanspolitiska rådet till fristående
              forskningsinstitut och andra. Det är bra det ska självfallet utvärderas.
              Men innan det sker kan vi göra tankeexperimentet: Blir det fler
              ungdomsjobb om man gör det dubbelt så dyrt att anställa ungdomar?
              Svaret på den frågan måste med alla rimliga mått mätt vara nej.
            </seg>
          </u>
          <note type="speaker" n="74b74d8d">
            Anf. 67 JENNIE NILSSON (s):
          </note>
          <u who="jennie_nilsson_5844ea" xml:id="i-ec2de124082cf68e-2" n="d9b03c85">
            <seg n="9c534332">
              Fru talman! Ministern svarade inte på frågan i någon mening.
              Min fråga var: Är man beredd att utvärdera, och är man beredd
              att ta initiativ till en utvärdering? Om resultatet är det som
              forskningen tror, är man då beredd att ompröva? Möjligtvis är
              avsaknaden av svar också ett svar i sig.
            </seg>
            <seg n="3ce1de5e">
              När det gäller de långtidsarbetslösa unga kan jag bara konstatera
              att även när ministern fortsätter att diskutera pratar han om
              åtgärder jobbgarantin för unga och sänkningar av sociala avgifter
              som bevisligen inte har hjälpt den här gruppen ens under en högkonjunktur.
              Vad är det som får ministern att tro att de ska fungera i en lågkonjunktur?
            </seg>
            <seg n="e7c3fd2c">
              I någon mening är vi lite överens när du säger att utbildning
              är nyckeln för många av dessa, det vill säga utbildning och erfarenhet,
              alltså möjlighet till praktik inne på arbetsplatserna. När ministern
              sedan ska redogöra för vad man faktiskt gör landar han i detta:
              Jo, men vi flyttar runt på befintliga resurser. Då känns det lite
              grann som att man lever i en liten bubbla eller någonting där
              man inte har sett det som alla andra ser, att nu kommer det inte
              att räcka med de åtgärder som man hade under en högkonjunktur.
              Nu krävs det mer resurser, och det krävs friare och större tänk.
              Jag måste säga att jag tyvärr inte hör det från ministern.
            </seg>
            <seg n="0d6a872d">
              Att prata om gymnasiereformen i det sammanhanget tycker jag blir
              lite grann ett hån. Att säga till de ca 10 000 långtidsarbetslösa
              unga, som var långtidsarbetslösa under hela högkonjunkturen och
              inte fick en chans, att nu kommer ni med en gymnasieproposition,
              på vilket sätt hjälper det dem?
            </seg>
          </u>
          <note type="speaker" n="79886187">
            Anf. 68 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-3f1a1f544adcbc1a-0" n="8296b516">
            <seg n="dae987f7">
              Fru talman! Jag vill ändå följa upp Jennie Nilssons inlägg, för
              jag reagerar också på att ministern väljer att undvika att svara
              på frågan om utvärdering. Det är ju viktigt, när man investerar
              så mycket resurser i en enda sista satsning som nu görs för att
              hålla nere ungdomsarbetslösheten, att man vet vad effekterna blir
              av en sådan satsning. Jennie Nilsson hänvisar till forskningsrapporter
              och till utvärderingar, och alla pekar på att det här ger väldigt
              lite effekt.
            </seg>
            <seg n="d9a61ec8">
              I stället för att svara på frågan valde ministern, som vanligt,
              att vara väldigt retorisk och svara med en motfråga: Tror du att
              det blir billigare om vi gör det dubbelt så dyrt att anställa?
              Det sade han retoriskt. Och ännu mer när vi nu går in i en lågkonjunktur;
              det är så han håller fast vid att det här kan möjligtvis i lågkonjunktur
              vara ett bra sätt att möta krisen och ungdomsarbetslösheten. Vi
              vet att ungdomar är de som först drabbas.
            </seg>
            <seg n="6a093111">
              Vi har en verklighet där ute också. Krisen började i höstas,
              och Eurostats siffror visar att arbetslösheten har ökat bland
              ungdomar i Sverige med 6 procent medan övriga EU-länder har en
              ökning med 1 procent.
            </seg>
            <seg n="3f481683">
              Det här avslöjar två saker. Det första är att den här regeringen
              gör någonting som är sämre än vad man gör i andra länder. Men
              det säger också en annan sak som är viktig, utifrån de spekulationer
              som Littorin ägnar sig åt här i kammaren, och det är att sänkningen
              av sociala avgifter för företag som anställer ungdomar skulle
              ge effekt. Det visar sig att det inte fungerar. Redan innan har
              vi haft lägre sociala avgifter för de arbetsgivare som har ungdomar
              anställda. Det är ju så. Men ändå har arbetslösheten sprungit
              i väg snabbare här än i andra EU-länder, trots Littorins mirakelkur.
            </seg>
            <seg n="6d8fc214">
              Jag vädjar till Littorin att här lova att han personligen ska
              utvärdera det här, att han tar ansvar för det och är beredd att
              avveckla och backa från insatser som kostar mycket resurser men
              som uppenbarligen i lågkonjunktur såväl som i högkonjunktur ger
              väldigt lite effekt. Det är synnerligen allvarligt att dels vara
              så fantasilös, dels fortsätta att slösa och strö ut gemensamma
              skatteinkomster som är så viktiga för att möta krisen.
            </seg>
          </u>
          <note type="speaker" n="eef3761f">
            Anf. 69 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-19" n="fa6cf654">
            <seg n="d3c7aad6">
              Fru talman! Låt mig först påpeka, Jennie Nilsson, att andelen
              långtidsarbetslösa ungdomar minskade med nästan en tredjedel mellan
              december 2007 och 2008 bara så att vi har fakta klara för oss.
            </seg>
            <seg n="7aabd6ae">
              Mer resurser, mer kreativt tänk och vad det nu kan vara: Ja,
              det är därför vi har fördubblat nedsättningen av arbetsgivaravgifter
              från den 1 januari. Det kommer säkert att utvärderas.
            </seg>
            <seg n="76c6d6a9">
              Varför har ungdomsarbetslösheten ökat mer i Sverige än på andra
              håll? Det är naturligtvis en begåvad fråga som söker sitt svar.
            </seg>
            <seg n="24149c4e">
              Ett skäl, som forskningen pekar på, är turordningsreglerna i
              LAS. Vi är det enda landet i världen som, enligt lag och avtal,
              har en strikt åldersbaserad turordningsregel, det vill säga att
              ungdomar förlorar jobben först när varslen rullar på. Så har det
              varit i princip i varje lågkonjunktur i Sverige om man tittar
              på statistiken och utvecklingen.
            </seg>
            <seg n="7cfe088e">
              Som jag sade tidigare finns det, utan att påverka lönebildningen
              och utan att ändra i lagen om anställningsskydd, egentligen bara
              ett sätt, och det är att kompensera de högre kostnaderna, den
              lägre produktiviteten, den mindre erfarenheten eller vad det kan
              vara genom de sänkta arbetsgivaravgifterna för unga för att på
              det sättet kunna behålla ungdomar i arbete och dessutom förhoppningsvis
              öka deras antal.
            </seg>
            <seg n="58cc7610">
              Vi får säkert anledning att återkomma till den här debatten.
              Jag skulle naturligtvis vara extremt missnöjd om jag befann mig
              i samma läge som när ni lämnade över, nämligen att 100 000 ungdomar
              stod på perrongen utan någon som helst hjälp.
            </seg>
          </u>
          <note n="f9daf1b1">
            Överläggningen var härmed avslutad.
          </note>
          <note n="201296b1">
            9 § Svar på interpellation 2008/09:243 om krav på åtgärder i
            kölvattnet av Lavaldomen
          </note>
          <note type="speaker" n="66fe3ab9">
            Anf. 70 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-20" n="fa6cf654">
            <seg n="390b7936">
              Fru talman! Sven-Erik Österberg har frågat mig vilka förändringar
              i svensk lagstiftning jag avser att ta initiativ till på grund
              av Lavaldomen och när detta kommer att ske i tid och om jag avser
              att verka för att en anpassning sker av de svenska kollektivavtalen.
              Han har vidare frågat hur jag tänker verka för att de svenska
              fackförbunden ska kunna fortsätta att ställa krav på att svenska
              löner ska betalas för arbete som utförs i Sverige, vilka initiativ
              jag tänker ta för att säkerställa att utstationerad arbetskraft
              får samma villkor som övriga löntagare i Sverige och på vilket
              sätt jag avser att motverka att Lavaldomen öppnar upp för att
              sjysta arbetsgivare riskerar att bli utkonkurrerade av illojala
              företag. Vidare har Sven-Erik Österberg frågat om jag kommer att
              ta initiativ till att ett socialt protokoll införs i EU-lagstiftningen
              och om jag är beredd att öppet återge den information jag gav
              om Lavalutredningens betänkande vid ministermötet i Bryssel den
              17 december 2008. Slutligen har han frågat om jag avser att, med
              anledning av Lavalutredningens förslag, ta fram en strategiplan
              inför det svenska ordförandeskapet i EU och när i så fall en sådan
              kan presenteras i tid.
            </seg>
            <seg n="402483de">
              Lavalutredningens betänkande har skickats ut på remiss, och remisstiden
              går ut den 18 mars 2009. Jag kommer att ta del av remissinstansernas
              synpunkter innan regeringen fattar beslut om vilka lagstiftningsförslag
              som ska läggas fram. Det är mycket viktigt att det ges gott om
              tid att utarbeta propositionen, eftersom detta är svåra juridiska
              frågor av stort politiskt intresse. Förslagen ska även lagrådsremitteras.
              Jag vill inte föregå lagstiftningsarbetet genom att redan nu ange
              någon åsikt om vilka krav fackförbunden ska kunna ställa på företag
              som utstationerar arbetstagare till Sverige. Jag kan dock säga
              att Lavalutredningens analys visar att den svenska modellen på
              arbetsmarknaden står sig även i ett EU-sammanhang. Det är inte
              nödvändigt att införa lagstiftade minimilöner eller ett system
              för allmängiltigförklaring av kollektivavtal här. Vi kan fortsätta
              att ställa krav enligt svenska kollektivavtal också för utstationerade
              arbetstagare, om än med vissa begränsningar.
            </seg>
            <seg n="e48b32bf">
              Det följer av Lavaldomen att kollektivavtalen måste vara klara
              och tydliga för att kunna ligga till grund för krav mot utländska
              arbetsgivare. Det är arbetsmarknadens parters ansvar att se till
              att de svenska kollektivavtalen anpassas till dessa krav. Jag
              är övertygad om att parterna kommer att ta denna uppgift på allvar
              för att svenska kollektivavtal ska kunna tillämpas även i förhållande
              till utländska företag.
            </seg>
            <seg n="bb2c03b8">
              Vad gäller frågan om ett socialt protokoll är det för tidigt
              att redan innan Lissabonfördraget har trätt i kraft ställa nya
              krav på fördragsändringar. Sådana krav riskerar att undergräva
              fördragets ikraftträdande och riva upp resultatet av flera års
              förhandlingsarbete.
            </seg>
            <seg n="1d593d71">
              Vi måste dessutom ta hänsyn till att de 27 medlemsländerna har
              olika arbetsmarknadsmodeller och delvis olika syn på skyddet av
              arbetstagare och friheten att tillhandahålla tjänster. Verkligheten
              är att vi sannolikt inte skulle komma någonstans alls om vi öppnade
              för nya förhandlingar om ett socialt protokoll. Skulle sådana
              förhandlingar gå i mål finns det dessutom en överhängande risk
              för att en kompromiss skulle gå i en riktning som varken regeringen
              eller Socialdemokraterna önskar. Därför vill regeringen inte driva
              krav på ett socialt protokoll.
            </seg>
            <seg n="234358e6">
              Jag vill här framhålla allt det arbete som trots allt pågår med
              att driva utvecklingen framåt. EU-kommissionen arbetar med att
              på olika sätt förbättra medlemsstaternas genomförande av utstationeringsdirektivet.
              Bland annat har man givit en rekommendation om ökat administrativt
              samarbete, och regeringen är mycket positiv till det arbetet.
              Kommissionen håller dessutom på att tillsätta en expertkommitté
              som ska jobba med tillämpningen av direktivets regler i medlemsstaterna
              och bestå av experter från de olika länderna. Även arbetsmarknadens
              parter kommer att få en roll i gruppen. Sverige kommer självklart
              att delta aktivt i detta arbete.
            </seg>
            <seg n="26888030">
              Vid lunchdiskussionen på Epscorådets möte den 17 december 2008
              informerade jag om Lavalutredningens betänkande. Jag gav en kort
              beskrivning av de förslag som lämnats i betänkandet och angav
              som mitt inledande intryck att förslagen visar att den svenska
              modellen i grunden står sig även i ett EU-sammanhang.
            </seg>
            <seg n="37c0add0">
              Som jag har sagt tidigare i många sammanhang är det min fasta
              övertygelse att vi kan hantera konsekvenserna av Lavaldomen genom
              åtgärder på nationell nivå, genom en anpassning av lagstiftningen
              och kollektivavtalen för dessa situationer. Lavalutredningens
              förslag gäller åtgärder på nationell nivå, och föranleder inte
              att någon särskild strategiplan inför ordförandeskapet i EU tas
              fram.
            </seg>
          </u>
          <note type="speaker" n="832583c1">
            Anf. 71 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-86898f8a15271050-0" n="9a3a2a0d">
            <seg n="00f6563c">
              Fru talman! Tack, arbetsmarknadsministern, för svaret!
            </seg>
            <seg n="eb70f9a1">
              Jag har envisats ganska länge med den här frågan, och jag känner
              mig inte lika lugn i detta som arbetsmarknadsministern åtminstone
              till det yttre verkar när det gäller själva Lavalfrågan. De slutsatser
              som man kunde dra när domen kom och det resultat som Stråthutredningen
              hänvisar till har man inte blivit så värst mycket klokare på.
              Jag tycker att det med de bedömningar som Stråth gör utifrån hur
              domen har fallit finns en uppenbar risk för att det kan förekomma
              både löne- och villkorsdumpning vid utstationeringsarbete i Sverige.
            </seg>
            <seg n="efbb6d80">
              Lönefrågan hänger i luften. Parterna ska titta på detta. Risken
              för att man inte skulle kunna lösa detta så att resultatet blir
              att samma lön ska gälla på en arbetsplats med utstationerad arbetskraft
              som på en arbetsplats med inhemsk arbetskraft som följer kollektivavtalet
              är uppenbar. Man kan se hur Svenskt Näringsliv har reagerat på
              frågan. Man har uttryckligen vid olika tillfällen sagt, blad annat
              i debatter som jag själv har deltagit i, att man är nöjd med Lavaldomen.
              Den möjliggör en press nedåt på lönerna. Stora och viktiga förbund
              inom Svenskt Näringsliv har också tyckt att man borde ha lagstadgade
              minimilönenivåer.
            </seg>
            <seg n="233f0ed9">
              Nu hävdar jag inte att ministern har sagt detta, men det finns
              ändå en stark spänning på svensk arbetsmarknad när det gäller
              hur man bedömer att den svenska modellen ska hanteras. En part
              är uppenbart inte beredd att ta strid och slå vakt om detta. Detta
              gör frågan komplicerad i Sverige jämfört med hur det ser ut i
              Danmark, där både regering och parter ganska omedelbart kunde
              slå fast att man står upp för och vill tillämpa den modell man
              har där. Frågan i Sverige är komplicerad på ett annat sätt.
            </seg>
            <seg n="2c9660a6">
              Jag anser och bedömer att jag inte kan känna mig lugn som ministern.
              Det finns en uppenbar risk när det gäller både löne- och villkorsdelarna.
              Stråth slår också när det gäller villkorsdelen fast att det i
              en rad frågor där är lag som enligt hans bedömning måste sätta
              nivån och inte kollektivavtalet. I de fall kollektivavtalet har
              bättre villkor än lagen räcker det då om utstationerad arbetskraft
              skulle gå på lagdelen bland annat när det gäller försäkringsvillkor.
              Det gör omedelbart att man får en löneskillnad i detta.
            </seg>
            <seg n="490e71d3">
              Jag kan inte dra någon annan slutsats än att om vi ska hävda
              den svenska modellen och inte ha villkors- och eventuellt också
              lönedumpning i Sverige duger inte Lavaldomen som bas. Vi kan inte
              hävda vad vi kan göra själva här, utan det måste också till ändringar
              i EU:s syn på detta. En majoritet i parlamentet tyckte ju att
              frågan skulle lyftas upp. Kommissionen negligerade det som hade
              varit.
            </seg>
            <seg n="21085b77">
              Jag tycker inte att det svar jag får av arbetsmarknadsministern
              är mer än en rapport om vad arbetsmarknadsministern har sagt på
              mötet därnere i december. Han har rapporterat om att han tror
              att vi kan hantera detta uppe i Sverige, så EU kan känna sig lugnt:
              Vi klarar detta. Jag tycker att regeringen gör en felaktig analys.
            </seg>
            <seg n="d9d9644c">
              Antingen gör Littorin en felaktig analys, eller så har han insett
              hur det ligger till och tycker att det inte gör något med den
              villkorsförändring som det blir. Där tycker jag att frågan är
              öppen.
            </seg>
          </u>
          <note type="speaker" n="8b4b3dfa">
            Anf. 72 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-21" n="fa6cf654">
            <seg n="cf1a5653">
              Fru talman! Sven-Erik Österberg väcker till liv en fråga som
              vi har debatterat många gånger förut och som vi definitivt kommer
              att debattera igen, särskilt när propositionen kommer som en följd
              av utredningen och dess remissbehandling. Även om jag inte ska
              vara exakt vi har ju ingen proposition på bordet än ska jag ändå
              ta några utgångspunkter.
            </seg>
            <seg n="90beb758">
              Som Sven-Erik Österberg vet tog jag över Hasse Karlssons position
              i den här frågan redan i samband med den muntliga förhandlingen
              i Luxemburg i januari 2007. Det var av flera skäl. Dels tyckte
              jag att den ordning vi hade var bra, dels måste det hela, om man
              ska företräda en annan position än svensk lag i förhandlingar
              i EG-domstolen, föregås av ett riksdagsbeslut, och något sådant
              hade vi inte för avsikt att försöka få till stånd.
            </seg>
            <seg n="2f27413c">
              Jag var också besviken över domen när den kom i december 2007,
              och jag var tydlig med det. Jag tycker att Stråths utredning ändå
              visar dels på omfattningen av problematiken, som är mindre i dagsläget
              än vi kanske hade trott, dels på att modellen trots allt är förenlig
              med EG-rätten.
            </seg>
            <seg n="7bccc18d">
              Då återstår naturligtvis det som Sven-Erik Österberg och jag
              har debatterat flera gånger förut: Kan man på annat sätt försöka
              verka för den svenska modellen och vara ännu tydligare i detta?
              Det har framkommit några olika saker i debatten att vi skulle
              försöka verka för en förändring av utstationeringsdirektivet,
              ett införande av en social klausul eller något annat med motsvarande
              innehåll. Jag konstaterar att det är en väldigt riskfylld strategi.
              Skälet till det är, som jag har framfört tidigare när vi har haft
              särskild eller allmän debatt i det här ämnet, är att när utstationeringsdirektivet
              antogs var antalet medlemsländer 15. Nu är det 27. De länder som
              har tillkommit har ju, om jag får uttrycka det diplomatiskt, kanske
              en annan syn på relationerna på arbetsmarknaden än den som nog
              både Sven-Erik och jag delar. Om man skulle öppna direktivet för
              omförhandling finns det för det första en risk för att det skulle
              dra ut länge på tiden. Se på arbetstidsdirektivet! Där har vi
              hållit på i sju år och har fortfarande inte nått någon överenskommelse
              mellan parlamentet och rådet. Under den tiden skulle vi ha en
              rättsosäker process, och det skulle naturligtvis inte vara bra
              för någon på svensk arbetsmarknad. För det andra är risken att
              det resultat som man till slut skulle nå fram till i en sådan
              förhandling ligger långt från den grundsyn som jag tror att Sven-Erik
              och jag egentligen delar.
            </seg>
            <seg n="dac8f35c">
              Efter att jag i ministerrådet redogjorde för utredningen, dess
              utfall och för hur vi bedömde det hela uppstod en diskussion om
              just utstationeringsdirektivet. Bland de 27 länder som yttrade
              sig alltså samtliga fanns det en klar majoritet mot att ta upp
              utstationeringsdirektivet till omförhandling. Rådet var alltså
              definitivt emot, även om det naturligtvis var en informell diskussion
              och inte en formell omröstning. Dessutom kom häromdagen kommissionens
              officiella reaktion på Lavalrapporten, där man också säger bestämt
              nej till en omförhandling av utstationeringsdirektivet. Så den
              dörren verkar vara stängd.
            </seg>
            <seg n="1310b12b">
              De här olika dimensionerna ihop gör ändå att min utgångspunkt
              är att vi med grund i Lavalutredningen ska kunna hitta en ordning
              där vi säkerställer den svenska modellen och hanterar parternas
              diskussion.
            </seg>
            <seg n="3447845f">
              Då tycker jag naturligtvis att Sven-Erik pekar på en annan viktig
              fråga, nämligen hur parterna hanterar den här frågeställningen.
              Jag hade varit betydligt mer glad om vi hade haft en större uppslutning
              kring den svenska modellen bland parterna på arbetsmarknaden.
            </seg>
          </u>
          <note type="speaker" n="4a0ed7d5">
            Anf. 73 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-86898f8a15271050-1" n="9a3a2a0d">
            <seg n="f9004770">
              Fru talman! Det är bra att föra ett resonemang kring det här,
              tycker jag. Det är ju långt ifrån en okomplicerad fråga.
            </seg>
            <seg n="b1f3ed75">
              Jag har absolut inte tillhört dem som sagt att man skulle villkora
              Lissabonfördraget utan varit en vän av att vi har fått igenom
              Lissabonfördraget, för det finns en massa andra fördelar i det.
            </seg>
            <seg n="a0db3fc2">
              Men å andra sidan: Det finns inte en majoritet. Det tycker jag
              skulle kunna användas i ett svenskt ordförandeskap på ett tydligt
              sätt. Det gäller att man är missnöjd med hur domen faller ut med
              tanke på vad som faktiskt sades och lovades när Sverige gick in
              som medlem i EU, att man inte skulle lägga sig i. Man skulle kunna
              hävda den svenska modellen fullt ut när det gäller att vår modell
              skulle gälla.
            </seg>
            <seg n="800d6dc0">
              Man kan säga: Här har EU och framför allt EG-domstolen haft en
              glidning. Man ser mer på hur det fungerar, och den fria rörligheten
              är viktigare än att hävda de kollektivavtal som gäller i enskilda
              länder. Det är den korta slutsatsen av domen, kan man säga. Det
              sades ju att det inte skulle gälla. Också EU-parlamentet har varit
              tydligt på det här området.
            </seg>
            <seg n="b6295072">
              Jag kan förstå att kommissionen inte vill lyfta upp det här.
              Det är ju en prestigefråga för kommissionen att se till att man
              får Lissabonfördraget, och det finns en risk i detta. Men om inte
              arbetsmarknadsministern och den svenska regeringen är missnöjd
              med på vilket sätt domen faller ut och uttryckligen uttalar sig
              om detta utan accepterar det faktum att man inte vill göra någonting
              åt det här därför att det stökar till det nere i EU är det klart
              att det tolkas som att Sverige är nöjt.
            </seg>
            <seg n="3cbf79de">
              Det är där som jag känner oro för att man inte tar vara på de
              möjligheter som finns. Det är därför som jag också har skrivit
              ett öppet brev till arbetsmarknadsministern om det här. Det finns
              ju en uppenbar möjlighet när man har ordförandeåret att lyfta
              upp den här frågan när det gäller just det här och hur man skulle
              kunna hantera det här.
            </seg>
            <seg n="8100157a">
              Europafacken har ställt sig bakom en social klausul på det här
              området. Andra länder i Europa har vi diskuterat tidigare. Tyskland,
              Irland, Frankrike, Spanien är också oroliga för de här domarna,
              för hur det här faller ut och för att man kan få löne- och villkorskonkurrens
              i landet på ett sätt som inte är bra.
            </seg>
            <seg n="6cdd2357">
              Att andra länder inte bryr sig om frågan är ganska självklart.
              De ser ju inte någon risk i nuläget att förlora någonting på det
              här, utan de ser sig egentligen bara som vinnare. Den egna befolkningen
              skulle kunna få jobb, kanske till bättre villkor än vad de har
              i det egna landet men definitivt sämre än i det land där de är,
              och på så sätt skulle man också få en konkurrens när det gäller
              villkor och löner.
            </seg>
            <seg n="97bbad30">
              Jag tycker att arbetsmarknadsministern har en glidning i det
              här fallet, och det oroar och förvånar mig väldigt mycket. Det
              gäller det senaste förslaget gällande nystartsjobbet. När det
              gäller lön ska det vara i enlighet med kollektivavtal. Men när
              det gäller villkor behöver Arbetsförmedlingen inte följa upp det.
              Det betyder egentligen att Littorin på hemmaplan har accepterat
              ungefär det som Lavaldomen har slagit fast, att det kan ske en
              villkorsdumpning när det gäller vissa delar, att man inte behöver
              följa kollektivavtalen.
            </seg>
            <seg n="0b7fcaf1">
              Detta förvånar mig oerhört mycket, och jag tycker att det är
              en signal om att arbetsmarknadsministern faktiskt gör en fotförflyttning
              här gentemot vad han har sagt tidigare då han benhårt har hållit
              fast vid den svenska modellen, att den skulle kunna gälla.
            </seg>
            <seg n="eb8f2508">
              Men när det gäller svenska arbetstagare som skulle få ett nystartsjobb
              är det inte så viktigt att man följer kollektivavtalet när det
              gäller det här. Jag förmodar att det åtminstone är lag som ska
              gälla något annat har jag inte hört. Men detta gör ju att man
              har accepterat ett sådant förhållande i Sverige också, vilket
              upprör mig väldigt mycket.
            </seg>
            <seg n="3dcefc66">
              Det är väl en tydlig och bra signal som regeringen ger, att man
              gör ett avsteg från det som har varit en viktig del i den svenska
              modellen.
            </seg>
            <seg n="995486d7">
              Då förstår jag att man känner sig ganska hämmad när det gäller
              att gå ut och begära det här också i Europa, när man faktiskt
              agerar så på hemmaplan. Det bekymrar mig mycket, måste jag säga.
            </seg>
          </u>
          <note type="speaker" n="fac783a9">
            Anf. 74 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-22" n="fa6cf654">
            <seg n="a6471329">
              Fru talman! När det gäller att vara missnöjd med domen tror jag
              nog att det har framgått. Det väckte faktiskt en viss uppmärksamhet
              att en borgerlig regering övertog en socialdemokratisk ståndpunkt
              i den här frågan. Och jag hade många tillfällen att förklara varför,
              när jag träffade mina kolleger.
            </seg>
            <seg n="8df9c189">
              Det var bland annat också därför som vi, tillsammans med ordförandetrion,
              var med om att ta initiativ till att bjuda in arbetsmarknadens
              parter till att med stöd av kommissionen och rådet göra en analys
              av rörligheten inom den europeiska gemensamma arbetsmarknaden,
              som också inkluderar olika legala aspekter av densamma.
            </seg>
            <seg n="c78f22d4">
              Vad man egentligen gör från kommissionens sida är att man öppnar
              för ett institutionellt uttalande om förhållandet mellan ekonomiska
              och sociala rättigheter.
            </seg>
            <seg n="7ad9baf7">
              Det här kom häromdagen, så vad det egentligen betyder får jag
              nästan återkomma till, för vi måste prata med kommissionen för
              att se vad de egentligen menar, om jag ska vara helt ärlig.
            </seg>
            <seg n="a14ad5ab">
              När det gäller nystartsjobben vill jag dementera att det skulle
              vara en glidning. Vad det handlar om är att regelverket, som det
              var utformat, tolkades som att det skulle vara ett krav på kollektivavtal,
              inte kollektivavtalsliknande lösningar utan krav på kollektivavtal,
              för att kunna få nystartsjobb.
            </seg>
            <seg n="fa3226cf">
              Det gjorde att ungefär hälften av landets småföretag inte skulle
              ha möjlighet att anställa, eftersom de inte har kollektivavtal.
            </seg>
            <seg n="dad18913">
              Min slutsats var: Vi ställer inte krav, vi har inte allmängiltigförklaring,
              vi har inte lagstadgade minimilöner, utan man har parter som arbetar.
              Vi har inte ett krav på kollektivavtal på svensk arbetsmarknad,
              men vi har rätten att teckna kollektivavtal. Det borde också gälla
              dem som erbjuder nystartsjobb, eftersom det är ett jobb som vilket
              som helst på arbetsmarknaden med det enda undantaget att vi avstår
              från en bit av arbetsgivaravgiften.
            </seg>
            <seg n="67369560">
              Jag är av den fasta övertygelsen att det innebär att fler småföretag
              har möjlighet att anställa, men det handlar inte om sämre villkor
              för den enskilde.
            </seg>
          </u>
          <note type="speaker" n="c2a6be16">
            Anf. 75 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-86898f8a15271050-2" n="9a3a2a0d">
            <seg n="3d29ddf8">
              Fru talman! Det där sista måste jag faktiskt fråga om. Har detta
              tolkats fel? Menar arbetsmarknadsministern i så fall att det ska
              vara villkor i enlighet med kollektivavtal när det gäller villkor
              och lön?
            </seg>
            <seg n="7c1a85b9">
              Att man inte ställer krav på kollektivavtal är en sak som man
              kan diskutera i sig själv. Det där har lite grann med föreningsrätten
              att göra, som man har haft när det gäller offentlig upphandling
              och sådant. Det är ju en väsentlig skillnad i så fall i fråga
              om vad som gäller.
            </seg>
            <seg n="d36ccc11">
              Jag tolkade det som att det räckte med att man följde lagen och
              inte kollektivavtal för att Arbetsförmedlingen skulle godkänna
              ett jobb. Då tycker jag att det är en glidning, om det är på det
              sättet. Men där vill jag ha ett förtydligande. Och det har arbetsmarknadsministern
              möjlighet att ge i det sista inlägget.
            </seg>
            <seg n="7f01d61d">
              När det sedan gäller den här frågan vill jag upprepa vad jag
              tycker. Jag tycker att det är viktigt att man för fram det här
              ordentligt i ordförandeskapet. Här har svenska regeringen en ordentlig
              chans att driva på den här frågan och säga att man är missnöjd
              med hur det här kommer att ske.
            </seg>
            <seg n="ea40ba04">
              Jag ser inte på vilket sätt man skulle kunna lösa det här och
              man skulle kunna säga att den svenska modellen skulle gälla så
              som den har gjort utan att det är en uppenbar risk för löne- och
              villkorsdumpning om man inte agerar på Europaplanet och säger:
              Det här är vi missnöjda med. Vi vill inte ha det på det sättet,
              att detta sker i Sverige.
            </seg>
            <seg n="41d1c644">
              Sedan finns det goda samarbetspartner. Det är inte vilka länder
              som helst, utan ganska tunga länder i Europa, som man allt tydligare
              kan samverka med. Det tycker jag är en skyldighet gentemot svenska
              folket, som röstade ja i omröstningen när man tog steget där.
            </seg>
            <seg n="fd605f2b">
              Det här var någonting som man garanterade från Bryssel, att man
              skulle kunna hävda den modellen fullt ut. Det här har man svikit,
              tycker jag.
            </seg>
            <seg n="470e920e">
              Det är regeringen som måste hantera den här frågan nu och se
              till att den löser sig där. Jag tänker fortsätta att ställa krav
              när det gäller att jag tycker att det här ska tas upp under ordförandeåret
              som en viktig fråga och drivas av Sverige med full kraft för att
              man ska komma till rätta med det här.
            </seg>
            <seg n="a55a6156">
              Jag tror inte att det räcker med att bara agera på hemmaplan
              när det gäller den här frågan.
            </seg>
          </u>
          <note type="speaker" n="8e56e8b4">
            Anf. 76 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-23" n="fa6cf654">
            <seg n="5a9c8e26">
              Fru talman! Det kommer säkert att vara en fråga som kommer att
              fortsätta diskuteras på många olika håll. Inte minst nu när utredningen
              remitteras och vi får in remissvar kommer det också att finnas
              en stor efterfrågan från andra länder, till exempel Tyskland,
              Luxemburg och andra länder som har haft liknande fall, att vilja
              diskutera med oss. Och vi kommer definitivt att fortsätta diskutera
              och upplysa. Vi kommer också att ha nära kontakter med de europeiska
              arbetsmarknadsparterna för att diskutera detta.
            </seg>
            <seg n="f81a73f7">
              Återigen: Vi var med och tog initiativ just till att involvera
              parterna på Europanivå för att kunna utvärdera följderna av rörlighet
              på arbetsmarknaden också ur en legal aspekt, så att det finns
              goda tillfällen till det.
            </seg>
            <seg n="bd1f6865">
              Vi kommer naturligtvis att återkomma också till den andra frågan
              om kollektivavtal. Luciano Astudillo har väckt en interpellation
              på det temat, så det kommer upp inom kort.
            </seg>
            <seg n="e09d50df">
              Men låt mig bara nämna det lite snabbt, eftersom frågan kom upp.
              De signaler som vi fick från både arbetsförmedling och andra,
              inte minst mindre företag, var att regelverket tolkades hårdare
              än avsikten. Det tolkades som ett absolut krav på tecknat kollektivavtal.
            </seg>
            <seg n="e57ffc0c">
              Det gjorde att en stor del mindre företag som ville anställa
              med nystartsjobb kände att de inte hade möjlighet att göra det.
            </seg>
            <seg n="dbc7d187">
              En del arbetsförmedlingar tolkade det också så och verkade inte
              för anställning på det sättet.
            </seg>
            <seg n="1bcb55ed">
              Nystartsjobben är som vilka andra jobb som helst. Vi avstår bara
              från att ta in arbetsgivaravgift. Det innebär att löner och villkor
              ska sättas enligt god sed på arbetsmarknaden. Man ska ha rätt
              och möjlighet att kräva kollektivavtal som enskild eller som medlem
              i ett fackförbund. Det är så det bör vara.
            </seg>
            <seg n="8bff7d82">
              Det innebär inte att jag gör ett avsteg från den svenska modellen.
              Det innebär att vi försöker behandla nystartsjobben på samma sätt
              som alla andra jobb på svensk arbetsmarknad. Så Sven-Erik Österberg
              kan vara lugn i den delen.
            </seg>
          </u>
          <note n="f9daf1b1">
            Överläggningen var härmed avslutad.
          </note>
          <note n="7040c9fc">
            10 § Svar på interpellation 2008/09:249 om varsel på Karolinska
            sjukhuset
          </note>
          <note type="speaker" n="8265fa6a">
            Anf. 77 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-24" n="fa6cf654">
            <seg n="382e6f10">
              Fru talman! Bosse Ringholm har frågat mig vilka åtgärder jag
              tänker vidta för att underlätta för varslade inom offentlig sektor,
              till exempel på Karolinska sjukhuset, att få nya jobb och möjlighet
              att under den eventuella arbetslöshetstiden få en kompletterande
              utbildning.
            </seg>
            <seg n="1500f6e8">
              Jag vill inleda med att konstatera att de reformer som presenterades
              i budgetpropositionen för 2009 syftar till att möta den ekonomiska
              försvagningen. I propositionen föreslogs bland annat en förstärkt
              politik för arbete och företagande, viktiga framtidsinvesteringar
              i forskning och infrastruktur samt fortsatta välfärdssatsningar.
            </seg>
            <seg n="2fa3e174">
              Regeringen anser dock att den allvarliga situationen på arbetsmarknaden
              motiverar ett förstärkt stöd till arbetssökande. Regeringen har
              därför nyligen presenterat ett omfattande arbetsmarknadspolitiskt
              paket.
            </seg>
            <seg n="abe125bf">
              Paketet innehåller bland annat en utökning av antalet platser
              i arbetspraktik och införandet av en ny insats, praktisk kompetensutveckling,
              som riktar sig till personer med arbetslivserfarenhet. Arbetsförmedlingen
              har också fått i uppdrag att förstärka matchningsverksamheten
              och ge ett tidigt och individanpassat stöd för att kunna hjälpa
              arbetssökande tillbaka till arbete. Uppdraget att förstärka matchningsverksamheten
              gavs till Arbetsförmedlingen i december förra året, och myndigheten
              arbetar för fullt med att genomföra denna förstärkning.
            </seg>
            <seg n="81b1d6b2">
              Bosse Ringholm frågar vilka åtgärder jag tänker vidta för att
              personer ska få möjlighet till kompletterande utbildning. I paketet
              föreslår regeringen ytterligare en satsning på fler platser inom
              yrkeshögskolan och kommunal gymnasial vuxenutbildning med yrkesinriktning,
              så kallad yrkesvux, samt att arbetslösa ska kunna få studiemedel
              med den högre bidragsnivån vid studier inom kommunal gymnasial
              vuxenutbildning med yrkesinriktning.
            </seg>
            <seg n="5ba8e4cc">
              I syfte att möta en ökad efterfrågan på utbildningsplatser i
              vissa regioner och åstadkomma ett bättre utnyttjande av högskoleplatserna
              föreslår regeringen också en omfördelning av medel inom högskolornas
              anslag för grundutbildning mellan lärosäten.
            </seg>
            <seg n="30e15a62">
              Jag konstaterar att de åtgärder som jag nämnt här kommer att
              ge ett direkt och effektivt stöd till personer som förlorar arbetet.
              Regeringens politik för att få fler i arbete och bekämpa människors
              utanförskap ligger därmed fast.
            </seg>
          </u>
          <note type="speaker" n="665c674c">
            Anf. 78 BOSSE RINGHOLM (s):
          </note>
          <u who="bosse_ringholm_29e546" xml:id="i-56c1169f86937d19-0" n="b5529d70">
            <seg n="2b9d8254">
              Fru talman! När arbetslösheten slår in i Sverige brukar det oftast
              vara industrin som får ta stöten först. Sedan kommer tjänstesektorn,
              och sedan kommer den sektor där politikerna har störst möjlighet
              att påverka, den offentliga sektorn. Nu har exempelvis Karolinska
              sjukhuset i det borgerligt styrda Helsingforss läns landsting
              varslat bortåt 1 000 personer. Andra kommer att följa efter, både
              sjukhus och andra vårdinrättningar.
            </seg>
            <seg n="aad5d777">
              Den första frågan är naturligtvis: Kan regeringen göra någonting?
              Vill regeringen göra någonting?
            </seg>
            <seg n="e30be6cb">
              Jag ber att få tacka för svaret som väl är ett kvitto på att
              regeringen tycker att den har gjort tillräckligt. Mer behöver
              i varje fall inte göras. De som nu kommer att bli arbetslösa på
              Karolinska sjukhuset och andra vårdinrättningar får söka sig andra
              jobb, i Norge eller någon annanstans där det kanske fortfarande
              finns en efterfrågan på vårdjobb.
            </seg>
            <seg n="c9dbbc1f">
              Jag tycker att det är lite ömkligt att regeringen alltid ska
              börja med att förneka problemen, sedan vara passiv, sedan sent
              göra någonting, och det blir alltid för lite det som regeringen
              gör. Karolinska sjukhuset liksom många andra stora sjukvårdsinrättningar
              har ett stort antal mycket kvalificerade medarbetare. De har långa
              utbildningar, högskolekompetens, vårdutbildningar med lång praktik.
            </seg>
            <seg n="09d2cb98">
              Det är inte vilken personal som helst som man kastar ut i arbetslöshet.
              Men regeringen tycker uppenbarligen inte att det behöver göras
              några särskilda insatser utöver det regeringen har gjort förut
              när det gäller den vårdpersonal som på många sjukhus i Sverige
              i Skåne och i det borgerligt styrda Helsingforss läns landsting
              kommer att mötas av varsel och som sedermera ramlar ut i arbetslöshet.
            </seg>
            <seg n="b358449c">
              Det hade varit ganska enkelt för arbetsmarknadsministern att
              säga: Det här är ett allvarligt problem. Vi ska se om vi kan understödja
              Helsingforss läns landsting, andra landsting och andra kommuner
              så att de i sin tur kan behålla personalen så långt det är möjligt.
              Om de inte kan behålla personalen fullt ut kan vi tänka oss vilket
              gjordes under mängder av socialdemokratiska regeringsår ett samarbete
              mellan landsting och kommuner som arbetsgivare och staten, där
              staten säger att den är beredd att betala en del av kostnaderna
              för en utbildning parallellt med att personen får jobba kvar en
              del av sin tid på sjukhuset.
            </seg>
            <seg n="a0b25d1d">
              Därmed får man ett bra partnerskap, ett bra samarbete mellan
              arbetsgivaren i det här fallet landstinget eller kommunen och
              staten. Men det fordrar naturligtvis att man har en arbetsmarknadspolitik
              värd namnet. Sven Otto Littorin har gjort sig känd för att inte
              vilja ha någon arbetsmarknadspolitik. I varje fall rustar han
              ned den arbetsmarknadspolitik som han företräder.
            </seg>
            <seg n="5648a102">
              Det räcker inte, Sven Otto Littorin, att påstå saker och ting.
              Det måste vara sant också. Det är inte sant, som ministern säger
              i sitt svar, att det kommer att bli fler jobb och färre arbetslösa.
              Enligt regeringens egna prognoser kommer det att vara dubbelt
              så många arbetslösa 2010 som när regeringen tog över efter Socialdemokraterna
              2006, och det kommer att vara en lägre sysselsättningsgrad. Personalen
              på Karolinska sjukhuset ska nu räknas in i den arbetslöshetskö
              som regeringen lämnar efter sig 2010.
            </seg>
          </u>
          <note type="speaker" n="6746feed">
            Anf. 79 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-25" n="fa6cf654">
            <seg n="0c077571">
              Fru talman! Jag ska avstå från att kommentera enskilda varsel,
              men jag konstaterar att i rapporten från SKL, Sveriges Kommuner
              och Landsting, som det ibland hänvisas till i debatten pekar man
              på att man fortfarande under 2009 tack vare goda skatteintäkter
              kommer att ha ett positivt netto i Kommun-Sverige. Men jag håller
              helt med Bosse Ringholm i grundanalysen. Det kommer naturligtvis
              att bli besvärliga år även där när skatteintäkter sjunker av olika
              skäl, inte minst därför att den internationella finanskrisen får
              efterverkningar på svensk arbetsmarknad.
            </seg>
            <seg n="ae55c295">
              Det finns all anledning att se över stödet till kommuner och
              landsting. Som jag sade i en tidigare interpellationsdebatt har
              finansministern aviserat att en sådan översyn kommer att ske under
              det ordinarie budgetarbetet, och det kommer säkert att ske vid
              flera tillfällen under det kommande året.
            </seg>
            <seg n="1d3cb28f">
              Förutom det faktum att vi nu har Europas mest expansiva finanspolitik
              med den mest expansiva budgeten, som EU-kommissionen visade strax
              före nyår, har vi i decemberpaketet lagt 23 miljarder på tre år
              som syftar till det som Bosse Ringholm anklagar mig för att inte
              vilja ha, nämligen en mer aktiv arbetsmarknadspolitik. Som man
              bör drar man ned i högkonjunktur och drar upp i lågkonjunktur.
            </seg>
            <seg n="8b444c0b">
              Jag konstaterade i en tidigare interpellationsdebatt att i år,
              2009, innebär det att 60 000 ytterligare personer får tillgång
              till utbildning, olika typer av arbetsmarknadspolitiska åtgärder
              eller andra sysselsättningsåtgärder som syftar till att minska
              effekten av den internationella finanskrisen.
            </seg>
            <seg n="a5a136c4">
              När det gäller den fråga som Bosse Ringholm också lyfter upp,
              möjligheter till utbildning i stället för att man säger upp eller
              drar ned, hade vi ytterligare en interpellationsdebatt på delvis
              samma tema där jag sade ganska tydligt nej till det gamla systemet
              med permitteringslöner som Socialdemokraterna avskaffade den 30
              juni 1995. Det var av flera olika skäl. Det är ett ganska trubbigt
              instrument, det är ett ganska dyrt instrument, och det finns naturligtvis
              inga garantier.
            </seg>
            <seg n="2a49a1b8">
              Men det är också av ett principiellt argument. Framför allt på
              den privata sektorn är det, tycker jag, en dum idé att använda
              medel som är avsedda att gå till arbetslösa för att täcka lönekostnader
              i privata företag.
            </seg>
            <seg n="c6acba38">
              Då kan man naturligtvis säga: Titta på den offentliga sektorn!
              Borde man inte kunna göra någonting där?
            </seg>
            <seg n="182edc83">
              Då skulle jag vilja återkomma till det som vi också hade i en
              interpellationsdebatt här tidigare, möjligheten att utnyttja Europeiska
              socialfondens medel. Det är ändå drygt 12 miljarder under den
              här ramperioden, där hälften är samfinansiering med staten.
            </seg>
            <seg n="d4d98069">
              De finns redo att utnyttja nu. Vi har varit mycket aktiva i kontakterna
              med EU-kommissionen för att säkerställa möjligheten att använda
              det, både i privat och offentlig sektor, under just de förutsättningar
              som Bosse Ringholm efterlyser. Så utöver de 60 000 personerna
              som genom decemberpaketet får möjlighet att få hjälp och det de
              behöver i form av stöd för att ta sig vidare finns det alltså
              resurser redo för den typ av verksamheter som Bosse Ringholm efterlyser.
            </seg>
            <seg n="60188daf">
              Låt mig ta ett exempel. Scania i Södertälje förbereder sig nu
              för att genomföra en typ av program som varvar utbildning och
              anställning. Det kan vara en bra idé. Det är bättre att göra det
              på det sättet än med de statliga permitteringslönesystem som Socialdemokraterna
              så klokt avskaffade 1995.
            </seg>
          </u>
          <note type="speaker" n="37d0acd2">
            Anf. 80 BOSSE RINGHOLM (s):
          </note>
          <u who="bosse_ringholm_29e546" xml:id="i-56c1169f86937d19-1" n="b5529d70">
            <seg n="1714a115">
              Fru talman! Arbetsmarknadsministern kan påstå att Sverige har
              en expansiv ekonomisk politik. Men vad hjälper det om arbetslösheten
              fördubblats under den borgerliga regeringen den här mandatperioden?
              Vad hjälper det om sysselsättningsgraden minskar? De borgerliga
              partierna lovade tvärtom att sysselsättningen skulle öka och arbetslösheten
              minska. Jag håller mig bara till de prognoser som Littorin, Borg
              och andra själva meddelar riksdagen, att vi kommer att få en fördubblad
              arbetslöshet och minskad sysselsättningsgrad under den här perioden.
              Det hjälper inte att skryta om en expansiv ekonomisk politik.
              Den räcker uppenbarligen inte till.
            </seg>
            <seg n="c183cc5e">
              Arbetsmarknadsministern bekräftar precis det jag sade.
            </seg>
            <seg n="ea2af81c">
              Först säger man att det inte finns något problem, och det bekräftar
              arbetsmarknadsministern en gång till. Sedan säger man att om det
              finns något problem ska man nog försöka göra någonting åt det.
              Framför allt är det någon annan som ska göra någonting åt det.
              Europeiska socialfonden ska lösa problemen. När det gäller bilbranschen
              är det tydligen Europeiska investeringsbanken som ska lösa problemen,
              men inte regeringen själv.
            </seg>
            <seg n="543f340f">
              För att hålla mig till ämnet, arbetsmarknadsministern, har jag
              pekat på en bransch. Kommuner och landsting har en verksamhet
              med offentliga tjänster som i mycket stor utsträckning är politiskt
              styrd och där det handlar om politiska beslut om finansiering
              som regeringen faktiskt skulle kunna påverka. Det första regeringen
              skulle kunna säga till sina partivänner i den borgerliga majoriteten
              i Helsingforss läns landsting är: Säg inte upp personal! Varsla
              inte personal! Gör inte sjukvårdspersonal arbetslösa! Men det
              är ett samtal som tydligen inte finns mellan den borgerliga majoriteten
              i Rosenbad och riksdagen och den borgerliga majoriteten i Helsingforss
              läns landsting och på många andra håll. Det är i alla fall ingen
              som har hörsammat något sådant rop från Rosenbad till det borgerligt
              styrda Helsingforss läns landsting om att inte säga upp personal,
              utan villigt varslar man och kommer att säga upp och göra folk
              arbetslösa.
            </seg>
            <seg n="a74a7962">
              Då är min nästa fråga: Skulle man inte kunna tänka sig ett samarbete
              det är ju ändå borgerligt styrt på båda hållen mellan staten och
              landstinget? Staten skulle kunna ta på sig en del av kostnaderna
              så att man i alla fall skulle kunna begränsa antalet personer
              som blir arbetslösa på ett stort sjukhus som Karolinska sjukhuset
              och på massor av andra sjukhus. Karolinska sjukhuset är ju bara
              ett i raden av vårdinstitutioner och sjukhus som nu kommer att
              drabbas.
            </seg>
            <seg n="6734bb45">
              Då börjar arbetsmarknadsministern tala om permitteringslöner.
              Det är inte det jag talar om. Jag talar om ett samarbete så att
              folk ska få möjlighet att vidareutbilda sig under tiden som de
              kan vara kvar i sin gamla anställning, i alla fall delvis, och
              få chans till vidareutbildning. Det hjälper inte om det är 50
              000, 60 000 eller vad det är för siffror som arbetsmarknadsministern
              använder sig av. I det här konkreta fallet finns det inget svar
              på hur man skulle kunna åstadkomma en sådan kombination.
            </seg>
            <seg n="7c8b0e60">
              Det vore bra om arbetsmarknadsministern kunde ha en dialog med
              sina partivänner i Helsingforss läns landsting och säga till dem:
              Jag har att erbjuda er att en del av personalen kan få möjlighet
              att utbilda sig på deltid. På så vis kan vi se till att förhindra
              att arbetslöshetskrisen blir så stor som den annars skulle bli.
            </seg>
            <seg n="a3865033">
              En fördubbling av arbetslösheten under den här perioden är det
              mått som Littorin ska lämna efter sig som sitt arv 2010. Det är
              klart att det är hyggligt av oss i oppositionen att stå här och
              hjälpa till och säga att vi kanske kan begränsa det arv som Littorin
              ska lämna efter sig i form av en hord arbetslösa. Men om vi bjuder
              på det, ta då den utsträckta handen och se till att personalen
              får lite meningsfulla utbildningsuppgifter och att det blir färre
              som blir arbetslösa på våra stora sjukhus.
            </seg>
          </u>
          <note type="speaker" n="2f6b29fc">
            Anf. 81 JAN ERICSON (m):
          </note>
          <u who="jan_ericson_48d259" xml:id="i-1d79cae912940f13-0" n="501f2603" next="i-d3e62fbabd8e4ea1-0">
            <seg n="f092cea3">
              Fru talman! Det är en god sak att kunna sitta på arbetsrummet
              och lyssna på debatten. Då blir man lite sugen på att kasta sig
              in i den också.
            </seg>
            <seg n="be6baba2">
              Det är lite intressant det här med förutsättningarna inför en
              lågkonjunktur.
            </seg>
            <seg n="13efd8d2">
              Arbetslösheten var 4,6 procent i december 2008, 6,5 procent i
              december 2005, 6,5 procent i december 2004. Det kanske är tur
              att vi har en ny regering som fick ned arbetslösheten några procent
              innan lågkonjunkturen slog till.
            </seg>
            <seg n="11cd1b34">
              Men det var egentligen inte det jag skulle prata om, utan jag
              ska prata om Bosse Ringholms värnande om den kommunala ekonomin,
              lite grann kopplat till Jennie Nilssons fråga förut om nedsättningen
              av arbetsgivaravgifterna för ungdomar. Jag har räknat lite på
              vad det skulle ha fått för effekter för våra kommuner hemma i
              Sjuhärad om Socialdemokraterna hade tagit bort reduceringen av
              arbetsgivaravgifterna. För våra sjuhäradskommuner skulle det medföra
              75 miljoner i ökade kostnader. Vad det skulle medföra för Västra
              Götalandsregionen vet jag inte, för det har jag inte räknat på.
              Men 75 miljoner kronor det är RUT som har tagit fram de här siffrorna
              nedbrutet för kommunerna skulle våra kommuner i Sjuhärad drabbas
              av. Som kommunpolitiker kan jag meddela att det inte är några
              småpengar. Då undrar jag: Hur blir det lättare att anställa ungdomar
              i kommunerna, och hur blir det lättare att behålla personal inom
              vård och omsorg om man höjer kostnaderna med 75 miljoner?
            </seg>
          </u>
          <note n="1f13abce">
            Anf. 82 TREDJE VICE TALMANNEN:
          </note>
          <u who="jan_ericson_48d259" xml:id="i-d3e62fbabd8e4ea1-0" n="501f2603" prev="i-1d79cae912940f13-0">
            <seg n="2584fabc">
              Det här handlar om varslen på Karolinska sjukhuset.
            </seg>
          </u>
          <note type="speaker" n="ffe74522">
            Anf. 83 JAN ERICSON (m):
          </note>
          <u who="jan_ericson_48d259" xml:id="i-d367d2df1893aa3a-4" n="501f2603">
            <seg n="51c0fd1b">
              Fru talman! Ja, men den här frågan om kommunerna är oerhört viktig.
              Och nu kommer jag till frågan till ministern. Har man räknat på
              vad nedsättningen av arbetsgivaravgifterna skulle medföra för
              sjukvården i Helsingforss län? Det skulle vara mycket intressant
              att se vad det skulle betyda för sysselsättningen och möjligheten
              att behålla personal på Karolinska sjukhuset.
            </seg>
          </u>
          <note type="speaker" n="835a01a7">
            Anf. 84 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-26" n="fa6cf654">
            <seg n="0fc0df9c">
              Fru talman! Bosse Ringholm ställde i inledningen av sitt inlägg
              den retoriska frågan: Vad hjälper det? Det är faktiskt en väldigt
              bra fråga. Och jag tror att Bosse Ringholm, som har varit finansminister,
              kan känna igen den frågeställningen.
            </seg>
            <seg n="d259fb4e">
              Det är klart att när den internationella finanskrisens efterverkningar
              sköljer in över svensk arbetsmarknad och vi vet båda att halva
              Sveriges ekonomi är exportrelaterad kan man alltid ställa sig
              frågan: Vad hjälper det? Vad hjälper det vi gör? Det är en relevant
              fråga som Bosse Ringholm ställer.
            </seg>
            <seg n="c5752e12">
              Just nu befinner vi oss i ett läge där framför allt våra exportföretag
              konstaterar att det saknas både kunder och krediter. Vi har företag
              som visar ett negativt orderinflöde, det vill säga att avbeställningarna
              överväger nyorderna, och det är naturligtvis väldigt problematiskt.
              I det läget är man glad att det, som vi hörde Jan Ericson påpeka,
              är så många som har kommit in på arbetsmarknaden de senaste åren
              att vi går in i krisen med starka statsfinanser. Vi har också
              det ska jag bjuda Bosse Ringholm och hans företrädare på finansministerposten
              på på olika sätt sanerat statsfinanserna och haft ett budgetramverk
              som jag tror att det är oerhört viktigt att vi håller fast vid.
              Därför blir man lite orolig när man hör Skånes socialdemokrater
              vilja avvika från den goda budgetdisciplin som tidigare socialdemokratiska
              regeringar alltid har stått för.
            </seg>
            <seg n="c79882f5">
              Jag vidhåller fortfarande att när EU-kommissionen pekar på det
              faktum att vi nu har Europas mest expansiva finanspolitik, är
              det möjliggjort av att så många har kommit tillbaka till arbetsmarknaden
              och att vi har starka statsfinanser. Det är naturligtvis på intet
              sätt en lösning på krisen, men det underlättar för att kunna hjälpa
              till.
            </seg>
            <seg n="67ca2a0d">
              32 miljarder har vi där och 8 ½ miljard extra per år i decemberpaketet,
              som just syftar till att hjälpa enskilda personer tillbaka. 50
              00060 000, säger Bosse Ringholm lite med knyck på nacken. Ja,
              det är 60 000 människor som annars skulle ha riskerat att gå arbetslösa
              och sysslolösa men som därigenom får både utbildning och annat.
              Och naturligtvis är det så, för att återkoppla till interpellationen,
              att en del av dem som riskerar jobben på Karolinska och andra
              ställen har möjlighet att få hjälp därigenom.
            </seg>
            <seg n="55a52bfb">
              Samtidigt, och det är här Europeiska socialfonden kommer in,
              har vi säkerställt med Europeiska socialfonden att man kan utnyttja
              dessa medel för att göra precis det som Bosse Ringholm efterlyser,
              utbilda sig under tiden man är anställd eller under tiden man
              är varslad. Då säger Bosse Ringholm att det är någon annan som
              ska fixa det. Det är det inte alls. Vi har bidragit till Europeiska
              socialfonden. Det är dessutom en samfinansiering där svenska staten
              står för hälften och Europeiska socialfonden för den andra hälften.
              Det är mycket pengar. Det är mer än 12 miljarder som under de
              närmaste åren kan utnyttjas för just den här typen av åtgärder.
              Det är bra och riktigt att det är på det sättet. Och har vi varit
              med och bidragit ska vi naturligtvis utnyttja oss av de möjligheterna.
              Om det exakt kommer att kunna komma dem till del som riskerar
              jobben på Karolinska kan jag inte uttala mig om. Men jag konstaterar
              att de som riskerar jobben på Scania har möjlighet att få hjälp
              via Europeiska socialfonden. Scania jobbar aktivt med detta.
            </seg>
            <seg n="d322a619">
              Bosse Ringholm säger att jag förnekar problemet. Det var inte
              riktigt den reaktion jag fick efter uttalandet i samband med Arbetsförmedlingens
              prognos. Det är väl så att det inte lämpar sig att återupprepa
              det i talarstolen, men ni vet säkert vilket uttryck jag menar.
              Det blir tuffa år, och det blir tuffa år för alla som riskerar
              jobben på den svenska arbetsmarknaden.
            </seg>
            <seg n="75dd5858">
              Slutligen Jan Ericsons fråga om vi har räknat på vad nedsättningen
              i arbetsgivaravgifter motsvarar för Helsingforss läns landsting.
              Jag har inte den siffran. Däremot vet jag att det handlar om nära
              100 miljoner för Volvo.
            </seg>
          </u>
          <note type="speaker" n="4372dd36">
            Anf. 85 BOSSE RINGHOLM (s):
          </note>
          <u who="bosse_ringholm_29e546" xml:id="i-56c1169f86937d19-2" n="b5529d70">
            <seg n="4943f0d2">
              Fru talman! Vi socialdemokrater har dessvärre omfattande erfarenhet
              av att ta över efter borgerliga regeringsperioder. Det har inte
              bara varit stora budgetunderskott utan också höga arbetslöshetssiffror.
              1994 var det 1012 procents arbetslöshet efter den borgerliga perioden.
              Det var en svår uppgift att försöka pressa ned dessa 1012 procent
              till 4 procent, vilket vi lyckades med år 2000. Det kanske blir
              en ny socialdemokratisk regerings lott också 2010 att ta över
              de 910 procent som Littorin i sin prognos kommer att lämna efter
              sig 2010.
            </seg>
            <seg n="ed7f4146">
              Jag har svårt att förstå Littorins råd till kommuner och landsting
              att de ska gå till Europeiska socialfonden när han samtidigt säger
              att de måste vara med och finansiera. Men problemet för kommuner
              och landsting är just att de inte har finansiering. Det är därför
              de borde få ett handtag från staten för en medfinansiering. Hade
              de haft pengar hade de inte behövt varsla personal i den omfattning
              som nu kommer att ske.
            </seg>
            <seg n="10acef82">
              Den första varselvågen var i industrin. Den andra var i den privata
              tjänstesektorn. Nu börjar den tredje synas ordentligt i den offentliga
              tjänstesektorn.
            </seg>
            <seg n="b477633b">
              En majoritet av landets kommuner är borgerligt styrda. Det är
              alltså Sven Otto Littorins partivänner som tvingas varsla, säga
              upp, avskeda och göra folk arbetslösa, och de får inget handtag
              från regeringen. Det är märkligt.
            </seg>
            <seg n="b2622f8a">
              Jag har fortfarande svårt att förstå varför regeringen känner
              sig så nöjd och varför strategin är att förneka och vara passiv.
              Tvingas man göra något gör man så lite som möjligt så sent som
              möjligt. Det kan bara leda till en sak. Regeringens prognos kommer
              att förverkligas 2010; det är jag säker på. Arbetslösheten kommer
              att vara dubbelt så hög och sysselsättningsgraden lägre. Då får
              vi socialdemokrater börja om som vanligt.
            </seg>
          </u>
          <note type="speaker" n="6b7a42fb">
            Anf. 86 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-27" n="fa6cf654">
            <seg n="eb2ce2dc">
              Fru talman! När det gäller ESF-rådet och handtag från staten
              är halva handtaget där. Det är en samfinansiering mellan staten
              och Europeiska socialfonden som utgör programmen. Där har vi redan
              handtaget. Det är på 6 miljarder under de år som kommer. Det är
              vikt i statsbudgeten. Det vet Bosse Ringholm, så det där blir
              bara larvigt.
            </seg>
            <seg n="694653fa">
              Historieskrivning är intressant. Jag jobbade på Finansdepartementet
              i början av 90-talet och såg vad ni lämnade efter er i form av
              bankkris. Går man tillbaka och tittar på finansplanerna 1990 och
              1991 och Allan Larssons vändpunkt med mera var det ett fullständigt
              moras som redde till en skulddeflation som vi aldrig har sett
              maken till i Sverige. Det var vi tvungna att ta över efter er.
              Shame and blame kan vi ägna oss åt länge. Det tänker jag dock
              inte göra, utan nu handlar det om framtiden.
            </seg>
            <seg n="95692534">
              Förneka och vara passiv, säger Bosse Ringholm. Det där går ingen
              på. Det har visat sig i opinionsrörelserna det senaste halvåret.
              Vi har den mest expansiva finanspolitiken i hela Europa. Vi har
              förstärkt den med aktiva arbetsmarknadspolitiska åtgärder som
              omfattar 60 000 personer i år. Vi jobbar intensivt för att mildra
              kriserna och effekterna av den varselvåg som sköljer över oss
              efter den internationella finanskrisens härjningar. Men vi kan
              inte trolla fram kunder och krediter till företagen. Vi kan verka
              för att vi har ett banksystem som fungerar och att vi gör allt
              vi kan för att med statliga medel och tillsammans med olika aktörer
              på arbetsmarknaden underlätta för den enskilde att komma vidare.
            </seg>
            <seg n="12fcfc40">
              Jag är övertygad om att grunden för interpellationen, det vill
              säga hur staten hanterar sina relationer med kommunerna, kommer
              att vara föremål för många diskussioner också framöver.
            </seg>
          </u>
          <note n="f9daf1b1">
            Överläggningen var härmed avslutad.
          </note>
          <note n="bc516bca">
            11 § Svar på interpellation 2008/09:232 om nytillträdande akademikers
            arbetsmarknad
          </note>
          <note type="speaker" n="d42d62fd">
            Anf. 87 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-28" n="fa6cf654">
            <seg n="6537917e">
              Fru talman! Luciano Astudillo har frågat mig vad jag avser att
              göra för att tillgodose framför allt unga och nyanlända akademikers
              behov av stöd från Arbetsförmedlingen.
            </seg>
            <seg n="d669e6dd">
              Låt mig först av allt säga att hur Arbetsförmedlingen väljer
              att organisera och specialisera sina kontor är något som Arbetsförmedlingen
              ansvarar för. Det är inte en uppgift för mig som minister.
            </seg>
            <seg n="6b88bd6a">
              Även om arbetsmarknadsutsikterna för närvarande är dyster läsning
              och enligt olika prognoser kommer att förbli så ett bra tag framöver
              kan jag tycka att Luciano Astudillos bild av unga akademikers
              framtid är väl negativ. Vi måste komma ihåg att utbildning alltid
              lönar sig, oavsett konjunkturläge. En högutbildad person står
              sig bättre i den ökade konkurrensen på arbetsmarknaden än en lågutbildad.
              Detta gäller både inrikes och utrikes födda.
            </seg>
            <seg n="a3086f8d">
              Regeringen har vidtagit flera åtgärder för att sänka kostnaden
              för att anställa unga, oavsett den unges utbildningsnivå. Målsättningen
              är att det ska bli lättare för yngre att komma in på arbetsmarknaden
              och få arbetslivserfarenhet, vilket också minskar risken för långvarig
              arbetslöshet senare i livet. Nedsättningen av socialavgifterna
              för arbetsgivare som anställer personer i åldern 1824 år, som
              infördes 2007, har från och med den 1 januari 2009 gjorts kraftfullare.
              Det innebär att vi nu halverat socialavgifterna för ungdomar.
              Dessutom utvidgades åldersgränsen för nedsättningen till att omfatta
              alla som vid årets ingång inte fyllt 26 år, vilket torde innebära
              att fler med akademisk utbildning omfattas.
            </seg>
            <seg n="3e53fc5a">
              Regeringen har nyligen presenterat ett omfattande arbetsmarknadspolitiskt
              paket. Åtgärderna innebär ökade möjligheter för unga arbetslösa
              akademiker och andra som blivit arbetslösa att via Arbetsförmedlingen
              ta del av en förstärkt matchningsverksamhet med personliga coacher
              för arbetslösa, praktisk kompetensutveckling eller en tids arbetspraktik.
            </seg>
            <seg n="48eb80ce">
              I en tidigare debatt med Luciano Astudillo här i kammaren om
              nyanlända invandrare med akademisk utbildning och deras behov
              framhöll jag att insatser för att bättre ta till vara yrkeserfarenheter
              som förvärvats utomlands är en prioriterad fråga för regeringen.
              Validering av utbildning och yrkeserfarenhet och kompletteringsutbildningar
              är viktiga verktyg för att underlätta inträde på den svenska arbetsmarknaden.
              Regeringen överlämnade i september 2008 skrivelsen Egenmakt mot
              utanförskap regeringens strategi för integration till riksdagen.
              Flera av förslagen som presenteras i skrivelsen syftar till just
              ett bättre tillvaratagande av utrikes förvärvad yrkeskompetens.
            </seg>
            <seg n="f0496ca3">
              Regeringen har också, redan innan skrivelsen presenterades, tagit
              flera initiativ för att förbättra möjligheterna för personer med
              utländska examina att skaffa sig kompletteringsutbildning. År
              2008 avsattes nästan 50 miljoner kronor för anordnande av kompletteringsutbildningar
              inom högskolan för jurister, lärare och personer med hälso- och
              sjukvårdsutbildning från tredjeland. Sammanlagt ca 100 miljoner
              kronor avsätts för sådana insatser under 2009.
            </seg>
            <seg n="70127555">
              Några ytterligare initiativ än de jag redogjort för är för närvarande
              inte aktuella för att underlätta för akademiker att få ett arbete.
            </seg>
          </u>
          <note type="speaker" n="eb9ec24e">
            Anf. 88 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-3f1a1f544adcbc1a-1" n="8296b516">
            <seg n="f6372e73">
              Fru talman! Jag vill börja med att tacka Sven Otto Littorin för
              svaret. Jag tvingas konstatera att Moderaternas jobbpolitik nått
              vägs ände. Den gav inte så många riktiga jobb i brinnande högkonjunktur.
              Det riktigt allvarliga är dock att när vi nu går in i en lågkonjunktur
              riskerar samma politik att leda till förödelse på svensk arbetsmarknad.
              Vilka effekterna blir vet vi inte riktigt. Det vi vet är att Riksrevisionen
              kritiserat den borgerliga moderatledda regeringens kreativa sätt
              att redovisa utanförskapsminskningen. Vi vet också att sysselsättningsökningen
              under denna högkonjunktur inte var mycket större än förra gången
              vi hade högkonjunktur. Det är fakta.
            </seg>
            <seg n="f01436aa">
              Redan nu ökar arbetslösheten dramatiskt. Det ser vi. Det gäller
              även grupper som traditionellt sett brukar ha det bättre förspänt
              på arbetsmarknaden. I december var så mycket som 30 procent fler
              akademiker som vände sig till Arbetsförmedlingen jämfört med samma
              tid ett år tidigare. Nu i januari, när fler väntas ta examen,
              riskerar arbetslösheten för denna grupp att öka ytterligare.
            </seg>
            <seg n="526db414">
              Littorin har rätt på en punkt. Det brukar löna sig i längden
              för oss som skaffat en akademisk examen, som investerat tid, lånat
              pengar och jobbat hårt för att klara en utbildning. Risken för
              arbetslöshet är mindre. Chansen att komma tillbaka är ofta bättre.
            </seg>
            <seg n="3d95146f">
              Mot den bakgrunden är det häpnadsväckande att regeringen har
              valt att slå av på takten när det gäller utbyggnaden av högskolor.
              Man har uppenbarligen konstaterat att investering i kunskap är
              viktigt men inte tillräckligt viktigt för att ge kommande generationer
              denna typ av utbildning. Det är inte så man vill möta framtiden.
            </seg>
            <seg n="f532c118">
              Akademisk examen är bra, men det är ingen tröst för de akademiker
              som är arbetslösa eller riskerar arbetslöshet i dag.
            </seg>
            <seg n="01b8404b">
              Littorins förslag och svar här i dag är den fortsatta skattesänkningen
              för företag som har ungdomar anställda och förbättrad jobbcoachning.
              Det är bra med förbättrad jobbcoachning. Det är en insats som
              säkerligen behövs.
            </seg>
            <seg n="a5e645bd">
              Jag hade dock hoppats på lite självkritik och självrannsakan.
              Littorin kan inte gömma sig bakom Arbetsförmedlingen och säga
              att organisationen är deras ansvar. Kraftigt neddragna resurser
              i två år påverkar hur man organiserar verksamheten.
            </seg>
            <seg n="cc21b1d4">
              Det är en av orsakerna till att till exempel den internationella
              akademikerförmedlingen i Helsingfors tvingades dra ned. De olika
              branschförmedlingarna har också dragit ned. Man tvingas se om
              sitt hus och organisera sig på ett annat sätt. Det är väl inte
              finanskrisens fel att Arbetsförmedlingen fått minskade resurser?
            </seg>
            <seg n="d5377468">
              För det andra skulle Littorin också kunna ta ansvar för den försvagade
              arbetslinjen som han står för när det gäller a-kassan och studerandevillkoret,
              vilket gör att fler studenter än någonsin nu möter framtiden och
              krisen med mindre och sämre trygghet. Det är väl inte heller finanskrisens
              fel att studerandevillkoret plockas bort ur a-kassan?
            </seg>
            <seg n="6106b558">
              För det tredje skulle Littorin kunna backa när det gäller de
              kränkande regler som innebär att en nyutexaminerad student måste
              söka jobb i hela landet från första dagen, också jobb som kräver
              en lägre utbildningsnivå än den som man har. Det är inte bara
              ett slöseri för samhället i stort utan också oerhört cyniskt mot
              dem som har skaffat sig en utbildning. Ta lite ansvar!
            </seg>
          </u>
          <note type="speaker" n="2dc01173">
            Anf. 89 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-29" n="fa6cf654">
            <seg n="eb70f705">
              Fru talman! Det var många saker på samma gång. Jag ska försöka
              återkomma till frågan i interpellationen, men jag ska ändå svara
              på en del av dessa utvikningar.
            </seg>
            <seg n="b6727451">
              Den forsknings- och utbildningsproposition som lades fram här
              för inte så länge sedan i höstas innebär den största ökningen
              när det gäller investeringar i forskning och utbildning som vi
              har kunnat se under väldigt lång tid. Samtidigt finns det 10 000
              lediga högskoleplatser som nu utnyttjas just för att man ska kunna
              prioritera de orter där behoven är som störst, bland annat Västra
              Götaland, just för att kunna erbjuda dem som behöver och vill
              ha en vidareutbildning på högskolenivå den möjligheten. Det var
              kanske den första dimensionen.
            </seg>
            <seg n="d40bfc29">
              Den andra frågeställningen handlade om det avskaffade studerandevillkoret.
              Det kan inte vara så att man ska gå en lång, dyr och intensiv
              utbildning för att hamna i en arbetslöshetsförsäkring, för att
              hamna i a-kassan. Det måste vara helt orimligt. Målet måste naturligtvis
              vara att man ska hamna i ett arbete, att få ett arbete, att kunna
              ta ett arbete och att kunna jobba. I grunden handlar det om att
              ha en arbetslöshetsförsäkring som försäkrar det som den är tänkt
              att försäkra, nämligen ett förlorat arbete, inte det faktum att
              man inte har en inkomst i största allmänhet. Det är ändå en viss
              skillnad. Vi återupprättar arbetslinjen i arbetslöshetsförsäkringen.
              Det är naturligtvis ett viktigt arbete.
            </seg>
            <seg n="ed167d66">
              Detta gäller också Luciano Astudillos tredje frågeställning som
              handlar om att det är kränkande att söka jobb i hela landet. Där
              har vi ett typexempel på att Socialdemokraterna verkligen har
              lämnat arbetslinjen. Det är kränkande att söka jobb i hela landet.
              Den bedömningen kan jag faktiskt inte alls förstå eller dela.
              Vi har samma regler som Socialdemokraterna införde och hade för
              sju åtta år sedan. Hundradagarsregeln infördes för ett antal år
              sedan. Den fanns inte tidigare. Det är väl inte så konstigt att
              hela arbetslöshetsförsäkringen går ut på att det ställs krav på
              att man söker ett arbete och att det också ställs krav på att
              man får vara beredd att ta det arbete som erbjuds för att erhålla
              försäkringen.
            </seg>
            <seg n="2aec707e">
              Sedan finns det, återigen, samma skyddsregler som fanns 2005
              och samma skyddsregler som fanns 2001 under den förra lågkonjunkturen
              och som innebär att om man har sociala skäl, familjeskäl eller
              annat, ska en bedömning naturligtvis göras. Det finns också en
              tolvtimmarsregel och en del andra skyddsregler.
            </seg>
            <seg n="bce92263">
              Men bedömningen att det är kränkande att söka jobb eller att
              faktiskt ta de jobb som finns kan jag inte alls dela. Det är en
              bra idé att ta ett arbete. Även om det är på en lägre nivå än
              den utbildning som man har är det en god idé eftersom det är bättre
              att ha ett jobb och sedan röra sig vidare än att vara arbetslös.
              Men den uppfattningen delar uppenbarligen inte Luciano Astudillo.
            </seg>
            <seg n="28809dad">
              Jag ska gå tillbaka till frågeställningen i interpellationen:
              Vad avser ministern att göra för att tillgodose framför allt unga
              och nyanlända akademikers behov av stöd i Arbetsförmedlingen?
              Jag delar Luciano Astudillos grundläggande oro. Jag konstaterar
              att sysselsättningsgraden för inrikes födda akademiker är drygt
              10 procentenheter högre än för utrikes födda. Det kan vi ha många
              diskussioner om, och det är en oerhört viktig frågeställning eftersom
              det är ett slöseri att inte fler utrikes födda akademiker finns
              på svensk arbetsmarknad.
            </seg>
            <seg n="164c76ce">
              Samtidigt konstaterar jag i och för sig att arbetslösheten totalt
              sett i akademikernas arbetslöshetskassa låg på 1,3 procent i december
              2008, och det var samma nivå som i december 2007. Icke desto mindre
              är det ett slöseri.
            </seg>
            <seg n="7794a225">
              Vad gör vi då? I allmänhet handlar det om förstärkt stöd i form
              av personliga coacher. Luciano Astudillo delar bedömningen att
              det är en bra idé. 1,1 miljard avsatte vi i regleringsbrevet för
              2009 som beslutades den 18 december förra året. Vi har höjt Arbetsförmedlingens
              förvaltningsanslag med 300 miljoner kronor i år. Vi har nya regler
              för praktisk kompetensutveckling från den 15 januari i år. Där
              har regeringen i regleringsbrevet den 18 december förra året avsatt
              2 347 000 000 kronor för arbetspraktik och praktisk kompetensutveckling.
              Det är en del av svaret på frågan. Jag återkommer i nästa inlägg.
            </seg>
          </u>
          <note type="speaker" n="3cfa4936">
            Anf. 90 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-3f1a1f544adcbc1a-2" n="8296b516">
            <seg n="4bc9806e">
              Fru talman! Det gick så snabbt att jag inte riktigt hann med.
              Littorin försökte rabbla så mycket som möjligt.
            </seg>
            <seg n="d1d09983">
              Jag konstaterar att han inte tar ansvar för den neddragning som
              man gjorde av Arbetsförmedlingen under de två första åren som
              gör att Arbetsförmedlingen nu står mycket sämre rustad att möta
              den jobbkris som vi går in i. Det har inneburit att man har fått
              se över organisationen och förändra den. Det drabbar för övrigt
              inte bara akademiker utan också de personer som står längst bort
              från arbetsmarknaden. Nu sker en viss förstärkning av jobbcoachning.
              Men det kommer inte Arbetsförmedlingen till del det vet Littorin
              utan det ska upphandlas av Arbetsförmedlingen. Det går rakt igenom
              Arbetsförmedlingen vidare till upphandling av olika servicetjänster.
              Det kan vara bra och välkommet. Ökad jobbcoachning är viktig.
              Men Arbetsförmedlingen behöver också rejält med stöd för att möta
              även akademiker.
            </seg>
            <seg n="90deaab2">
              När det gäller synen på kränkning är det så här jag ser det.
              Det är klart att om en person har investerat i tre fyra år på
              högskola, tagit lån, levt magert, ansträngt sig mycket och riskerar
              att möta den jobbkris som vi nu ser är det oerhört allvarligt
              att vi har en arbetsmarknadsminister som tycker att vi ska skicka
              i väg dem för att ta första bästa jobb. Det är allvarligt eftersom
              det inte är bra för vårt land. Det är ett slöseri att vi inte
              tar vara på de människor som faktiskt skaffar sig en utbildning,
              investerar i sig själva, tar lån och så vidare. Det i sig är en
              kränkning och inte bara ett slöseri för landet.
            </seg>
            <seg n="37b23432">
              Jag tror att till exempel en hundradagarsregel ibland gör det
              möjligt för rätt person att få rätt utbildning. Det är bra för
              den enskilde men också för samhället i stort.
            </seg>
            <seg n="12a0d0ae">
              Avskaffandet av studerandevillkoret innebär inte att folk får
              fler jobb i jobbkrisen, utan nu tvingas studenterna vända sig
              till det sociala och inte till a-kassan. Det innebär att den enskilde
              drabbas med försämrad ekonomi. Men också kommuner och landsting
              får dra lasset av den misslyckade borgerliga jobbpolitiken. Så
              är det. Också välfärden, skolan och äldreomsorgen drabbas indirekt
              av denna försvagade arbetslinje som Littorin företräder. Man har
              försvagat Arbetsförmedlingen, man har försvagat a-kassan när det
              gäller arbetslinjen. Nu har vi en svagare a-kassa. Dessutom har
              man infört krav. Vi står bakom att det ställs krav. Men det ska
              vara krav utan kränkningar.
            </seg>
            <seg n="5058a44f">
              Det förvånar mig fortfarande att Littorin oavsett vad det är
              för debatt hänvisar till den generella sänkningen av de sociala
              avgifterna för ungdomar. I någon debatt sade han att den ska rädda
              fordonsindustrin. I en annan debatt sade han att den ska rädda
              landets kommuner och landsting och deras budgetar. Och i den här
              debatten säger han att den kommer att vara till gagn för de nyutexaminerade
              akademiker som nu möter ett land i kris och där det är svårt att
              få jobb. Vi har en annan politik på detta område, och jag kommer
              att redogöra för den i nästa inlägg. Men jag hoppas att Littorin,
              som oftast brukar ställa krav på att få frågor om sin tjänsteutövning,
              också hinner svara på de frågor som han faktiskt får här. Det
              vore klädsamt.
            </seg>
          </u>
          <note type="speaker" n="f5f9fe79">
            Anf. 91 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-30" n="fa6cf654">
            <seg n="2166746d">
              Fru talman! Jag håller inte med Luciano Astudillo. Arbetsförmedlingen
              är betydligt bättre rustad i dag än tidigare. När vi tog över
              var det 21 myndigheter runt om i landet med ett fyrtiotal olika
              delmål, och man läste instruktioner, regleringsbrev och annat.
              Det är klart att denna otydlighet i verksstruktur och ledning
              inte var till gagn för de arbetslösa, utan precis tvärtom ledde
              det till en suboptimal myndighetsstruktur som på något sätt blev,
              om jag får uttrycka det så, lite grann av den offentliga sektorns
              parkeringsplats när det gäller alla möjliga saker, det vill säga
              att så fort en reform, en åtgärd eller en politik var misslyckad
              någon annanstans skrev man in i Ams regleringsbrev att de skulle
              ta hand om det. Det blev en väldigt otydlig organisation.
            </seg>
            <seg n="28f8aeef">
              Nu är det en myndighet med ett mål, och det är att ägna sig åt
              kärnuppgiften: att förmedla arbeten och att se till att vi vänder
              upp och ned på organisationen på så sätt att det är den enskilde
              arbetsförmedlarens uppgift och arbete som står i centrum.
            </seg>
            <seg n="a51ab41d">
              Därtill har vi tillskjutit resurser. I år är det 3 ½ miljard
              extra till Arbetsförmedlingen i höjt förvaltningsanslag till arbetspraktik,
              praktisk kompetensutveckling och ja personliga coacher. En del
              av det det rör sig om 1,1 miljard till personliga coacher upphandlas
              från kompletterande aktörer. Detta är någonting som välkomnas
              av Arbetsförmedlingen när man är ute på besök runt om i landet.
              Man vill hitta former för att samarbeta med andra runt omkring.
              Detta motsvarar 60 000 åtgärdsplatser under år 2009.
            </seg>
            <seg n="2c43a58c">
              Jag vill nog vända mig mot bilden här av en nedrustad och hemsk
              Arbetsförmedling och tycker att arbetsförmedlarna gör ett väldigt
              bra arbete. Deras insatser kommer att vara efterfrågade och väldigt
              uppskattade under det år vi nu går till mötes.
            </seg>
            <seg n="a9e07e8e">
              Luciano Astudillos tal om kränkning kan vi vid tillfälle ta upp.
              Jag tycker att det är ett väldigt stort resursslöseri att människor
              som borde ha ett arbete att gå till går arbetslösa. Därför har
              jag svårt att se att det är kränkande att erbjuda människor arbete
              för att de ska kunna uppbära arbetslöshetsförsäkring och att man,
              precis som förr i världen, gör det från första dagen.
            </seg>
            <seg n="5a6054eb">
              Talet om att det är en kränkning att man ska anvisas arbete när
              man går på a-kassa förstår jag inte. Jag förstår inte riktigt
              hur Luciano Astudillo kan se det som en del i Socialdemokraternas
              jobbpolitik.
            </seg>
            <seg n="d9ceaaa5">
              Slutsatsen, för att gå tillbaka till frågan vad ministern avser
              att göra för att tillgodose framför allt unga och nyanlända akademikers
              behov av stöd vid Arbetsförmedlingen handlar självklart i grunden
              om ett ordentligt stöd för Arbetsförmedlingen så att man kan genomföra
              sina viktiga och stora uppgifter och uppdrag under de kommande
              åren. Dels handlar det om organisation, det vill säga att man
              har en myndighetsstruktur som är bättre lämpad när det gäller
              att genomföra sina uppgifter. Dels handlar det naturligtvis om
              att ha, om jag får uttrycka mig så, en verktygslåda för att kunna
              genomföra det som är målbilden.
            </seg>
            <seg n="910b99c0">
              Syftet med 3 ½ miljard extra i år, som sagt, i höjt förvaltningsanslag
              till arbetspraktik, praktisk kompetensutveckling och upphandling
              av personliga coacher som behövs är att hjälpa den enskilde. Huruvida
              detta leder till att den internationella akademikerförmedlingen
              återuppstår i någon form har jag i dag ingen kännedom om. Men
              jag utgår naturligtvis från att Arbetsförmedlingen organiserar
              så att man har möjlighet att på bästa sätt möta olika typer av
              målgrupper för att nå det resultat som man vill nå.
            </seg>
          </u>
          <note type="speaker" n="c1e62c7e">
            Anf. 92 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-3f1a1f544adcbc1a-3" n="8296b516">
            <seg n="78d42863">
              Fru talman! Littorin lämnar här ett tydligt besked: Arbetsförmedlingen
              står väl rustad för att möta jobbkrisen. Det de gjort hitintills
              kommer att räcka och är bra.
            </seg>
            <seg n="9843661c">
              Det är det första beskedet vi får här i dag, och det tar vi med
              oss. Också jag tycker att Arbetsförmedlingen har gjort ett fantastiskt
              jobb trots all den oreda som Littorin skapat i organisationen.
            </seg>
            <seg n="0dda693e">
              Också när det gäller a-kassan och socialbidraget är Littorins
              besked i dag att det är bättre att nyutexaminerade studenter får
              vända sig till socialen när de inte får jobb än att ha den lägsta
              a-kassan, för Littorin är stolt över att ha avvecklat studerandevillkoret,
              som ju innebar att studenter fortare blev klara. Det var ett sätt
              att stärka arbetslinjen, vilket Littorin uppenbarligen inte begriper.
              Han är stolt över att de här människorna nu i stället tvingas
              vända sig till socialbyrån.
            </seg>
            <seg n="6a9ab357">
              Ett besked till får vi av Littorin: Det är helt okej. Ta risken
              och skaffa dig en utbildning och investera i både lån och lön!
              Det är helt okej. Om Sven Otto Littorin får bestämma ska du ta
              första bästa jobb, oavsett utbildning och var som helst i landet.
            </seg>
            <seg n="5d509ee8">
              Snacka om att investera i dåtid! Det är ju så Littorin vill locka
              fler i vårt land att utbilda sig.
            </seg>
            <seg n="d5a15d5b">
              Nej, vi socialdemokrater har en annan politik. Vi vill investera
              i kunskap. Därför har vi högre ambitioner när det gäller högskola
              och forskning; det vet Littorin. Vi vill reformera Arbetsförmedlingen
              så att den också kan möta akademiker utifrån deras specifika behov.
              Vi vill även stärka inkomstförsäkringen som ett led i att stärka
              arbetslinjen.
            </seg>
            <seg n="786f73cc">
              Det ska finnas krav för alla det är viktigt och rimligt men då
              krav som är sådana att hänsyn också tas till bakgrund och erfarenheter.
              Mot detta står en fantasilös moderatledd regering som är ganska
              stolt över de missgrepp som vi sett under dess två första regeringsår.
            </seg>
          </u>
          <note type="speaker" n="08286d6f">
            Anf. 93 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-31" n="fa6cf654">
            <seg n="2f7acb4e">
              Fru talman! Det som Luciano Astudillo kallar för missgrepp har
              lett till en arbetslöshetsnivå som är betydligt lägre än arbetslöshetsnivån
              när vi tog över och som är betydligt lägre än tidigare.
            </seg>
            <seg n="389ef9ef">
              När det gäller studerandevillkoret är det min grunduppfattning
              att arbetslöshetsförsäkringens roll som omställningsförsäkring
              måste hävdas, det vill säga att arbetslöshetsförsäkringen ska
              försäkra arbetslöshet alltså bortfall av inkomst på grund av förlorat
              arbete. Arbetslöshetsförsäkringen ska inte försäkra missväxt eller
              vad vi nu ska kalla det för i största allmänhet.
            </seg>
            <seg n="495a838f">
              Dessutom är naturligtvis där tycker jag att Luciano Astudillo
              har helt rätt valideringen en oerhört viktig fråga när det gäller
              att se till att vi har möjlighet att värdera den typ av utbildningar
              som en del arbetsgivare har svårt att ta till sig. Att se till
              att vi får en väl fungerande organisation kring detta tror jag
              är oerhört viktigt. Jag hoppas att vi får möjlighet att återkomma
              till den debatten, för den är oerhört viktig.
            </seg>
            <seg n="d33da662">
              Slutsatsen blir naturligtvis följande: När vi står här och frågan
              återigen är om vi avser att göra något för de utrikes födda akademikerna
              är svaret ja, i den meningen att vi tillför det är ju vad frågan
              i interpellationen handlar om kraftfulla resurser och att vi gör
              det möjligt för Arbetsförmedlingen att göra precis det som den
              kan göra och ska göra i sämre tider.
            </seg>
          </u>
          <note n="f9daf1b1">
            Överläggningen var härmed avslutad.
          </note>
          <note n="5d637339">
            12 § Svar på interpellation 2008/09:236 om utanförskapet i miljonprogramsområdena
          </note>
          <note type="speaker" n="73fd6c8a">
            Anf. 94 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-32" n="fa6cf654">
            <seg n="90c07c70">
              Fru talman! Luciano Astudillo har frågat mig vilka initiativ
              jag avser att vidta med anledning av krisen för att bryta den
              negativa jobbutveckling vi ser i landets miljonprogramsområden.
              Han har vidare frågat mig vilka initiativ jag avser att vidta
              för att instegsjobben ska komma i fråga för fler människor.
            </seg>
            <seg n="b4d3f32b">
              Jag vill först kommentera Luciano Astudillos uppgift om ökningen
              av arbetslösheten för utrikes födda. Uppgiften förefaller gälla
              antalet utrikes födda inskrivna vid Arbetsförmedlingen. Det antalet
              ökade med 16 procent mellan december 2007 och december 2008 en
              procentuell ökning som är hög men ändå på samma nivå som för samtliga
              inskrivna.
            </seg>
            <seg n="c05ae587">
              De uppgifter som SCB förra veckan presenterade från senaste arbetskraftsundersökningen
              bjöd på spännande läsning. De visar att utrikes föddas sysselsättning
              såväl antals- som andelsmässigt, till skillnad från svenskföddas,
              ökade mellan fjärde kvartalet 2007 och samma period 2008. De utrikes
              födda männen står för den största ökningen antalsmässigt. De utrikes
              föddas sysselsättning ökade med 29 000 personer medan de svenskföddas
              minskade med 23 000 personer.
            </seg>
            <seg n="748d9698">
              För att dämpa effekterna av nedgången i ekonomin har regeringen
              presenterat ett omfattande arbetsmarknadspolitiskt paket. Jag
              fördjupar mig inte nu i paketets olika delar eftersom jag kommenterat
              dessa i andra interpellationssvar i dag. Jag nöjer mig här med
              att säga att de alla syftar till att underlätta för personer med
              svag ställning på arbetsmarknaden att få ett arbete.
            </seg>
            <seg n="f96acf46">
              Beträffande instegsjobben är jag fullt ense med Luciano Astudillo
              om att fler nyanlända bör få möjlighet till sådana anställningar.
              I den interpellationsdebatt om instegsjobben som Luciano Astudillo
              och jag hade i augusti 2008 kommenterade jag de förändringar i
              regelverket för instegsjobben som trädde i kraft den 1 juni 2008.
              Förändringarna infördes just för att ge fler nyanlända invandrare
              tillgång till instegsjobb.
            </seg>
            <seg n="c75763c6">
              Vi har sedan den förra debatten kunnat konstatera att instegsjobben
              under hösten ökat markant. De ändrade reglerna har alltså haft
              avsedd effekt.
            </seg>
            <seg n="e039bbc0">
              Jag skulle också vilja påminna om att det finns fler vägar till
              arbetsmarknaden än via instegsjobben. Nystartsjobben har fungerat
              väl för utrikes födda, som utgjort nästan en tredjedel av alla
              som haft nystartsjobb. De nyanlända har uppgått till 7 procent.
              För nyanlända invandrare kan ersättning vid nystartsjobb lämnas
              till arbetsgivaren som längst i tre år. Regeringen fördubblar
              nu kompensationen till arbetsgivaren vid nystartsjobb.
            </seg>
            <seg n="84fffe0b">
              Även det arbete som bedrivs inom ramen för det urbana utvecklingsarbetet
              är viktigt. 21 kommuner har år 2008 fått erbjudande om att teckna
              lokala utvecklingsavtal med staten för perioden 20082010 för ett
              gemensamt utvecklingsarbete i sammanlagt 38 stadsdelar med utbrett
              utanförskap. 18 kommuner har hittills tecknat avtal. Arbetsförmedlingen
              fick i maj 2008 i uppdrag från regeringen att ingå i de lokala
              partnerskap som ska bildas i kommuner med lokala utvecklingsavtal
              i syfte att genom lokal samordning få ut mesta möjliga av de samlade
              resurser som står till buds.
            </seg>
            <seg n="95846ac9">
              För att förbättra utrikes föddas etablering på arbetsmarknaden
              krävs det insatser inom flera olika politikområden. Regeringens
              bedömningar av vilken inriktning integrationspolitiken bör ha
              samt vilka strategiska områden och frågeställningar som genomförandet
              av politiken bör fokusera på fram till år 2010 presenterades för
              riksdagen i en särskild skrivelse i september 2008. Regeringen
              återkommer till riksdagen i mars i år med förslag till styrning,
              ansvar, utformning och finansiering av flyktingmottagandet samt
              andra insatser som påskyndar arbetsmarknadsetableringen för nyanlända
              invandrare.
            </seg>
            <seg n="3594a106">
              Arbetsförmedlingen ska i februari 2009 avlämna en redovisning
              av Arbetsförmedlingens arbete med utrikes födda under år 2008.
              Innan jag tagit del av redovisningen finner jag inte anledning
              att överväga ytterligare förändringar i reglerna för instegsjobb.
              Mot bakgrund av att regeringen nyligen presenterat en rad åtgärder
              för att hantera den rådande konjunkturavmattningen finner jag
              heller ingen anledning till ytterligare initiativ för att bryta
              den negativa jobbutvecklingen i miljonprogramsområden.
            </seg>
          </u>
          <note type="speaker" n="a828c805">
            Anf. 95 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-3f1a1f544adcbc1a-4" n="8296b516">
            <seg n="9fedc0e8">
              Fru talman! Om man i allmänhet tycker att den jobbpolitik som
              Moderaterna fört har varit misslyckad och upplever att den inte
              har gett det resultat de lovade i valrörelsen 2006 kan man inte
              tala om något annat än ett veritabelt misslyckande, ett jobbfiasko,
              när det gäller integrationsområdet.
            </seg>
            <seg n="9ca3e26f">
              Det dröjer fortfarande i genomsnitt sju år innan en man som har
              kommit till Sverige får möjligheten till självförsörjning. För
              en kvinna dröjer det ännu längre. Skillnaden mellan inrikes föddas
              och utrikes föddas förvärvsfrekvens är så stor som 12 procent.
              Då spelar det ingen roll att Littorin här försöker hitta siffror
              och beskriva det hela på ett sätt som inte riktigt stämmer överens
              med verkligheten. Littorin vet till exempel lika väl som jag att
              tre av tio nystartsjobbare har jobbet kvar efter det att nystartsjobbsperioden
              har gått ut.
            </seg>
            <seg n="be778113">
              Dessutom har Riksrevisionen kritiserat regeringen, gett regeringen
              och Littorin bakläxa i fråga om det kreativa sätt varpå man redovisar
              en jobbökning som man hävdar har skapats med olika förändringar.
            </seg>
            <seg n="3e6bd2d1">
              Det finns all anledning att alltid vara optimistisk, se ljust
              och måla ljusa bilder. Men det inger ingen trygghet. Även om Littorin
              gör allt vad han kan för att klamra sig fast vid de senaste positiva
              siffrorna döljer det inte ert misslyckande inom integrationens
              område. Det döljer definitivt inte den passivitet som ni har visat
              på det här området.
            </seg>
            <seg n="6e99bfdb">
              Det vi ser nu är ett Sverige där utanförskapet ökar väldigt snabbt
              och där sammanhållningen i samhället eroderas. Det är någonting
              som i och för sig inleddes redan innan. Jag vill påstå att det
              var när Moderaterna valde att gå sin egen väg och släppa det framgångsrika
              samarbete under förra mandatperioden kring flyktingmottagandet
              som de hade med oss som det riktigt gick åt fel håll. Visst, vi
              har haft en ökande segregation under lång tid. Men när Moderaterna
              i sin iver att vinna makten försökte inkompetensförklara vårt
              sätt att hantera flyktingmottagandet, där det ändå fanns samsyn,
              tror jag att mycket tid gick förlorad. Sedan vann man makten,
              och väldigt lite har gjorts för att organisera flyktingmottagandet
              på ett bättre sätt.
            </seg>
            <seg n="66cd3f24">
              Det har gått två och ett halvt år, och först nu kanske vi ser
              ett bättre mottagande. Men vi hade hoppats på att Littorin och
              den borgerliga regeringen tagit ett ansvar för en bredare uppgörelse
              kring de här frågorna, som är så viktiga.
            </seg>
            <seg n="0ea1f64f">
              När det sedan gäller instegsjobben, den borgerliga regeringens
              flaggskepp för att underlätta nyanländas inträde på arbetsmarknaden,
              hade vi en debatt i somras, som Littorin sade. I dag finns det,
              just nu, endast 2 000 i hela vårt land som getts möjligheten till
              ett instegsjobb. Samtidigt säger Littorin att han är helt överens
              med mig om att han gärna skulle vilja se fler. Men i nästa mening
              säger han att han inte tänker göra något för att det ska bli så.
              Han väljer passivitet och avvaktans politik.
            </seg>
            <seg n="a750180a">
              En fråga skulle jag vilja ställa om den urbana utvecklingen,
              ett arbete som jag tycker är oerhört viktigt. Det är välkomna
              insatser. Kan Littorin redogöra för mig hur mycket resurser den
              moderatledda regeringen anslagit för att de här viktiga avtalen
              ska komma till stånd? Vilket ansvar tar regeringen för det utanförskap
              som nu växer?
            </seg>
          </u>
          <note type="speaker" n="a16858a8">
            Anf. 96 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-bd19d65edd637d56-0" n="fa6cf654" next="i-eab3b754a747fa17-0">
            <seg n="68c0f772">
              Fru talman! När det gäller flyktingmottagandet kanske det är
              bättre att Luciano Astudillo diskuterar frågan med migrationsministern,
              som nyss kom in i kammaren. Det finns säkert all anledning att
              diskutera den frågan vidare. Vår utgångspunkt är naturligtvis
              att en så snabb kontakt med arbetsmarknaden som möjligt är oerhört
              viktig för att underlätta för personer med utländsk bakgrund i
              Sverige att komma in och känna delaktighet, lära sig språk eller
              vad det nu kan vara. Det är oerhört viktigt, och där tror jag
              inte att vi har någon som helst skild syn.
            </seg>
            <seg n="12601751">
              När det gäller instegsjobben är det klart att de borde vara fler.
              Jag tycker naturligtvis precis som i fråga om nystartsjobben att
              alla som kvalificerar sig borde få möjlighet att få ett jobb den
              vägen. Det är därför som vi kontinuerligt har varit beredda att
              se över det regelverk och de kriterier som styr för att se till
              att vi har så bra regelverk som möjligt. Vi hade en diskussion
              om det som uppfattades som krav på kollektivavtal, och vi kommer
              att ha den debatten så småningom. Vi är beredda att ändra på de
              regler som kan tänkas stå i vägen.
            </seg>
          </u>
          <note n="170ba434">
            (LUCIANO ASTUDILLO (s): Den tar vi sedan.)
          </note>
          <u who="sven_otto_littorin_arbetsmarkna" xml:id="i-eab3b754a747fa17-0" n="fa6cf654" prev="i-bd19d65edd637d56-0">
            <seg n="14d383aa">
              Den kan vi definitivt ta sedan, men jag vill bara påpeka att
              Luciano Astudillo i föregående inlägg sade att vi inte gör någonting.
              Det är precis tvärtom, och jag illustrerar det på det här sättet.
            </seg>
            <seg n="d7b4ec21">
              Vi pratar om instegsjobb de borde absolut vara fler. Men jag
              vill påpeka två saker. En del personer med utländsk bakgrund har
              i stället för via instegsjobben kommit in via de ordinarie nystartsjobben.
              En stor andel med utländsk bakgrund finns där. En del har, som
              jag sade i mitt första inlägg, fått reguljära arbeten utan stöd
              via nystartsjobb eller instegsjobb. Det är naturligtvis glädjande.
            </seg>
            <seg n="238eab74">
              Då återstår frågan: Är jag beredd att göra något ytterligare?
              Det är det interpellationen handlar om. Man ställer frågan: Vilket
              initiativ avser ministern att vidta för att instegsjobben kan
              komma i fråga för fler människor?
            </seg>
            <seg n="ff48f27b">
              Svaret är precis som i det första inlägget: Eftersom Arbetsförmedlingen
              redovisar sitt arbete med utrikes födda 2008 i februari 2009 vill
              jag avvakta den rapporten för att se hur man har arbetat, hur
              man uppfattar att det har tagits emot och hur det fungerar. Jag
              ska naturligtvis inte säga att vi aldrig kommer att återkomma.
            </seg>
            <seg n="77f118e1">
              Det här är en oerhört viktig diskussion och en viktig fråga.
              Det är med ödmjukhet man måste se på olika typer av angreppssätt
              för att underlätta integrationen på arbetsmarknaden för personer
              med utländsk bakgrund så att den fungerar bättre än den har gjort
              tidigare.
            </seg>
            <seg n="ea657a3d">
              Här finns det säkert en del att lära av andra länder, men förmodligen
              inte så mycket, tyvärr. Vi har i andra interpellationsdebatter
              pekat på problem med integration i Frankrike till exempel, och
              det är oerhört avskräckande. Så ska det inte gå till. Vi vill
              naturligtvis att de som kommer utrikes ifrån ska ha en möjlighet
              att snabbt ta sig in. Men att sysselsättningsgraden bland akademiker,
              som vi diskuterade i den förra interpellationsdebatten, skiljer
              10 procentenheter mellan svenskar och utrikes födda och att det
              ser ut på det sättet på svensk arbetsmarknad är helt oacceptabelt.
              Vi måste fortsätta att arbeta med detta.
            </seg>
            <seg n="ca2dcf50">
              Några saker har vi gjort, och vi ska nu utvärdera Arbetsförmedlingens
              arbete som sagt i februari 2009. Jag ska inte utesluta att vi
              kan göra mer saker.
            </seg>
          </u>
          <note type="speaker" n="f784042e">
            Anf. 97 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-3f1a1f544adcbc1a-5" n="8296b516">
            <seg n="92045016">
              Fru talman! Delar av utvärderingen finns redan. Nystartsjobben
              ger oavsett bakgrund endast tre av tio jobb efter det att nystartsjobbsperioden
              med subventioner är över. Det är sämre än mycken annan arbetsmarknadspolitik
              som förts i det här landet, aktiv arbetsmarknadspolitik, som till
              och med Dagens Nyheter efterfrågar nu. Det har varit en paradgren
              i vårt land.
            </seg>
            <seg n="60f4c9be">
              Trots Littorins hattande med instegsjobben och förändringar i
              två omgångar omfattar de endast 2 000 människor i dag. Littorin
              väljer att här ge besked att han vill fortsätta att vänta och
              se.
            </seg>
            <seg n="e5a5d23b">
              Förvisso tillhör flyktingmottagandet ett annat statsråds område,
              vi har en integrationsminister. Men för mig finns det ingen annan
              viktigare minister än just arbetsmarknadsministern när det gäller
              att klara integrationen i vårt land. Vi vet att nyckeln in i Sverige
              är jobb. Det stavas jobb A och O. Det är vägen.
            </seg>
            <seg n="c65108a7">
              Här har vi en minister vars enda insats egentligen som han bär
              ansvar för, instegsjobben, inte fungerar, trots att han ändrat
              på det ett par gånger. Här väljer han att inte komma med nya förslag
              trots att vi går in i en djup lågkonjunktur och vet att vid sidan
              av ungdomar är det just utrikes födda som går ut först. Det är
              de som försvinner från arbetsmarknaden först.
            </seg>
            <seg n="1348f699">
              Ministern svarade inte på den enda fråga jag ställde, för han
              hade så mycket annat att prata om. Arbetsmarknadsministern lyfter
              fram arbetet med de urbana utvecklingsprogrammen, som vi tycker
              är oerhört välkommet. Det bygger vidare på de storstadssatsningar
              som vi gjorde för att möta utanförskapet och de växande klyftor
              vi såg i storstadsregionerna.
            </seg>
            <seg n="a7f0c481">
              Kan Littorin redogöra för mig hur mycket resurser den moderatledda
              regeringen har anslagit för det här viktiga avtalet? Vad är statens
              ansvar för att möta krisen, och hur mycket vill man ta ansvar
              för det ekonomiskt? Det är ju viktigt.
            </seg>
          </u>
          <note type="speaker" n="4aab2b66">
            Anf. 98 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-33" n="fa6cf654">
            <seg n="89b49081">
              Fru talman! I Luciano Astudillos värld blir det liksom aldrig
              rätt. Om jag väntar på den utredning eller den rapport som kommer
              inom några veckor för att få ett bra underlag för att kunna vidta
              bra åtgärder, då är det fel. Om jag inte väntar utan gör något,
              då hattar jag. Det är alltså lite svårt att se hur det någonsin
              kan bli rätt.
            </seg>
            <seg n="6a16b08d">
              Jag bara konstaterar att jag har en ganska ödmjuk inställning
              till de åtgärder vi vidtar. Målet är det viktiga. Målet måste
              naturligtvis vara att se till att fler kommer in på arbetsmarknaden.
              Det gäller dem som har varit borta länge och de unga som nu riskerar
              att bli arbetslösa och naturligtvis, vilket vi har diskuterat
              många gånger, personer av utländsk bakgrund som kommer till Sverige.
              Det ska vi verka för.
            </seg>
            <seg n="86d3d9c9">
              Är det så att vi har verktyg som inte levererar på det sätt vi
              hade förväntat oss eller hoppats får vi naturligtvis vara beredda
              att ändra detta. Att säga att verktygen är viktigare än målen
              och om målen inte nås struntar vi i det, för verktygen är ju jättebra
              vore helt makalöst. Därför måste man ha en lite ödmjuk inställning
              till detta, och därför har vi ändrat en del av reglerna. Vi är
              beredda att göra det igen om det är så att vi kan uppnå bättre
              måluppfyllelse.
            </seg>
            <seg n="f166cca5">
              Luciano Astudillo pratade också om bristen på aktiv arbetsmarknadspolitik.
              Nja jag delar inte den uppfattningen. 3 ½ miljard extra i år och,
              som vi diskuterade förut, 60 000 personer som kommer att omfattas
              bara i år av olika typer av sysselsättningsfrämjande åtgärder
              är en kraftfull ökning av den aktiva arbetsmarknadspolitiken.
              Det är precis som vi har diskuterat vid andra tillfällen en kontracyklisk
              dimensionering, som det så vackert heter.
            </seg>
            <seg n="d3556ce1">
              Vi har diskuterat utredningar på detta tema tidigare, det vill
              säga, när arbetslösheten ökar lägger man in mer av arbetsmarknadspolitiska
              åtgärder, och när den minskar drar man in. Det är inga konstigheter.
              Så har socialdemokratiska regeringar gjort i alla tider. Vi gör
              det också, fast vi gör det på lite annat sätt, eftersom vi tror
              att våra verktyg är mer verkningsfulla.
            </seg>
            <seg n="8fe6dd10">
              När det gäller den fråga som Luciano Astudillo ställer om det
              urbana utvecklingsarbetet måste jag dessvärre göra både Luciano
              Astudillo och mig själv besviken. Jag har inte svaret på den frågan.
              Jag misstänker att Luciano Astudillo har det och därför kan upplysa
              mig om detta i nästa replikskifte. Jag erkänner: Jag har inte
              svaret på den frågan.
            </seg>
          </u>
          <note type="speaker" n="65e5d1f1">
            Anf. 99 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-3f1a1f544adcbc1a-6" n="8296b516">
            <seg n="5ab2a581">
              Fru talman! När det gäller arbetsmarknadspolitiken kan vi ändå
              föra ett resonemang kring vart den bär hän. Det vi ser är mindre
              av utbildning och mer av inlåsning. I det tror jag att Littorin
              har tagit efter de dåliga sidorna av den politik som vi förde.
              Den kritik vi har riktat mot oss själva är att det var alldeles
              för lite utbildningsinsatser och för mycket av inlåsning. Nu förstärker
              ni den problematiken för många människor, inte minst för dem som
              står långt från arbetsmarknaden. Det är en påtaglig risk att detta
              får stora konsekvenser.
            </seg>
            <seg n="feab3c85">
              När det gäller nystartsjobben fortsätter Littorin att påstå att
              de ger effekt, men de har utvärderats två gånger om. Ekot redovisade
              nu senast att bara tre av tio har jobbet kvar efter subventionstiden.
              Jag tror att jag och Littorin har haft två debatter om instegsjobben.
              Jag jagade honom fram till vissa förändringar förra gången, och
              nu påtalar jag att det fortfarande inte fungerar. Men han vill
              fortsätta att avvakta, trots att det inte leder till att fler
              får möjligheten att komma in på arbetsmarknaden via ett instegsjobb.
              Det är förvisso ödmjukt, och ödmjukhet är viktigt, men framför
              allt upplever jag det som oerhört passivt. Det är förödande, tycker
              jag personligen.
            </seg>
            <seg n="705c672c">
              När det gäller det urbana utvecklingsarbetet har den borgerliga
              regeringen velat anslå noll kronor. Det i sig är en väldigt tydlig
              signal här är staten inte beredd att bidra. Men det är viktigt
              att slå fast, och det är därför jag tar den här debatten om flyktingmottagande
              och jobblinjen med just arbetsmarknadsministern, att det finns
              ingen viktigare minister än arbetsmarknadsministern på det här
              området. Jobb är nyckeln in i Sverige, och Littorin måste börja
              lära sig det här området om han ska lyckas.
            </seg>
          </u>
          <note type="speaker" n="5581a2e4">
            Anf. 100 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-cc1f6702aade3a35-34" n="fa6cf654">
            <seg n="5cae5223">
              Fru talman! Luciano Astudillo säger att jag måste lära mig området.
              Med all respekt: Bara för att jag inte delar Luciano Astudillos
              alla lösningar innebär det inte att jag inte kan det där.
            </seg>
            <seg n="02b2857a">
              Vi har olika åsikter, och det måste man ha respekt för. Men vi
              har i grunden, tror jag, samma bedömning när det gäller vikten
              av det övergripande målet, nämligen att se till att personer med
              utländsk bakgrund så snabbt som möjligt kommer in på arbetsmarknaden.
              Att vi har olika åsikter betyder alltså inte att jag på något
              sätt är mindre engagerad eller för den delen kan mindre. Den bedömningen
              tycker jag inte stämmer.
            </seg>
            <seg n="d9fc404a">
              Arbetsförmedlingen har en mycket betydelsefull uppgift i detta,
              och den bedömningen delar jag totalt med Luciano Astudillo. Det
              handlar naturligtvis om att vägen till en lyckad integration,
              precis som Luciano Astudillo säger, går via ett arbete.
            </seg>
            <seg n="25c3f417">
              Då är det flera olika saker som måste fungera samtidigt. För
              det första måste vi naturligtvis ha en arbetsmarknad som växer.
              Det är en god idé i största allmänhet. För det andra måste vi
              se till att vi nu hanterar den internationella finanskrisens härjningar
              på svensk arbetsmarknad på ett så bra sätt som möjligt med en
              expansiv finanspolitik och med en aktiv arbetsmarknadspolitik
              med plats för ytterligare 60 000 personer i åtgärder just i år.
            </seg>
            <seg n="d6e62eaf">
              Det är några saker vi behöver. Vi måste också se till att Arbetsförmedlingen
              tar det ansvar som de har i att se till att integrationen fungerar
              så väl som den behöver fungera. Då konstaterar jag bara, vilket
              jag också nämnde i mitt första inlägg, att vi kommer att få en
              redovisning av detta från Arbetsförmedlingen i början av februari.
              Jag vill ha det som grund för att kunna se på vilket sätt vi kan
              gå vidare. Jag utesluter inte att vi ska göra det av just de skäl
              som jag har anfört: Det här är oerhört viktigt, och det är ett
              resursslöseri att inte fler personer med utländsk bakgrund finns
              på den svenska arbetsmarknaden.
            </seg>
          </u>
          <note n="f9daf1b1">
            Överläggningen var härmed avslutad.
          </note>
          <note n="ca5a961f">
            13 § Svar på interpellation 2008/09:246 om homosexuella asylsökande
            från Afghanistan
          </note>
          <note type="speaker" n="d96bee07">
            Anf. 101 Statsrådet TOBIAS BILLSTRÖM (m):
          </note>
          <u who="tobias_billstrom_migrationsmi" xml:id="i-2221bf5dc7a2f50c-0" n="f52771e8">
            <seg n="180f8856">
              Fru talman! Magdalena Streijffert har frågat mig vilka åtgärder
              jag är beredd att vidta för att säkerställa en rättstillämpning
              i enlighet med vad som uttalats i förarbetena till utlänningslagen
              när det gäller frågor om asyl till personer som i sitt hemland
              riskerar att förföljas på grund av sin sexuella läggning eller
              könsidentitet.
            </seg>
            <seg n="9f61c626">
              Det är normalt sett den sökande som ska lägga fram de omständigheter
              som talar för att han eller hon är berättigad att få ett uppehållstillstånd.
              Enligt utlänningslagen är en person att anse som flykting om han
              eller hon känner välgrundad fruktan för förföljelse på grund av
              ras, nationalitet, religiös eller politisk uppfattning eller på
              grund av kön, sexuell läggning eller annan tillhörighet till viss
              samhällsgrupp.
            </seg>
            <seg n="34402019">
              Det som avgör om en asylsökande ska anses vara flykting är om
              han eller hon riskerar förföljelse mot bakgrund av de individuella
              omständigheterna i det enskilda fallet. Bedömningen görs av Migrationsverket
              och, vid överklaganden, migrationsdomstolarna med beaktande av
              den asylsökandes egen berättelse tillsammans med vad som är känt
              om förhållandena i hemlandet. Migrationsöverdomstolen har som
              högsta instans ansvaret för prejudikatbildningen.
            </seg>
            <seg n="9afc4cf5">
              När det gäller hur praxis har utvecklats generellt kan jag säga
              att Utvärderingsutredningen (Ju 2007:12) i regeringens direktiv
              (dir. 2007:119) bland annat har fått i uppdrag att belysa hur
              rättsbildning och praxis har utvecklats i den nya instans- och
              processordningen genom avgöranden av Migrationsöverdomstolen.
              I den utsträckning vägledning i tillämpningen av utlänningslagen
              har utvecklats enbart genom avgöranden av migrationsdomstolarna
              eller Migrationsverket ska även detta belysas.
            </seg>
            <seg n="524e23b0">
              Som jag uppgav i mitt svar på fråga 2008/09:172 av Kalle Larsson
              från Vänsterpartiet, Praxis vid förföljelse på grund av sexuell
              läggning, vill jag invänta utredningens betänkande innan jag tar
              ställning till om ytterligare åtgärder är nödvändiga.
            </seg>
          </u>
          <note type="speaker" n="0e384db5">
            Anf. 102 MAGDALENA STREIJFFERT (s):
          </note>
          <u who="magdalena_streijffert_a5cb2a" xml:id="i-49b6131c720a9140-0" n="80e5ce9b">
            <seg n="b7132637">
              Fru talman! Tack för ministerns svar!
            </seg>
            <seg n="4382cb53">
              Torsdagen den 27 november 2008 sattes en homosexuell man på ett
              flygplan till Kabul. I Sverige har han under sju års tid kunnat
              leva öppet med sin sexuella läggning och träffa andra homosexuella
              män. Det är en rättighet som vi i Sverige kan tycka är självklar
              men som tyvärr saknas i många länder. I omkring 70 länder i världen
              är det förbjudet att vara homosexuell. I några länder, däribland
              Iran och Saudiarabien, har man gått ännu längre. Där är homosexualitet
              belagd med dödsstraff.
            </seg>
            <seg n="f9cc39f3">
              Det är visserligen inte statsrådets uppgift att kommentera beslut
              i enskilda asylärenden, men det aktuella ärendet väcker principiella
              frågeställningar som jag tyvärr inte känner att jag har fått svar
              på från migrationsministern. Socialförsäkringsutskottet konstaterade
              i förarbetena till den gällande utlänningslagen om asyl till den
              som i sitt hemland förföljs på grund av sexuell läggning följande:
            </seg>
            <seg n="ae87aa0d">
              Redan det förhållandet att personen levt öppet som homosexuell
              i Sverige torde kunna innebära en risk för avslöjande och därmed
              förföljelse i hemlandet, t.ex. om det finns personer som av någon
              anledning vill skada honom eller henne. Dessutom anser utskottet
              att det inte är rimligt att kräva att en person som levt öppet
              i Sverige som homosexuell i fortsättningen skall dölja sin sexuella
              läggning för att undgå förföljelse i hemlandet.
            </seg>
            <seg n="f8754c9f">
              Migrationsverkets rättschef har därefter fattat ett vägledande
              beslut, den 27 juni 2008, som innehåller en bedömning av motiven
              till den nya lydelsen av utlänningslagen och de uttalanden som
              därvid gjorts i förarbetena. I det vägledande beslutet konstateras
              att det inte är rimligt att kräva att en person som har levt som
              öppet homosexuell i Sverige i fortsättningen ska dölja sin sexuella
              läggning för att undgå förföljelse i hemlandet.
            </seg>
            <seg n="0e857c4c">
              Migrationsverkets vägledande beslut stämmer alltså väl överens
              med riksdagens beslut. Trots det väljer Migrationsverket att skicka
              tillbaka en homosexuell man till Afghanistan efter sju års vistelse
              i Sverige där han enligt all tillgänglig landinformation inte
              kan leva öppet med sin sexuella läggning utan måste dölja den
              för att undgå förföljelse.
            </seg>
            <seg n="92b611b0">
              Statsrådet hänvisar i sitt svar till att det som avgör om en
              asylsökande ska anses vara flykting är om han eller hon riskerar
              förföljelse mot bakgrund av de individuella omständigheterna i
              det enskilda fallet. Ser inte Migrationsverket ett problem med
              att det är två principer som står emot varandra i lagstiftningen?
              Frågan är vad det är som ska gälla när Migrationsverket ska fatta
              sina beslut. Är det att man inte ska skicka tillbaka en person
              som har levt som öppet homosexuell i Sverige och som inte kan
              göra det i sitt hemland, eller måste man uppvisa individuell förföljelse
              och välgrundad fruktan för att man har varit förföljd i sitt hemland
              tidigare och därför inte kan skickas tillbaka?
            </seg>
            <seg n="89329fec">
              Jag tycker inte att vi behöver vänta på en utredning för att
              klargöra vad det är som ska gälla. Det är två viktiga principer,
              och de står mot varandra. Vad tycker egentligen migrationsministern?
            </seg>
          </u>
          <note type="speaker" n="73fb576a">
            Anf. 103 Statsrådet TOBIAS BILLSTRÖM (m):
          </note>
          <u who="tobias_billstrom_migrationsmi" xml:id="i-f0d67cc4026f6578-0" n="f52771e8" next="i-7dc58e14fb54c4e2-0">
            <seg n="8ccd322d">
              Fru talman! Interpellationen hänvisar ju till ett enskilt ärende,
              och det är inte möjligt för mig att göra principiella uttalanden
              om avvisningar och utvisningar av homosexuella personer, till
              exempel till Afghanistan eller för den delen till andra länder,
              utan att sådana uttalanden får en direkt koppling till det enskilda
              ärendet. Överklagandeordningen i utlänningsärenden innefattar
              ju självständiga domstolar, och grundlagen, mer specifikt regeringsformens
              11 kap. 2 §, förutsätter att den lagstiftande och verkställande
              makten inte lägger sig i hur domstolarna tillämpar rättsregler
              i enskilda ärenden.
            </seg>
            <seg n="049ba826">
              Hur är det då i fråga om hinder mot verkställighet av avvisningsbeslut
              om sådana skulle uppkomma? Enligt utlänningslagen ska Migrationsverket
              ställa in verkställighet av lagakraftvunnet avvisnings- eller
              utvisningsbeslut och ta upp frågan om uppehållstillstånd till
              ny prövning om den enskilde åberopar nya omständigheter som är
              bestående hinder mot att utvisnings- eller avvisningsbeslutet
              verkställs. Det krävs då att omständigheterna inte hade kunnat
              åberopas tidigare eller att underlåtenhet att åberopa dem är ursäktlig.
              Så är lagen formulerad.
            </seg>
            <seg n="6ab2065a">
              Jag menar att en individuell prövning av det enskilda fallet
              alltid är en hörnsten i utlänningslagen. Ska utlänningslagen skrivas
              om eller förändras på något vis förutsätter det ett beredningsarbete.
              Nu är det så att vi har en utvärderingsutredning som ska vara
              klar den 30 juni 2009. Magdalena Streijffert säger att hon inte
              tycker att det behövs någon utredning, men det tycker jag. Det
              är så ordningen är fastlagd i det här riket. Vill vi ändra lagar
              och förordningar, i varje fall lagar förordningar kan regeringen
              förändra själv, men det fordrar också ett beredningsarbete, och
              i det här fallet är det inte fråga om en förordning utan om lagstiftning
              ska vi ha ett gediget underlag. Därför har regeringen tagit initiativ
              till den här utredningen som bland annat ska undersöka om reformen
              med instans- och processordning i utlänningsärenden har bidragit
              till att förbättra tillgången till den landinformation som ligger
              till grund för besluten i asylärenden.
            </seg>
            <seg n="b1e70ba5">
              Därutöver har också Migrationsverket inlett ett arbete med kvalitetssäkring,
              helt i enlighet med det regleringsbrev som verket har fått av
              regeringen. I verkets regleringsbrev för budgetåret 2007 uppmanades
              verket att redogöra för hur kvaliteten i handläggningen av bland
              annat asylärenden tillförsäkrades och utvecklades. Av redovisningen
              skulle särskilt framgå hur verket utvecklar och upprätthåller
              en egen landkunskap.
            </seg>
            <seg n="68e30bbd">
              När Migrationsverket återrapporterade till regeringen, vilket
              skedde den 14 maj 2007, framgick att samarbetet mellan landinformationsenheten
              och rättsenheten på verket hade stärkts. Landkunskapsfrågorna
              samt rätts- och praxisfrågorna, som Magdalena Streijffert själv
              tog upp, har organisatoriskt knutits samman samtidigt som uppdelningen
              på olika enheter bidrar till att säkra kvaliteten på respektive
              områden.
            </seg>
          </u>
          <note n="7f43932d">
            I rapporten redogör Migrationsverket även för frågor kring konsekvensen
            i tillämpningen av rätts- och landspraxis inom verket och den
            ordning som införts för styrning och kvalitetssäkring.
          </note>
          <u who="tobias_billstrom_migrationsmi" xml:id="i-7dc58e14fb54c4e2-0" n="f52771e8" prev="i-f0d67cc4026f6578-0">
            <seg n="b2955aa2">
              Därutöver är det så att Migrationsverket och migrationsdomstolarna
              i sina bedömningar använder sig av ett brett underlag där bland
              annat Utrikesdepartementets rapporter om de mänskliga rättigheterna
              och frivilligorganisationernas rapporter kan användas. Det finns
              frivilligorganisationer som tillhandahåller landinformation i
              speciella frågor, till exempel RFSL och Ilga, det vill säga International
              Lesbian and Gay Association.
            </seg>
            <seg n="c115fc2a">
              Med detta anser jag att jag har svarat på hur frågorna är organiserade.
            </seg>
          </u>
          <note type="speaker" n="2e5d0b7f">
            Anf. 104 MAGDALENA STREIJFFERT (s):
          </note>
          <u who="magdalena_streijffert_a5cb2a" xml:id="i-49b6131c720a9140-1" n="80e5ce9b">
            <seg n="3caad411">
              Fru talman! Det var inte svar på hur frågorna är organiserade
              som jag ville ha av migrationsministern utan kanske mer vad migrationsministern
              faktiskt anser om hur den lagstiftning som han är ansvarig för
              egentligen ska tolkas när det kan vara två principer som står
              emot varandra.
            </seg>
            <seg n="3a80cae7">
              Migrationsministern hänvisar i sitt svar till en utvärderingsutredning
              som ska se över hur rättsbildning och praxis har utvecklats i
              den nya instans- och processordningen. Det är ett ganska stort
              arbete. Det är ett viktigt arbete, det håller jag verkligen med
              om, där man kommer att se över ganska många olika delar av den
              nya instans- och processordningen som kom till stånd 2006. Jag
              ser fram emot att det arbetet kommer fram. Det är också en utredning
              som redan är framskjuten och som kommer att vara avslutad i slutet
              av juni. Det är klart att det under den tiden är människor som
              kommer att komma i kläm.
            </seg>
            <seg n="d8c36cd5">
              Tobias Billström är migrationsminister och när man är det har
              man faktiskt möjlighet, tro det eller ej, att lägga fram propositioner
              till Sveriges riksdag om man tycker att det är någonting i lagstiftningen
              som man vill förändra. I vissa delar kan det krävas utredningsarbete.
              I andra delar kan jag tycka att när en lagstiftning är oklar,
              som den kanske är i denna del, kan det vara ganska viktigt att
              fråga lagstiftaren vilken intentionen egentligen är. Vad är det
              som ska gälla?
            </seg>
            <seg n="66f5835c">
              I det här fallet är det två delar som står emot varandra. Jag
              ska ta dem igen, och jag skulle gärna vilja ha svar på vad migrationsministern
              egentligen anser är det som är viktigast av de två principer som
              jag kommer att ta upp.
            </seg>
            <seg n="d30bd175">
              Den första principen är den som migrationsministern anger i sitt
              svar. Man ska känna välgrundad fruktan för förföljelse på grund
              av ras, nationalitet, religiös eller politisk uppfattning eller
              på grund av kön, sexuell läggning eller annan tillhörighet till
              viss samhällsgrupp. Samtidigt säger han att den asylsökande anses
              vara flykting om han eller hon riskerar förföljelse mot bakgrund
              av de individuella omständigheterna i det enskilda fallet.
            </seg>
            <seg n="05fc6cb6">
              Det är klart att alla personer som kommer och söker asyl i Sverige
              ska ha en individuell prövning. Det är också klart att det finns
              många som lever i Afghanistan, Iran och Saudiarabien som inte
              har vågat gå ut med att de är homosexuella och öppet vara det
              eftersom det är förbjudet i deras hemländer. Därför har de tagit
              sig exempelvis till Sverige och sökt asyl. Men de kan inte i sin
              berättelse för Migrationsverket visa på att de i hemlandet har
              blivit förföljda på grund av sexuell läggning eftersom de inte
              har visat det. Men i Sverige har de haft denna möjlighet, precis
              som personen från Afghanistan, som har levt som öppet homosexuell
              i sju års tid och sedan tvingats åka tillbaka. Då kan han inte
              vara öppet homosexuell i sitt hemland eftersom han riskerar att
              bli förföljd. Det är den ena principen.
            </seg>
            <seg n="a131eb68">
              Den andra principen är det som framkommit i socialförsäkringsutskottet
              och i förarbetena till den nya lagstiftningen och som Migrationsverkets
              rättschef i sitt vägledande beslut har kommit fram till. Han konstaterar
              att det aldrig får krävas av en asylsökande att denne ska göra
              avkall på en sådan grundläggande egenskap som sexuell läggning
              vid ett återvändande. Det betyder att man kanske inte behöver
              bevisa att man har utsatts för förföljelse i sitt hemland tidigare.
              Det räcker med att man dels riskerar mycket när man åker tillbaka
              till sitt hemland, dels har levt som öppet homosexuell i Sverige
              och dels inte kan leva som öppet homosexuell i det land man återvänder
              till eftersom det är förbjudet.
            </seg>
            <seg n="f3f52d9f">
              Jag skulle vilja ha ett mer politiskt svar från Tobias Billström
              som är politiskt ansvarig i frågorna, inte hur arbetet är organiserat.
            </seg>
          </u>
          <note type="speaker" n="af2f4df4">
            Anf. 105 Statsrådet TOBIAS BILLSTRÖM (m):
          </note>
          <u who="tobias_billstrom_migrationsmi" xml:id="i-2221bf5dc7a2f50c-1" n="f52771e8">
            <seg n="9303e782">
              Fru talman! Om inte Magdalena Streijffert anser att det är viktigt
              att förklara hur vi säkerställer att vi uppnår rättssäkerhet,
              om det inte skulle vara en politisk fråga, vet jag knappt vad
              som är en politisk fråga.
            </seg>
            <seg n="9ce3f8cc">
              När Magdalena Streijffert framställde interpellationen frågade
              hon mig vilka åtgärder jag är beredd att vidta för att säkerställa
              en rättstilllämpning i enlighet med vad som uttalats i förarbetena
              till utlänningslagen när det gäller frågor om asyl till personer
              som i sitt hemland riskerar att förföljas på grund av sin sexuella
              läggning eller könsidentitet. Jag hävdar nog att min redogörelse
              nyss är en viktig del av det svaret. Jag ska fortsätta att utveckla
              principerna som redan i dag finns tillgängliga för Migrationsverkets
              bedömningar.
            </seg>
            <seg n="64ef2a96">
              Vi har från regeringens sida gått vidare. Jag tog initiativet
              i Migrationsverkets regleringsbrev 2007 att se till att verket
              i utbildningshänseende särskilt skulle uppmärksamma frågor som
              rör HBT-personer. Migrationsverket fick också i uppdrag att upprätta
              en antidiskrimineringsstrategi avseende bland annat sexuell läggning
              i samråd med HomO. I regleringsbrevet för 2008 fortsatte regeringen
              att anvisa att Migrationsverket ska redovisa arbetet med HBT-personers
              villkor, och verket kommer att återrapportera i sin årsredovisning.
            </seg>
            <seg n="b6b4eca0">
              Jag kommer därför att fortsätta att noggrant följa Migrationsverkets
              arbete på området. För 2009 vill regeringen bland annat se hur
              verket analyserar sitt kompetensbehov i fråga om grupper som kan
              vara särskilt utsatta, däribland HBT-personer.
            </seg>
            <seg n="fbdce80f">
              Mitt intryck är därför att Migrationsverket har kommit långt
              i arbetet med HBT-frågorna och att verket har ett gott samarbete
              med frivilligorganisationer som är engagerade i villkoren för
              asylsökande HBT-personer. Detta är ett tydligt och klart bevis
              för att regeringen tar frågorna på stort allvar.
            </seg>
            <seg n="faa26805">
              Sedan återvänder Magdalena Streijffert i sitt inlägg till frågan
              om avvägningar mellan principer. Då är vi på nytt tillbaka i frågan
              om praxis. Sedan 2005 sätter inte regeringen praxis. Sedan riksdagen
              beslutade om och lagen trädde i kraft 2006 är det Migrationsöverdomstolen
              och inte regeringen som avgör vem som får asyl i Sverige. Vi har
              ändrat ordningen. Det blir med andra ord lite poänglöst att ha
              en diskussion som om vi vore kvar i den gamla ordningen, den som
              fanns före 2006, där man kunde ställa den typen av frågor till
              regeringen och förvänta sig ett svar.
            </seg>
            <seg n="ad4b3277">
              Vi var överens i kammaren. Det var till och med en socialdemokratisk
              regering som kom till kammaren efter tio år av diskussioner och
              lade fram ett förslag till ny lagstiftning som sedan klubbades
              igenom i bred enighet.
            </seg>
            <seg n="b576245a">
              Jag har inga invändningar mot de citat som Magdalena Streijffert
              återger från förarbetena och från socialförsäkringsutskottets
              betänkande. Tvärtom! De är säkert helt korrekta som citat betraktade.
              Men när det gäller frågan om att göra bedömningar i praxisfrågor
              är inte detta regeringens ansvar. Jag tänker inte i kammaren i
              dag göra den typen av bedömningar eftersom det inte är mitt uppdrag
              som statsråd. Däremot redovisar jag gärna, och repeterar gärna
              flera gånger, allt vad regeringen gör för att se till att Migrationsverket
              utökar sin kompetens på området så att det går att avgöra ärendena
              på ett bra sätt. Jag redogör också gärna, när Utvärderingsutredningen
              väl har kommit på bordet, vi har analyserat den och tagit fram
              ett underlag, för den proposition som vi tänker lägga fram från
              regeringens sida till riksdagen. Men innan den utvärderingen är
              gjord blir det poänglöst att ha en diskussion om vad utredningen
              kan tänkas komma fram till. Att lägga fram en proposition nu,
              i det här läget som jag tycker att Magdalena Streijffert antydde,
              innan utvärderingen har lagts fram, är inte bara prematurt, för
              tidigt, utan skulle dessutom vara ganska ansvarslöst. Då ser vi
              inte helhetsbilden.
            </seg>
          </u>
          <note type="speaker" n="528a446e">
            Anf. 106 MAGDALENA STREIJFFERT (s):
          </note>
          <u who="magdalena_streijffert_a5cb2a" xml:id="i-49b6131c720a9140-2" n="80e5ce9b">
            <seg n="9648d98a">
              Fru talman! Först och främst tycker jag att det arbete som Migrationsverket
              nu gör när det gäller HBT-frågorna med utbildningsinsatser och
              nätverksgrupper är bra.
            </seg>
            <seg n="f73ae008">
              Sedan har vi lagstiftningen. Tobias Billström är minister och
              har möjlighet att ändra och stifta lagar. Jag kommer in på det
              igen. Däremot är det självklart att man inte ska tolka den lagstiftning
              man själv har skrivit. Det ska Migrationsverket, migrationsdomstolarna
              och Migrationsöverdomstolen göra. Det är i grunden bra.
            </seg>
            <seg n="97a9665a">
              Sedan är det fråga om den praxis som uppstår utifrån den lagstiftning
              som finns. Det kanske finns en hel del som vi lagstiftare måste
              se över. En fråga som vi diskuterar i dag gäller människor med
              annan sexuell läggning. I lagstiftningen kan det vara oklart vad
              som gäller. När lagstiftningen är oklar är det upp till Migrationsverket
              och domstolarna att döma, men det kanske också finns ett ansvar
              hos oss politiker, vi som stiftar lagarna, att vara tydliga med
              vad det är vi menar, vad vi tycker, det vill säga om vi tycker
              att man måste visa att man har blivit förföljd i sitt hemland
              eller om det räcker med att man har levt som homosexuell i Sverige
              och riskerar förföljelse i sitt hemland eller inte. Det är oklart
              i lagstiftningen i dag.
            </seg>
            <seg n="91d97641">
              En utredning ska läggas fram i slutet av juni. Den kommer att
              redovisa intressanta frågeställningar. Jag ser fram emot det.
              Jag ser fram emot att vi ser till att arbeta för att vi har en
              rättssäker och tydlig lagstiftning. Vi ska se till att de människor
              som har asylskäl också får stanna utifrån den lagstiftning vi
              har.
            </seg>
          </u>
          <note type="speaker" n="ad8a397c">
            Anf. 107 Statsrådet TOBIAS BILLSTRÖM (m):
          </note>
          <u who="tobias_billstrom_migrationsmi" xml:id="i-f0d67cc4026f6578-1" n="f52771e8" next="i-7dc58e14fb54c4e2-1">
            <seg n="7a9831c1">
              Fru talman! Jag tycker att det är bra att Magdalena Streijffert
              instämmer i min bedömning att Migrationsverket anstränger sig
              och att vi från regeringens sida det är värt ett erkännande från
              oppositionen har utformat regleringsbreven på ett bra sätt till
              Migrationsverket. Då får vi tillbaka den information som är nödvändig
              för att kunna övervaka att de statliga myndigheterna fullgör sitt
              ansvar enligt de bedömningar som vi politiskt förtroendevalda
              har gjort. Jag tackar för det erkännandet och kommer att lägga
              det på minnet.
            </seg>
            <seg n="86c1325b">
              Sedan är ivern att stifta lag stor från Magdalena Streijfferts
              sida. Det är väl bra. Men då ser jag det som min uppgift som statsråd
              att se till att eventuellt lagstiftningsarbete bedrivs på ett
              genomtänkt sätt så att vi får en rättssäker och välfungerande
              lagstiftning på plats. Det är en grannlaga uppgift. Det kommer
              alltid att vara en grannlaga uppgift att se till att asylärenden
              prövas på ett sådant sätt att det går att säkerställa att människor
              uppfyller de kriterier för skydd som är uppställda dels i vår
              egen nationella lagstiftning, dels i de EU-direktiv, bland annat
              skyddsgrundsdirektivet, som införlivas och som ligger till grund
              för svensk lagstiftning och dels slutligen de internationella
              konventioner som Sverige har undertecknat och förbundit sig att
              följa. Dessa tre element är viktiga.
            </seg>
            <seg n="862d8e34">
              För att detta ska kunna ske måste vi göra ett bra och genomtänkt
              beredningsarbete. Jag ser också fram emot att få ta del av Utvärderingsutredningens
              slutbetänkande när det väl kommer på bordet. Jag hoppas att vi
              kommer att ha en bra och konstruktiv debatt, lika konstruktiv
              som vi har haft i kammaren i kväll, när slutbetänkandet väl ligger
              på bordet.
            </seg>
          </u>
          <note n="f9daf1b1">
            Överläggningen var härmed avslutad.
          </note>
          <note n="87b6fa5e">
            14 § Anmälan om inkomna uppteckningar från EU-nämndssammanträden
          </note>
          <note n="6364422a">
            Andre vice talmannen anmälde att uppteckningar från följande
            EU-nämndssammanträden inkommit:
          </note>
          <note n="aad92c57">
            fredagen den 5 december 2008
          </note>
          <note n="40952e4e">
            onsdagen den 10 december 2008
          </note>
          <note n="1402f45d">
            torsdagen den 11 december 2008
          </note>
          <note n="90266d15">
            fredagen den 12 december 2008
          </note>
          <note n="6025de78">
            15 § Hänvisning av ärende till utskott
          </note>
          <note n="af0d7fa8">
            Föredrogs och hänvisades
          </note>
          <note n="bea7053a">
            16 § Förnyad bordläggning
          </note>
          <note n="e7d36b21">
            Föredrogs och bordlades åter
          </note>
          <note n="9a482402">
            17 § Anmälan om interpellationer
          </note>
          <note n="0b78d3ea">
            Anmäldes att följande interpellationer framställts
          </note>
          <note n="4dfa2c8c">
            den 23 januari
          </note>
          <note n="ffb62f51">
            Carina Adolfsson Elgestam
          </note>
          <note n="62c77110">
            Egon Frid
          </note>
          <note n="8ba496d8">
            Peter Hultqvist
          </note>
          <note n="8ba496d8">
            Peter Hultqvist
          </note>
          <u who="tobias_billstrom_migrationsmi" xml:id="i-7dc58e14fb54c4e2-1" n="f52771e8" prev="i-f0d67cc4026f6578-1">
            <seg n="a99db3ff">
              Luciano Astudillo
            </seg>
            <seg n="a99db3ff">
              Luciano Astudillo
            </seg>
          </u>
          <note n="c2fe8f40">
            Alice Åström
          </note>
          <note n="8ba496d8">
            Peter Hultqvist
          </note>
          <note n="70c83d6e">
            Ulla Andersson
          </note>
          <note n="62c77110">
            Egon Frid
          </note>
          <note n="a1c4d6d7">
            Krister Örnfjäder
          </note>
          <note n="0d9c1a02">
            den 26 januari
          </note>
          <note n="fe8b2b0e">
            Roland Bäckman
          </note>
          <note n="e61bad2c">
            Thomas Östros
          </note>
          <note n="e61bad2c">
            Thomas Östros
          </note>
          <note n="092a8ac8">
            Monica Green
          </note>
          <note n="0789a8ed">
            den 27 januari
          </note>
          <note n="b0cf8882">
            Thomas Bodström
          </note>
          <note n="b0cf8882">
            Thomas Bodström
          </note>
          <note n="b0cf8882">
            Thomas Bodström
          </note>
          <note n="b0cf8882">
            Thomas Bodström
          </note>
          <note n="b0cf8882">
            Thomas Bodström
          </note>
          <note n="53f6c772">
            Hillevi Larsson
          </note>
          <note n="1c0e81c9">
            Chatrine Pålsson Ahlgren
          </note>
          <note n="e13a1109">
            Interpellationerna redovisas i bilaga som fogats till riksdagens
            snabbprotokoll tisdagen den 10 februari.
          </note>
          <note n="c34d5f57">
            18 § Anmälan om frågor för skriftliga svar
          </note>
          <note n="cfa0630e">
            Anmäldes att följande frågor för skriftliga svar framställts
          </note>
          <note n="0d9c1a02">
            den 26 januari
          </note>
          <note n="37a46752">
            Eva Olofsson
          </note>
          <note n="5b432631">
            Lars-Ivar Ericson
          </note>
          <note n="038ab1f7">
            Josefin Brink
          </note>
          <note n="0789a8ed">
            den 27 januari
          </note>
          <note n="59cf9d39">
            Lars Gustafsson
          </note>
          <note n="0e118505">
            Lars-Axel Nordell
          </note>
          <note n="e18ce405">
            Lennart Sacrédeus
          </note>
          <note n="82df9668">
            Mikael Oscarsson
          </note>
          <note n="1d3bdbc0">
            Jan Emanuel Johansson
          </note>
          <note n="404258c4">
            Christer Nylander
          </note>
          <note n="2686176c">
            Fredrik Olovsson
          </note>
          <note n="5a776124">
            Anita Brodén
          </note>
          <note n="118bb0b7">
            Frågorna redovisas i bilaga som fogats till riksdagens snabbprotokoll
            tisdagen den 10 februari.
          </note>
          <note n="c434daa5">
            19 § Anmälan om skriftliga svar på frågor
          </note>
          <note n="2634e14a">
            Anmäldes att skriftliga svar på följande frågor inkommit
          </note>
          <note n="0d9c1a02">
            den 26 januari
          </note>
          <note n="9b25e610">
            Catharina Bråkenhielm
          </note>
          <note n="64b6e195">
            Liselott Hagberg
          </note>
          <note n="0789a8ed">
            den 27 januari
          </note>
          <note n="6234d1ac">
            Helena Bargholtz
          </note>
          <note n="6b1d844e">
            Lena Olsson
          </note>
          <note n="6b1d844e">
            Lena Olsson
          </note>
          <note n="96c5b192">
            Svaren redovisas i bilaga som fogats till riksdagens snabbprotokoll
            tisdagen den 10 februari.
          </note>
          <note n="56f5711e">
            20 § Kammaren åtskildes kl. 21.10.
          </note>
          <note n="9b66e5fa">
            Förhandlingarna leddes
          </note>
          <note n="27cd71d9">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
