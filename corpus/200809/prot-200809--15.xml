<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--15</head>
          <docDate when="2008-07-16">2008-07-16</docDate>
          <docDate when="2008-08-29">2008-08-29</docDate>
          <docDate when="2008-09-12">2008-09-12</docDate>
          <docDate when="2008-09-19">2008-09-19</docDate>
          <docDate when="2008-09-26">2008-09-26</docDate>
          <docDate when="2008-10-17">2008-10-17</docDate>
        </div>
      </front>
      <body>
        <div>
          <note n="5fe54451">
            ﻿
          </note>
          <note n="7e2a6088">
            Riksdagens protokoll
          </note>
          <note n="b29f057d">
            2008/09:15
          </note>
          <note type="date" n="1c303e68">
            Fredagen den 17 oktober
          </note>
          <note n="2d4389c1">
            Kl. 09:00 - 18:04
          </note>
          <note n="c9086691">
            1 § Meddelande om information från regeringen
          </note>
          <note n="75719aea">
            Tredje vice talmannen meddelade att onsdagen den 22 oktober kl.
            10.00 skulle statsminister Fredrik Reinfeldt (m) lämna information
            från Europeiska rådets möte den 15 och 16 oktober.
          </note>
          <note n="e995e1cf">
            2 § Meddelande om frågestunder hösten 2008
          </note>
          <note n="d1ccdefd">
            Tredje vice talmannen meddelade att ett meddelande om frågestunder
            torsdagar kl. 14.00 hösten 2008 delats ut till riksdagens ledamöter.
          </note>
          <note n="86b059c5">
            3 § Anmälan om fördröjda svar på interpellationer
          </note>
          <note n="4bca07ef">
            Till riksdagen hade inkommit följande skrivelser:
          </note>
          <note n="a049c8ad">
            Interpellation 2008/09:27
          </note>
          <note n="31174ae3">
            Interpellation 2008/09:27 Översyn av kraven för F-skatt
          </note>
          <note n="29af7eac">
            Interpellationen kommer att besvaras tisdagen den 28 oktober
            2008.
          </note>
          <note n="1e9b2112">
            Skälet till dröjsmålet är tjänsteresor.
          </note>
          <note n="b8f7f1e9">
            Dag Ekman
          </note>
          <note n="c8840a64">
            Interpellation 2008/09:30
          </note>
          <note n="6a1a2a4e">
            Interpellation 2008/09:30 Kapitalförsörjning
          </note>
          <note n="29af7eac">
            Interpellationen kommer att besvaras tisdagen den 28 oktober
            2008.
          </note>
          <note n="1e9b2112">
            Skälet till dröjsmålet är tjänsteresor.
          </note>
          <note n="b8f7f1e9">
            Dag Ekman
          </note>
          <note n="f33b506b">
            Interpellation 2008/09:31
          </note>
          <note n="fa417c0c">
            Interpellation 2008/09:31 Konsekvenser av en avveckling av Sveriges
            deltagande i Arianeprogrammet
          </note>
          <note n="29af7eac">
            Interpellationen kommer att besvaras tisdagen den 28 oktober
            2008.
          </note>
          <note n="1e9b2112">
            Skälet till dröjsmålet är tjänsteresor.
          </note>
          <note n="3355a7d3">
            Fredrik Ahlén
          </note>
          <note n="ac17e8ad">
            4 § Anmälan om inkomna uppteckningar från EU-nämndssammanträden
          </note>
          <note n="c008804c">
            Tredje vice talmannen anmälde att uppteckningar från följande
            EU-nämndssammanträden inkommit:
          </note>
          <note type="date" n="3b2f0d82">
            onsdagen den 16 juli
          </note>
          <note type="date" n="62b533c6">
            fredagen den 29 augusti
          </note>
          <note type="date" n="0c0532fc">
            fredagen den 12 september
          </note>
          <note type="date" n="19cf1d17">
            fredagen den 19 september
          </note>
          <note type="date" n="4fa50833">
            fredagen den 26 september
          </note>
          <note n="7f64a4fe">
            5 § Anmälan om inkommen faktapromemoria om förslag från Europeiska
            kommissionen
          </note>
          <note n="da1a4ede">
            Tredje vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="b30cbf4c">
            KOM(2008)535
          </note>
          <note n="0e321cb0">
            6 § Hänvisning av ärenden till utskott
          </note>
          <note n="4534d270">
            Föredrogs och hänvisades
          </note>
          <note n="2fcd5d88">
            7 § Allmänpolitisk debatt (forts. från prot. 14)
          </note>
          <note n="4fe8eab1">
            Migrationspolitik (forts.)
          </note>
          <note type="speaker" n="d9ba1b1f">
            Anf. 1 MAGDALENA STREIJFFERT (s):
          </note>
          <u who="magdalena_streijffert_a5cb2a" xml:id="i-aaa57026991f0554-0" n="e6dc1137">
            <seg n="380b3a65">
              Fru talman! Det är bra att jag får möjlighet att prata om migration.
              Debatten i går drog ut på tiden, och vi var två talare som inte
              hann hålla våra anföranden. Därför har jag ändrat lite och ska
              försöka gå in på migration också ur ett arbetsmarknadsperspektiv.
            </seg>
            <seg n="8ac795fb">
              Att människor flyttar till andra länder för att söka sig ett
              bättre liv är inte något nytt. Människor har genom historien alltid
              haft en inneboende kraft och vilja att förbättra sin levnadssituation,
              för sig själva, sina barn och sin familj.
            </seg>
            <seg n="759dcb58">
              I början av 1900-talet var det många som lämnade fattigdomens
              Sverige för att söka sig ett bättre liv i Amerika. När människors
              levnadsvillkor i Sverige förbättrades och när den ekonomiska tillväxten
              i vårt land ökade växte i stället behovet av att människor kom
              till oss för att arbeta. Efter andra världskriget rådde stor arbetskraftsbrist
              på arbetsmarknaden, och genom arbetskraftsinvandring från bland
              annat forna Jugoslavien, Grekland och Finland kunde Sverige fortsätta
              att utveckla vår välfärd.
            </seg>
            <seg n="e9fe9e93">
              När vi i Sverige och övriga Europa nu står inför stora demografiska
              utmaningar behöver vi fler, inte färre, som kommer till Sverige
              och jobbar för att vi ska klara den nivå av välfärd som vi har
              i dag.
            </seg>
            <seg n="4da12a4c">
              Sverige har också historiskt varit ett land dit människor har
              sökt sig för att få en fristad undan förföljelse och krig. Vi
              socialdemokrater anser att Sverige har blivit ett rikare, öppnare
              och mer kulturellt berikat land med den mångfald som i dag finns
              i Sverige. Vi socialdemokrater anser att migration i grunden är
              något positivt, men vi måste också ta oss an de utmaningar vi
              ställs inför.
            </seg>
            <seg n="0540b8b1">
              När vi nu står inför en lågkonjunktur, när varslen ökar och när
              människor känner en stor oro för sitt jobb och för att få sin
              ekonomi att gå ihop är det viktigt att inte bli populistisk, börja
              prata om att stänga gränser eller föra en mer restriktiv politik
              och gå de främlingsfientliga krafterna till mötes. Det är djupt
              beklagligt att utvecklingen både i Sverige och i EU ibland tenderar
              att gå i en sådan riktning, och den svenska regeringen har tyvärr
              inte varit drivande i de här frågorna.
            </seg>
            <seg n="50013cb4">
              I den rapport som regeringens globaliseringsråd utgav den 27
              augusti 2008 står det att läsa att vinsterna av en öppenhet för
              internationell migration inte automatiskt kommer alla till del.
              En migrationspolitik måste därför kombineras med en fördelningspolitik
              som styr resurser från dem som har relativt gott om resurser och
              blir vinnare till dem som inte får en så stor del av vinsten men
              som drabbas.
            </seg>
            <seg n="975bf9f9">
              Just det här med rättvis fördelningspolitik är inte den sittande
              regeringens bästa gren.
            </seg>
            <seg n="a77332f7">
              Vi ser och hör i dag många berättelser från utländska säsongsarbetare,
              utstationerad utländsk arbetskraft och papperslösa hur oseriösa
              arbetsgivare utnyttjar deras utsatthet på arbetsmarknaden, där
              de luras att arbeta och därefter inte får någon lön eller får
              betydligt mindre lön än vad de har rätt till, kanske tvingas arbeta
              under vidriga förhållanden.
            </seg>
            <seg n="d4a03724">
              Vi socialdemokrater kan aldrig acceptera att detta får ske i
              Sverige i dag, och vi efterlyser därför en skärpning av lagstiftningen
              för att komma åt dessa skrupelfria arbetsgivare, där straffen
              måste skärpas men frågan också bör ges större prioritet av polis
              och rättsväsen. Men också här är den moderatledda regeringen passiv.
            </seg>
            <seg n="824e58a3">
              När det gäller arbetskraftsinvandringen finns det ett förslag
              som vi ska diskutera här den 12 november. Även om vi är positiva
              till att man öppnar fler vägar för människor att komma hit och
              arbeta hade det varit önskvärt att det förslag vi ska diskutera
              i november var det förslag som den parlamentariska utredningen
              Kaki kom fram till under den förra mandatperioden om arbetskraftsinvandring.
            </seg>
            <seg n="57238aaa">
              I det förslag som vi ska debattera här i november har det gjorts
              ett spårbyte, det vill säga att människor som kommer hit och söker
              asyl men får avslag har möjlighet att söka arbetstillstånd. Har
              man jobbat sex månader innan och kan visa att man ska jobba i
              tolv månader därefter får man alltså möjlighet att stanna här
              tack vare arbetet. Det ska inte vara arbetsförheten som avgör
              om man får stanna i Sverige när man söker asyl.
            </seg>
            <seg n="a0723e8f">
              Dessa människor hamnar i en otrolig utsatthet, när den enda chansen
              för dem att stanna i Sverige är att få ett jobb. Även om de kan
              uppvisa kollektivavtal och så vidare vet vi att många arbetsgivare
              tyvärr inte låter dessa människor få den lön som de ska ha eller
              jobba under de arbetsvillkor som de ska ha. De här arbetsgivarna
              vet att de personer som jobbar hos dem har svårt att gå och be
              om hjälp eller få stöd, för om de förlorar sitt jobb riskerar
              de att åka ut från Sverige.
            </seg>
            <seg n="6a0b4454">
              Det är samma sak när det gäller myndighetsprövningen. Vi tycker
              att det är viktigt att det inte är arbetsgivare själva som fattar
              beslut om det råder arbetsbrist i en bransch eller ett yrke för
              att ta hit någon från tredjeland som ska jobba. Vi tycker att
              det är viktigt att det är en prövning av Arbetsförmedlingen som
              avgör detta och att facket är med i ett sådant beslut.
            </seg>
            <seg n="6fe9ad37">
              Det är i dag Migrationsverket som ska besluta om det är sjysta
              avtal och villkor enligt kollektivavtal och branschpraxis. Men
              frågan är vilka verktyg de kommer att ha för att kunna följa upp
              om de stämmer. När människor kommer hit från tredjeland och arbetar,
              vad händer när arbetsgivarna, som jag tidigare har talat om, inte
              ger dem den lön som de ska ha eller de inte får arbeta under gällande
              arbetsvillkor? Det kommer också att vara människor som är i en
              utsatt position. Vilka verktyg finns det egentligen för att ge
              dem hjälp?
            </seg>
            <seg n="8636e29d">
              Avslutningsvis tycker vi socialdemokrater i grunden att migration
              är något positivt, men vi politiker måste bekämpa dess avarter,
              arbeta för att bekämpa människosmuggling, internationell brottslighet
              och den fruktansvärda människohandeln, arbeta för att den gemensamma
              asyl- och flyktingpolitiken inom Europeiska unionen bygger på
              höga normer, är rättssäker och human samt arbeta för att vinsterna
              av migration kommer alla till del, genom en rättvis fördelningspolitik
              och bra trygghetssystem.
            </seg>
          </u>
          <note n="2f98004b" type="speaker">
            Anf. 2 TOMAS TOBÉ (m) replik:
          </note>
          <u who="tomas_tobe_95934f" xml:id="i-6ec784c24a1fa97f-0" n="a7c07b91">
            <seg n="fc1613cd"/>
            <seg n="563198c2">
              Fru talman! När jag lyssnade på Magdalena Streijfferts inledning
              tyckte jag att den var väldigt positiv och att synen på arbetskraftsinvandring
              var positiv. Det välkomnar jag. Jag tänkte att det kanske ändå
              kan komma ut någonting gott av det samarbete som Miljöpartiet
              och Socialdemokraterna har inlett.
            </seg>
            <seg n="47a014d8">
              Men sedan började det ändå radas upp att det ska bli svårare
              för personer att arbetskraftsinvandra. Det var dels kritiken i
              sak mot propositionen, dels att Magdalena Streijffert i synnerhet
              riktade in sig på spårbytet. Jag kan inte riktigt förstå problemet.
              Vi är överens om att givetvis värna asylrätten och att arbetskraftsinvandring
              är en annan sak. Men i det här systemet blir det möjligt för personer
              som har ett arbete att visa att de har en försörjning. Varför
              är det så viktigt för Magdalena Streijffert att de ska skickas
              ut från Sverige i stället för att arbetskraftsinvandra när de
              redan befinner sig här?
            </seg>
          </u>
          <note type="speaker" n="e776e816">
            Anf. 3 MAGDALENA STREIJFFERT (s) replik:
          </note>
          <u who="magdalena_streijffert_a5cb2a" xml:id="i-268b3153d963d446-0" n="e6dc1137" next="i-81a97214a39949e4-0">
            <seg n="5242d2d5">
              Fru talman! Tack så mycket för frågan.
            </seg>
            <seg n="4e024e11">
              Vi tycker att migration i grunden är positivt. Det har inte att
              göra med vårt fördjupade samarbete med Miljöpartiet. Vi är positiva
              till arbetskraftsinvandring, men det handlar också om att se den
              utsatthet de kan råka in i när de kommer hit. De kanske är i en
              så desperat situation att de kan tänka sig att arbeta för vilken
              lön som helst eller under vilka villkor som helst för att få stanna.
            </seg>
            <seg n="84ebb468">
              När de söker asyl är det de skälen som ska ses över. Om de flyr
              undan krig och förföljelse ska de få uppehållstillstånd av den
              anledningen.
            </seg>
            <seg n="1b07031a">
              Vi öppnar för människor att komma hit och arbeta. Det är bra.
              Vi måste också titta på migrantens situation och den utsatthet
              som migranten kan ställas inför. När det gäller spårbytet är det
              få som kan få stanna. Med tanke på den utsatthet de kan ställas
              inför tycker vi att det är ett dåligt förslag.
            </seg>
          </u>
          <note n="2ede6df6">
            Anf. 4 TOMAS TOBÉ (m) replik:
          </note>
          <u who="magdalena_streijffert_a5cb2a" xml:id="i-81a97214a39949e4-0" n="e6dc1137" prev="i-268b3153d963d446-0">
            <seg n="3e0c3dd7">
              Fru talman! Det är helt rätt att det är viktigt att de som har
              asylskäl ska få stanna just av dessa skäl. Så är det. Likväl finns
              det i systemet ett tydligt regelverk. Jag ser inte riktigt den
              fara Magdalena Streijffert beskriver med att acceptera dåliga
              villkor på arbetsplatsen. Det finns ett mycket rigoröst regelverk
              för detta.
            </seg>
            <seg n="751fa772">
              I grunden handlar det här om att vi har en positiv syn på arbetskraftsinvandring.
              Det har vi alltid haft i de borgerliga partierna, och vi har med
              glädje presenterat detta tillsammans med Miljöpartiet.
            </seg>
            <seg n="1004fcf6">
              Socialdemokraterna och Vänsterpartiet har alltid haft en mycket
              negativ syn på arbetskraftsinvandring. Det har vi genomgående
              sett i den här kammaren. I grunden har den dörren varit stängd
              sedan 70-talet från er sida. Nu är det bra att ni till viss del
              öppnar för en positiv syn på arbetskraftsinvandring, men jag kan
              inte förstå denna hets kring att sätta stopp för spårbytet, som
              Magdalena Streijffert själv säger ändå kommer att beröra få personer.
            </seg>
          </u>
          <note type="speaker" n="1542dc16">
            Anf. 5 MAGDALENA STREIJFFERT (s) replik:
          </note>
          <u who="magdalena_streijffert_a5cb2a" xml:id="i-aaa57026991f0554-1" n="e6dc1137">
            <seg n="3357ab9c">
              Fru talman! Jag tror inte att Tomas Tobé lyssnade riktigt på
              mitt anförande. Jag sade att i grunden är migration positivt,
              och vi tycker att det är bra med arbetskraftsinvandring. Det genomfördes
              en utredning under förra mandatperioden, och alla partierna var
              eniga om hur förslaget skulle se ut. Det har den moderatledda
              regeringen ändrat på. Det är därför det är synd att det är just
              det förslaget vi diskuterar, inklusive spårbytet som innebär att
              arbetsgivaren själv bestämmer om någon ska få komma hit eller
              inte.
            </seg>
            <seg n="74da13bd">
              Problemet är den utsatthet som människor ställs inför. Jag skulle
              råda Tomas Tobé att gå till det fackliga centrumet som LO och
              TCO har öppnat måndagar mellan 3 och 9. Där får man höra historier
              om människor som har blivit fruktansvärt utnyttjade på arbetsmarknaden.
              Det är viktigt att skärpa lagstiftningen för att komma åt de oseriösa
              arbetsgivarna, så att människor inte blir utnyttjade. Genom spårbytet
              skapar vi en situation där människor blir desperata i deras önskan
              att få stanna.
            </seg>
          </u>
          <note n="4c38f6f5">
            Arbetsmarknadsfrågor
          </note>
          <note type="speaker" n="85a5aee1">
            Anf. 6 BERIT HÖGMAN (s):
          </note>
          <u who="berit_hogman_cb2bb0" xml:id="i-83ab70265f2ceaba-0" n="8d105a20">
            <seg n="e3ba60e8">
              Fru talman! Hösten är en dyster och svår tid för många människor.
              Den här hösten kan bli mörk i dubbel bemärkelse. Hittills i oktober
              har 8 370 personer varslats om uppsägning. Det är lika många som
              under hela september månad. Vi vet alla att varselvågen fortsätter.
            </seg>
            <seg n="32179736">
              De hittills lagda varslen omfattar människor i alla delar av
              vårt land och i flera branscher. Till och med i Helsingfors är
              drygt tusen personer varslade. Varslen finns främst inom industrin
              men, som jag sade, också i andra branscher. Därtill ska läggas
              de personer som ställs utan arbete utan att bli varslade. Varslen
              i sig är inte ett mått på en kommande arbetslöshet. Det är de
              tillfälligt anställda, och de har varit många under högkonjunkturen,
              men det kan också vara Anna som jobbar på ett gruppboende och
              som får reda på att vikariatet inte förlängs eftersom kommunen
              har fått nya chocksiffror på den ekonomiska utvecklingen. Det
              är Lars som har blivit utslängd ur systemen. Han är för frisk
              för att vara sjuk och för sjuk för att arbetsgivaren ska vilja
              ha honom. Det är Birgitta som märker att den lilla resebyråfirman
              hon har öppnat inte längre bär sig, och hon ser ingen annan utväg
              än att stänga den. Det är Johanna som trots goda studieresultat
              inte får jobb just nu.
            </seg>
            <seg n="38f1aca4">
              I dag finns nästan 300 000 öppet arbetslösa svenskar. Vi vet
              att de blir fler i en rasande fart. Trots att Arbetsförmedlingen
              redan under 2007 varnade för och förutsåg en vikande arbetsmarknad
              satt regeringens företrädare lugnt i båten. Statssekreterare meddelade
              i radion att det är bra för inflationen med lite arbetslöshet.
              Statsministern meddelade kort att det visst kommer varsel, men
              det är rätt många som har jobbet kvar. Det är en klen tröst för
              barnfamiljen i Arvika som nyss köpt en villa och där bägge har
              varslats från Volvo Construction.
            </seg>
            <seg n="1a4b92cf">
              Att varsel handlar om människor av kött och blod med själ och
              hjärta tycks vara en främmande tanke för regeringen, som har bestämt
              sig för att om de ekonomiska teorierna inte stämmer med verkligheten
              gäller de ekonomiska teorierna. Men så kom verklighetsbilderna.
              De blev många för regeringen, och trycket hårdnade. Arbetsförmedlingen
              berättade, fackliga företrädare berättade, kommunala företrädare
              berättade och företagsledningar berättade om den verklighet regeringen
              inte ville se.
            </seg>
            <seg n="85a9f6f0">
              Vi socialdemokrater lade fram vår budget- och jobbmotion. Vi
              beskrev olika vägar. Vi beskrev vägar från det gamla jobbet till
              det nya jobbet. Vi beskrev hur ett samhälle kan fungera som tar
              till vara arbetskraften och utvecklar den under en lågkonjunktur.
              Vi beskrev vad som måste till för att stimulera fram nya jobb.
            </seg>
            <seg n="5289d992">
              Vi har berättat om nära 20 000 nya platser utöver regeringens
              förslag i utbildningssatsningar. Vi har berättat om förslag som
              stärker småföretagen, till exempel exportförebyggande insatser.
              Vi har berättat om nyföretagarstipendier. Vi har berättat om lägre
              skatt för de riktigt små företagen.
            </seg>
            <seg n="3fefef6e">
              Vi beskriver att detta bara går att genomföra genom att välja
              kampen mot arbetslösheten före stora skattesänkningar.
            </seg>
            <seg n="abf4d0ed">
              Så kom till slut Littorins dundermedicin; 1 ½ miljard skulle
              satsas. Vadå dundermedicin? Det var gamla pengar som skulle bli
              som nya och rädda situationen. Samordningsmän, med betoning på
              män, tillsattes. De skulle vara en sorts varseldoktorer som skulle
              komma med medicinen. Men de fick inte inskrivningsrätt och absolut
              ingen attesträtt. Inga nya resurser, bara en omfördelning. Men
              frågan är: Omfördelning från vem?
            </seg>
            <seg n="ac1716f4">
              Pengar som tidigare skulle användas för dem som hade det allra
              svårast att komma ut på arbetsmarknaden ska nu användas för dem
              som riskerar arbetslöshet. Ska omfördelning ske från regioner
              som inte är drabbade till regioner som är drabbade? Varslen har
              lagts i alla län i hela landet. Från var sker omfördelningen?
              Vilka grupper blir utan insatser? Vilka orter blir utan resurser?
            </seg>
            <seg n="1bc4d6b0">
              Vi vet att Arbetsförmedlingen praktiskt taget saknar rörliga
              medel under kommande år. Vilka med rätt till jobb- och utvecklingsgaranti
              ska bli utan densamma? Det är 44 000 människor inskrivna i dag.
              De lär knappast bli färre. Eller ska det bli ett slags lågprisvariant
              på alla insatser som inte leder till jobb utan bara till bättre
              siffror i statistiken?
            </seg>
            <seg n="137ac1e9">
              Regeringen har valt att kraftigt detaljreglera Arbetsförmedlingens
              arbete, och det har lett till att många jobb inte har blivit tillsatta.
              Berätta här i dag, statsrådet Littorin, hur regeringen tänker
              hantera situationen på arbetsmarknaden åren framöver.
            </seg>
          </u>
          <note type="speaker" n="520111af">
            Anf. 7 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-0" n="aaba3b5b">
            <seg n="fc1c5494">
              Fru talman! Jag känner oerhört starkt för de människoöden som
              du berättar om i ditt anförande. Jag blir också glad av den reformbudget
              som alliansregeringen har lagt fram på 32 miljarder kronor för
              att mota just den lågkonjunktur som vi nu går in i.
            </seg>
            <seg n="c804f531">
              Vi ser nu en tydligt splittrad opposition. Jämför vi de tre budgetalternativ
              som ni har lagt fram ser vi tydligt att det leder till 60 000
              färre jobb, högre arbetslöshet och större utanförskap.
            </seg>
            <seg n="ce363a4f">
              Det finns en sak som ni trots all er splittring är överens om.
              Det är att fördubbla arbetsgivaravgiften för unga människor. Ni
              vill fördubbla den för mer än 600 000 unga människor.
            </seg>
            <seg n="9bacd210">
              Med tanke på den fantastiska förmåga som ni hade under förra
              mandatperioden, då ni lyckades öka ungdomsarbetslösheten med 30
              procent, är det häpnadsväckande att ni nu ska fördubbla avgiften.
            </seg>
            <seg n="16d8730c">
              Kan Berit Högman förklara för mig hur höjda skatter och arbetsgivaravgifter
              på dryga 10 miljarder kronor ska kunna skapa fler jobb för unga
              i Sverige?
            </seg>
          </u>
          <note type="speaker" n="2eaf6132">
            Anf. 8 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-83ab70265f2ceaba-1" n="8d105a20">
            <seg n="643fc0f6">
              Fru talman! Skillnaden mellan socialdemokratisk politik och borgerlig
              politik är att vi ser till dem som bäst behöver stöd och resurser.
            </seg>
            <seg n="58a134f8">
              När det gäller ungdomsarbetslösheten är vårt förslag tydligt.
              Vi ger resurserna till dem som står längst ifrån arbetsmarknaden.
              Vi ser individer som behöver stöd i stället för arbetsgivare som
              behöver större svarta siffror i sitt bokslut.
            </seg>
            <seg n="8222e63d">
              Det som de facto är resultatet av ert förslag om en generell
              sänkning är att det också ger stöd till företag som ändå hade
              anställt dessa unga människor. I nästa ände har ni minskat möjligheten
              för människor att starta om via neddragning på komvux.
            </seg>
            <seg n="a48b799e">
              Ni är inte särskilt intresserade av att utveckla högre utbildning.
              Ni har inga förslag som handlar om en arbetsmarknadsutbildning
              för dem som behöver den till jobb. Det är den stora skillnaden
              mellan vår politik och er politik. Vi vill ge till dem som bäst
              behöver det.
            </seg>
          </u>
          <note type="speaker" n="e5162458">
            Anf. 9 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-1" n="aaba3b5b">
            <seg n="59f6d424">
              Fru talman! Jag kan konstatera att vi har en opposition som stöder
              en nedmontering av arbetslinjen och en majoritet som ser till
              att reformera och få in framför allt fler unga på arbetsmarknaden.
            </seg>
            <seg n="69793df2">
              Vi har systemet med nystartsjobb där tusentals unga människor
              har fått ett nystartsjobb under de senaste åren. Det innebär att
              de som befinner sig längst från arbetsmarknaden har en möjlighet
              att få in en fot eller två fötter på arbetsmarknaden. Jag gläder
              mig åt att det är någonting som Socialdemokraterna nu bejakar.
            </seg>
            <seg n="6d32f5aa">
              Men det är fortfarande så att ni vill ta bort den generella sänkningen.
              Det innebär för en småföretagare som har två unga anställda en
              ökad kostnad på 80 000 kronor varje år. Jag kan konstatera att
              Berit Högman väljer den linjen där man återigen sviker landets
              ungdomar.
            </seg>
          </u>
          <note type="speaker" n="26181c32">
            Anf. 10 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-5c5edda4931188ac-0" n="8d105a20" next="i-b13324ec6f6ed0f9-0">
            <seg n="01a5fa16">
              Fru talman! Av de 10 000 ungdomar som sitter i er ungdomsgaranti
              är ungefär 2 procent i en aktiv åtgärd. Resten har gömts i en
              statistik av billiga åtgärder som inte leder till jobb.
            </seg>
            <seg n="4c811081">
              Låt oss ta exemplet med Johanna som ännu inte har fått ett jobb.
              Hon ska behöva gå arbetslös i sex månader innan hon över huvud
              taget blir föremål för någon sorts hjälp från Arbetsförmedlingen.
              Hon ska inte göra någonting under tre månader, och under tre månader
              ska hon skriva vad hon är bra på. Sedan kan hon möjligen få en
              praktikplats.
            </seg>
            <seg n="07e4caf4">
              Samma sak gäller de unga människor som i dag varslas på Volvo,
              för att ta det exemplet. I TSL-rapporten från kvartal tre beskriver
              man att ökningen också i omställningsavtalen består av unga människor
              under 25 år. Dem har ni lämnat därhän. Det ska gå sex månader
              innan de får hjälp. För dessa unga på Volvo hjälper inte en sänkt
              arbetsgivaravgift, eftersom deras jobb inte finns kvar.
            </seg>
          </u>
          <note n="02ddb58e">
            Anf. 11 TOMAS TOBÉ (m) replik:
          </note>
          <u who="berit_hogman_cb2bb0" xml:id="i-b13324ec6f6ed0f9-0" n="8d105a20" prev="i-5c5edda4931188ac-0">
            <seg n="079f17c3">
              Fru talman! Jag får tacka för ett intressant och bra beskrivande
              inlägg från Berit Högman om en del av utvecklingen på svensk arbetsmarknad.
            </seg>
            <seg n="19f9f7a5">
              Vi har i kammaren haft en ganska intensiv debatt de senaste två
              åren mellan alliansen och oppositionspartierna om arbetsmarknadspolitiken.
              Det är ingen tvekan om att det har funnits och fortfarande finns
              tydliga skillnader.
            </seg>
            <seg n="a36fb44d">
              En intressant sak har ändå börjat ske, nämligen att Socialdemokraterna
              verkar stuva om i arbetsmarknadspolitiken. Jag ska ta två tydliga
              exempel. Det ena är att ni numera accepterar stora delar av jobbskatteavdraget.
              Beror det på att också ni nu inser att det skapar nya jobb?
            </seg>
            <seg n="388ce745">
              Det andra är att ni numera tycker att vi ska ha en deltidsbegränsning
              i arbetslöshetsförsäkringen. Är det för att ni också har insett
              att det innebär att vi får en tydligare arbetslinje i arbetslöshetsförsäkringen?
            </seg>
          </u>
          <note type="speaker" n="4d4e100a">
            Anf. 12 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-5c5edda4931188ac-1" n="8d105a20" next="i-b13324ec6f6ed0f9-1">
            <seg n="050f1bed">
              Fru talman! Vad som är vad, och vad som har skapat jobben, därom
              tvista de lärde. Vi har haft en extrem högkonjunktur. Vi har mycket
              att tacka den för.
            </seg>
            <seg n="331698bc">
              Samtidigt vill jag påminna om det som Svenskt Näringsliv har
              redogjort för. Det är 90 000 jobb som inte har blivit tillsatta
              därför att det inte gick att matcha jobben mot arbetskraften.
              I ett sådant läge hade vi tjänat på om Arbetsförmedlingen hade
              haft resurser till arbetsmarknadsutbildning. Vi hade haft fler
              platser på yrkesutbildningar och lärlingsutbildningar för att
              få fram dessa svetsare, arborrare, ingenjörer och konstruktörer
              som hade behövts.
            </seg>
            <seg n="5d537b32">
              Vad gör regeringen i stället? Jo, man skapar en rad lågprisvarianter
              som stänger inne ungdomar i en så kallad ungdomsgaranti där det
              egentligen inte händer någonting. Det leder inte till jobb.
            </seg>
          </u>
          <note n="0ca2e268">
            Anf. 13 TOMAS TOBÉ (m) replik:
          </note>
          <u who="berit_hogman_cb2bb0" xml:id="i-b13324ec6f6ed0f9-1" n="8d105a20" prev="i-5c5edda4931188ac-1">
            <seg n="08f50335">
              Fru talman! Det är sant att vi har haft en stark högkonjunktur
              i Sverige. Vi behöver inte tvista så mycket om vilka reformer
              som fungerar eller inte. Det finns det andra som kan bedöma.
            </seg>
            <seg n="afbbb5e8">
              Konjunkturinstitutet menar till exempel att en tredjedel av jobben
              kommer som en direkt följd av regeringens reformer. LO tillstår
              att jobbskatteavdraget står för ungefär 70 000 nya jobb i Sverige.
              Det finns också andra omdömen om man vill ta del av det.
            </seg>
            <seg n="ce54b791">
              Jag återkommer lite grann till min fråga. Anser Socialdemokraterna
              nu att jobbskatteavdrag leder till nya arbeten? Anser Socialdemokraterna
              nu att en deltidsbegränsning i arbetslöshetsförsäkringen behövs
              för att tydliggöra arbetslinjen?
            </seg>
          </u>
          <note type="speaker" n="6364a7a4">
            Anf. 14 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-83ab70265f2ceaba-2" n="8d105a20">
            <seg n="b74d8142">
              Fru talman! När det gäller deltidsarbetslösheten konstaterar
              vi att deltidsarbetslöshet och deltider är en kvinnofälla. Det
              enda ni har gjort för att sätta fokus på kvinnor är att inrätta
              ett vårdnadsbidrag. Är det en arbetslinje? Vi ser att det behövs
              en rad åtgärder för att kvinnor och ungdomar på samma sätt som
              vita medelålders män ska ha rätt till en heltidstjänst och en
              fast anställning. Ni har lagt fram en rad förslag som försvårar
              detta.
            </seg>
            <seg n="e5f5e28c">
              Ni har ökat antalet möjligheter att visstidsanställa och deltidsanställa.
              Ni har inte satt fokus på den självklara rättigheten och det som
              borde vara norm på arbetsmarknaden för såväl kvinnor som män:
              en fast anställning på heltid med en lön som man kan leva på.
              Inget av detta har varit i fokus i den borgerliga regeringens
              arbetsmarknadspolitik.
            </seg>
          </u>
          <note type="speaker" n="703528bd">
            Anf. 15 ELISABETH SVANTESSON (m) replik:
          </note>
          <u who="elisabeth_svantesson_48c0b1" xml:id="i-a4d580eec0a83f6f-0" n="8a286fbe">
            <seg n="d08957e7">
              Fru talman! Jag märker en viss inkonsekvens i Berit Högmans beskrivningar.
              Å ena sidan anklagar Berit Högman regeringen och majoriteten för
              att vi inte har gjort tillräckligt för dem som står längst bort.
              Det är just det vi har gjort och där vi har satsat våra resurser.
              Det handlar om de människor som gick sju, åtta, nio år med aktivitetsgaranti
              och aldrig fick en riktig hjälp. Berit Högman säger att de unga
              göms i statistiken och finns i program. Å andra sidan säger hon
              att de inte får några åtgärder. Det är en väldigt inkonsekvent
              diskussion.
            </seg>
            <seg n="725b076a">
              Det är också inkonsekvent när hon går ifrån en gammal arbetslinje
              hos Socialdemokraterna när hon säger att vi under en högkonjunktur,
              som vi nu faktiskt har haft i två år, skulle ha brakat på med
              arbetsmarknadsutbildning. För den som vet någonting om arbetsmarknadspolitik,
              och det tror jag verkligen att Berit Högman gör, vet att det är
              i lågkonjunktur som de satsningarna ska komma. Därför satsar också
              regeringen nu på yrkesutbildning och gör det lättare att få en
              yrkesutbildning för att matcha det behov som vi ser.
            </seg>
          </u>
          <note type="speaker" n="7289680f">
            Anf. 16 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-83ab70265f2ceaba-3" n="8d105a20">
            <seg n="e185f614">
              Fru talman! Ni måste också se det som är tydligt. Det finns en
              grupp människor som aldrig har nåtts av högkonjunkturen. Det finns
              en stor grupp ungdomar som har varit helt resistenta mot den medicin
              som ni har gett. De har fortsatt stått utanför arbetsmarknaden
              därför att de har varit för dåligt rustade.
            </seg>
            <seg n="8995f796">
              I det rustandet har ni inte haft ett enda recept. Det har inte
              funnits någon arbetsmarknadsutbildning. Ni saboterade planen om
              en lärlingsutbildning. Ni har försvårat. Ni har beskrivit verkligheten
              som att det finns ett jobb om unga människor blir tillräckligt
              fattiga. Det finns i alla fall en hushållsnära tjänst. Det är
              ett slöseri att se på människor på det sättet.
            </seg>
          </u>
          <note type="speaker" n="f90506be">
            Anf. 17 ELISABETH SVANTESSON (m) replik:
          </note>
          <u who="elisabeth_svantesson_48c0b1" xml:id="i-a4d580eec0a83f6f-1" n="8a286fbe">
            <seg n="b665b1b8">
              Fru talman! Jag och Berit Högman delar, antar jag, oron över
              att så väldigt många unga fortfarande är arbetslösa. Det är ett
              jätteproblem, fru talman. Men vad är lösningen? Jo, vi måste sänka
              trösklarna.
            </seg>
            <seg n="69570e50">
              Det finns två typer av trösklar. Vi har en svensk modell som
              faktiskt inte gör det helt enkelt för unga att komma in. Det skyddar
              dem som är på insidan, och det är tuffare för dem som är på utsidan.
              Där är vi överens om att vi, som det ser ut just nu, ska behålla
              den lagstiftning vi har.
            </seg>
            <seg n="ab8fb8c8">
              Men det finns ett annat sätt att sänka trösklarna. Det handlar
              om att göra det billigare att anställa en ung människa. Det är
              därför som vi sänker arbetsgivaravgifterna ännu mer för de unga.
              Det är därför som vi också ökar det antal som kan komma i fråga
              för detta, eftersom vi sänker och höjer åldersgränser. Det är
              ett sätt att sänka tröskeln, och det tror jag kommer att få effekt.
              Men jag tror att vi behöver göra mycket mer, och det tror jag
              att vi är överens om.
            </seg>
            <seg n="662e3470">
              Att sänka arbetsgivaravgiften är en väg in. Och det handlar om
              en tydlig matchning på Arbetsförmedlingen. Unga människor som
              i dag är i garantin får en tydlig matchning, Berit Högman.
            </seg>
          </u>
          <note type="speaker" n="d52c0adb">
            Anf. 18 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-83ab70265f2ceaba-4" n="8d105a20">
            <seg n="b6fcd021">
              Fru talman! Att rikta resurser mot dem som har det svårast på
              arbetsmarknaden ingår i vår jobbmotion. Vi beskriver olika stimulansåtgärder
              för att unga människor ska komma in på arbetsmarknaden.
            </seg>
            <seg n="886be256">
              Du pratar om att sänka trösklar. Vilka trösklar? Ska det bli
              lättare att sparka? Ska det bli lättare att låta bli att bry sig
              om ungdomarna?
            </seg>
            <seg n="f8cde51a">
              Vad ni behöver göra är ju att se dessa unga människor som en
              kompetent arbetskraft. Det handlar om utbildning, praktikplatser,
              introduktion, handledning och så vidare i stället. Uppenbarligen
              hjälper ju ingen arbetsgivaravgiftssänkning för denna grupp. Den
              har varit resistent mot er medicin, och ni vägrar att se det.
              Det är ett stort problem.
            </seg>
          </u>
          <note type="speaker" n="35adbd64">
            Anf. 19 SVEN YNGVE PERSSON (m) replik:
          </note>
          <u who="sven_yngve_persson_e89efd" xml:id="i-1b86acef7a38359f-0" n="fa881752">
            <seg n="90b154db">
              Fru talman! Berit Högman började med en lång och dessvärre ganska
              korrekt beskrivning av att varslen ökar. Så är det. Det kan ingen
              av oss förneka, utan det är så.
            </seg>
            <seg n="7b15ff78">
              Därefter kom Berit Högman in på åtgärder och beskrev lite grann
              hur man såg på det hela. Man pratar likadant som man gjorde i
              den förra lågkonjunkturen. Det är åtgärder. Det är åtgärder. Det
              är åtgärder. Man visar en väg, men man visar dessvärre inte hur
              man ska komma fram. Det är lite trafikomläggningar här och var,
              och så får vi se var vi landar.
            </seg>
            <seg n="8c369107">
              Det är en stor fråga, Berit Högman, som jag fortfarande funderar
              över. Ni beskriver och föreslår i stort sett samma sak som det
              som inför den nu avslutade högkonjunkturen faktiskt inte gav några
              jobb under er tid. Varför tror ni att det kommer att göra det
              denna gång?
            </seg>
          </u>
          <note type="speaker" n="3af7dda5">
            Anf. 20 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-83ab70265f2ceaba-5" n="8d105a20">
            <seg n="e2ac4944">
              Fru talman! Varför tror jag på arbetsmarknadsutbildning, exempelvis?
              Under hela våren ägnade jag rätt mycket tid åt att besöka verkstadsindustrin,
              särskilt i Värmland.
            </seg>
            <seg n="0ac8ab1e">
              Jag mötte ingen som talade om behovet av sänkta skatter. Däremot
              mötte jag företagsledare och fackliga företrädare som sade: Hjälp
              oss med arbetskraften! Vi saknar arbetskraft som har den kompetens
              som vi behöver.
            </seg>
            <seg n="e64949ab">
              Man frågade: Varför har den borgerliga regeringen lagt ned länsarbetsnämnderna?
              Förr var de bra på att hjälpa oss att identifiera grupper som
              kunde gå en arbetsmarknadsutbildning och sedan få ett arbete.
            </seg>
            <seg n="33411d41">
              Man efterlyste tydliga system för hur man kunde efterfråga en
              arbetskraft som man sedan visste var anställningsbar om ett halvår
              eller ett år.
            </seg>
            <seg n="d7fc4dd1">
              Vår beskrivning och våra åtgärder är tagna ur den verklighet
              som finns ute i industrin. Er beskrivning är ekonomiska teorier
              som inte är applicerbara på den verklighet vi nu har med en väldigt
              kraftig lågkonjunktur på gång.
            </seg>
          </u>
          <note type="speaker" n="e2b6c1c9">
            Anf. 21 SVEN YNGVE PERSSON (m) replik:
          </note>
          <u who="sven_yngve_persson_e89efd" xml:id="i-1b86acef7a38359f-1" n="fa881752">
            <seg n="5fcc3f05">
              Fru talman! Om det är så, Berit Högman, undrar jag: Är det inte
              nu vi verkligen ska se till att ta till vara den goda kompetens,
              den erfarenhet och den kraft som finns hos dem som riskerar att
              bli arbetslösa? Det gäller att de så fort som möjligt får ett
              nytt jobb i stället för att vi med en gång ska börja med åtgärder
              som tar en massa tid, vilket tyvärr gör att de kanske är borta
              från sitt arbete i sex månader innan det är dags att komma in
              på ett nytt.
            </seg>
            <seg n="39c91359">
              Det är faktiskt inte så att man med garanti blir långtidsarbetslös
              bara för att man tvingas lämna Volvo. Snarare är det så att det
              i Norge och på många andra ställen finns arbete.
            </seg>
            <seg n="c2fb7121">
              Kan vi inte försöka att ingjuta mod i de människor som i dag
              riskerar att mista sitt arbete i stället för att, som ni gör,
              tala om att det nu blir elände, elände, elände och att allting
              är mörkt och att den enda räddningen är en hög a-kassa?
            </seg>
          </u>
          <note type="speaker" n="9e4dbe86">
            Anf. 22 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-83ab70265f2ceaba-6" n="8d105a20">
            <seg n="fe16f098">
              Fru talman! Absolut! Jag delar helt din uppfattning, men problemet
              är att det ni gör i praktiken inte stämmer överens med detta.
              Ni lägger nämligen inte till några resurser till Arbetsförmedlingen.
              Det har varit anställningsstopp i två år. Någon ska också förmedla
              jobben.
            </seg>
            <seg n="fadbc778">
              Jag tror tyvärr inte att de 3 0004 000 varslade i Göteborg kan
              få jobb i Oslo. Jag tror inte att den arbetsmarknaden är riktigt
              så enkel, utan vi måste ha många åtgärder när det gäller jobben.
            </seg>
            <seg n="e198b589">
              Jag har inte fått svar på frågan om hur man ska omfördela. Är
              det de som har rätt till jobb- och utvecklingsgarantin som ska
              bli utan insats för att insatsen ska läggas på de varslade i Göteborg?
              Tror ni fortfarande att det är marknaden som kan lösa de problem
              vi står inför just nu?
            </seg>
          </u>
          <note type="speaker" n="42ee01ae">
            Anf. 23 ULF HOLM (mp):
          </note>
          <u who="ulf_holm_74ae2f" xml:id="i-ac844790ffac2757-0" n="42a245e8">
            <seg n="344e024c">
              Fru talman! Vi är alla väldigt bekymrade över den situation som
              nu råder, framför allt i Göteborgsområdet. Tyvärr tycks en lågkonjunktur
              sprida sig inte bara i Sverige utan i stora delar i världen. Frågan
              är: Hur djup kommer den att bli och hur pass långvarig?
            </seg>
            <seg n="67932cb2">
              Det är kanske inte riktigt sådant som vi kan klubba här i riksdagen,
              tror jag, fru talman, utan vi måste anpassa oss och göra satsningar
              nu. Det är vårt sätt att kunna reagera och försöka undvika att
              människor blir utan arbete för lång tid.
            </seg>
            <seg n="e010e121">
              Vi måste se sanningen i vitögat. Det är inte skoj att mista jobbet,
              och det är inte skoj att vara arbetslös en lång period, inte minst
              eftersom man numera inte heller får någon ersättning från staten
              eller den är väldigt låg.
            </seg>
            <seg n="aaff33a2">
              Sven Otto Littorin, arbetsmarknadsministern, protesterar redan
              nu mot mitt inlägg. Men jag menar att den här nya borgerliga regeringen
              har gjort att ersättningsnivåerna är låga, och det tycker vi från
              Miljöpartiet är fel.
            </seg>
            <seg n="58581fd8">
              Vad ska vi då göra? Vi måste satsa. Det är här bristen med den
              nya regeringen och den nygamla regeringen är som störst. Man gör
              väldigt lite eller ingenting.
            </seg>
            <seg n="8ea05ac0">
              Nu finns chansen att göra investeringar för framtiden på två
              områden.
            </seg>
            <seg n="80d274bd">
              Det handlar om att se till att vi får den gröna omställningen
              och satsar på grönt företagande. Det handlar om att bygga höghastighetstågen
              för att få bort en massa långtradare från vägarna och få bort
              en massa personbilar. Man kan i stället ta tågen och åka snabbtåg.
            </seg>
            <seg n="2ac2ed52">
              Vi måste få fram miljöteknikföretagen, som satsar på grön teknik
              för framtiden. Det kräver satsningar nu, men det är en grön omställning
              som vi har chansen att starta nu och som världen också behöver,
              inte minst om vi samtidigt ska skriva under ett nytt klimatavtal
              i Köpenhamn nästa höst. Då måste vi visa att vi är beredda att
              ta vårt ansvar för en bättre miljö.
            </seg>
            <seg n="b1eabe47">
              Det andra handlar naturligtvis om att vi måste satsa på att få
              fram kompetent personal till de företag som växer fram. De som
              nu varslas i Göteborgsområdet kan inte bara på en dag gå över
              till ett annat jobb, vilket som helst.
            </seg>
            <seg n="93a25052">
              I Göteborgsområdet är det brist på undersköterskor, vårdbiträden,
              personliga assistenter och chaufförer. Det är inte riktigt de
              yrkeskategorier som finns på Volvo Personvagnar. Därför är det
              så nödvändigt med kompetensutveckling, med yrkesutbildning, med
              komvux. Det tycker inte borgarna om. Ni tycker att folk ska gå
              från vilka yrken som helst. Men jag menar att det också kräver
              vidareutbildning.
            </seg>
            <seg n="ae998f70">
              Det är viktigt med arbetsmarknadspolitiska åtgärder i den meningen
              att man vidareutvecklar personer, så att de kan gå från ett yrke
              till ett annat. Vi kan nämligen inte garantera att samma yrken
              ska finnas i 50 års tid. Den tiden är förbi.
            </seg>
            <seg n="854b83e2">
              Det samhälle som finns nu, som vi lever i, kräver ständig kompetensutveckling.
              Det är ständigt nya utmaningar och ständigt nya saker som måste
              ske. Där måste vi politiker faktiskt skapa förutsättningar. Det
              är satsningar på komvux. Det är satsningar på kvalificerad yrkesutbildning,
              precis i enlighet med det förslag som Socialdemokraterna och Miljöpartiet
              presenterade för en och en halv vecka sedan.
            </seg>
            <seg n="aa86e0ec">
              Vi satsar miljarder på detta, 20 000 nya utbildningsplatser redan
              nästa år, just för att möta det här behovet. Vi gör satsningar
              för framtiden. Vi gör investeringar för framtiden, och det är
              det som är helt avgörande i den situation som vi står inför nu.
            </seg>
            <seg n="a6052a00">
              Vi politiker kan inte skapa företag. Vi kan skapa förutsättningar
              för företag att växa. Vi från Miljöpartiet tror att framför allt
              småföretagen har chansen att kunna växa nu. Därför kräver vi också
              att småföretagen ska våga anställa.
            </seg>
            <seg n="cbea4431">
              Gör man det nu? Nej, regeringen har i stället tagit bort den
              sänkta arbetsgivaravgiften för småföretagare som vi införde förra
              mandatperioden. Det har blivit dyrare för småföretag att anställa.
              Det är helt fel politik.
            </seg>
            <seg n="b465ced9">
              I stället föreslår vi från Miljöpartiet att småföretagare ska
              få kraftigt sänkta arbetsgivaravgifter just för att de ska våga
              ta steget att anställa fler, för det är där många arbetstillfällen
              finns för framtiden så vi kan låta småföretagen växa. Det är precis
              det som vi behöver göra nu.
            </seg>
            <seg n="39dc5d65">
              Vi behöver också utveckla lärlingsplatser, lärlingssystemet.
              För att få företag att våga ta in ny personal måste man i dag
              komma ut och visa upp sig. Med ett lärlingssystem kan arbetsgivaren
              och arbetstagaren visa vad de går för. Man kan visa att man kan
              jobbet: Jag platsar på den här arbetsplatsen, och ni behöver mig
              på det här företaget.
            </seg>
            <seg n="b4da5e2a">
              Ett utvidgat lärlingssystem i hela landet skulle ge möjligheter.
              Många företagare i dag är rädda för att ta steget att anställa
              fler. De tror kanske inte att det behövs på företaget. Men här
              har arbetstagaren en chans att visa vad man går för. Det tror
              jag är väldigt viktigt på det här området.
            </seg>
            <seg n="e66e1594">
              Den sista punkten är att det finns människor som har svårt att
              få ett arbete. Därför är social ekonomi och socialt företagande
              väldigt viktigt. Det är prövat på flera ställen. Vi skulle gärna
              vilja se fler satsningar från regeringen på den sidan, men tyvärr
              är det lika mörkt på den sidan som på många andra.
            </seg>
          </u>
          <note type="speaker" n="8bffdddf">
            Anf. 24 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-2" n="aaba3b5b">
            <seg n="2346da4d">
              Fru talman! Jag delar Ulf Holms verklighetsbeskrivning. Jag delar
              också Ulf Holms vurmande för småföretagen. Det är viktigt att
              skapa förutsättningar för bland annat små företag att anställa.
            </seg>
            <seg n="ae21d54e">
              Jag tycker också att det är viktigt med lärlingsutbildningar.
              Det känns som att Ulf Holm målar ett svart skynke över alliansens
              politik. Vi har satsat 1,8 miljarder på yrkesutbildning till exempel.
              Vi har satsat på lärlings- och yrkesutbildning med utökade lärlingsplatser
              på gymnasieskolan, något som ni tillsammans med Socialdemokraterna
              förra mandatperioden inte lyckades med. Vi har satsat på en yrkeshögskola
              och yrkesutbildning på komvux. Under de här två åren har ett helt
              Linköping, 143 000 människor, fått varaktiga anställningar.
            </seg>
            <seg n="2feec327">
              Det som förvånar mig i Miljöpartiets budgetmotion är att man
              trots den lågkonjunktur som nu kommer fortfarande föreslår friår.
              När människor nu blir varslade och går ut i automatiskt friår,
              kan man säga, fortsätter Miljöpartiet att föreslå detta. Hur kan
              ni med trovärdighet driva den linjen fortsättningsvis?
            </seg>
          </u>
          <note type="speaker" n="6b4026bf">
            Anf. 25 ULF HOLM (mp) replik:
          </note>
          <u who="ulf_holm_74ae2f" xml:id="i-ac844790ffac2757-1" n="42a245e8">
            <seg n="9e3f0403">
              Fru talman! När det gäller lärlingsplatser och komvux så visst
              gör regeringen satsningar i budgeten. Men det är satsningar som
              inte räcker till. Man är blind för den verklighet vi nu går in
              i. Vi behöver ytterligare 10 00020 000 nya platser för att möta
              de varsel som kommer nu och se till att vi får kompetensutbildning.
              Det är de satsningarna som regeringen inte förmår att komma med
              utan säger bara att det är viktigare att sänka skatten.
            </seg>
            <seg n="33968866">
              Jag säger: Nej, det är inte viktigast att sänka skatten för oss
              höginkomsttagare. Det är minsann viktigare att se till att vi
              får mer kvalificerad yrkesutbildning, komvux, satsningar, investeringar
              för framtiden. Det är det som är det viktiga.
            </seg>
            <seg n="7c187a54">
              Ja, friåret är en bra åtgärd, för samtidigt som väldigt många
              går arbetslösa finns det en grupp som jobbar väldigt mycket och
              som tyvärr många gånger kan tänkas gå in i väggen. Friåret är
              en frihetsreform för att se till att man ska kunna ladda batterierna
              och göra någonting annat eller som många andra gjort, starta ett
              nytt företag.
            </seg>
          </u>
          <note type="speaker" n="47e9a778">
            Anf. 26 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-3" n="aaba3b5b">
            <seg n="bb5c6fc7">
              Herr talman! Jag tycker fortfarande att friår är något som innebär
              att man monterar ned arbetslinjen i en tid då vi faktiskt behöver
              reformer och resurser för att utveckla och stödja en arbetslinje,
              få in fler folk på arbetsmarknaden.
            </seg>
            <seg n="79ceeb93">
              Jag tycker att Miljöpartiet tidigare har haft en väldigt hög
              svansföring vad gäller just småföretagandet och att stimulera
              företag att anställa människor. Nu när man ska gifta sig med Socialdemokraterna
              följer man deras politik på en rad olika områden, bland annat
              genom att fördubbla arbetsgivaravgiften för att anställa unga
              människor.
            </seg>
            <seg n="c1028df0">
              Jag tycker att det är beklagligt att ni som tidigare har brytt
              er om småföretagen nu säger: Har ni två personer under 26 år anställda
              innebär detta 80 000 kronor i ökade kostnader. Hur kan Ulf Holm
              stå och fortfarande mena att det är viktigt att värna småföretagen
              samtidigt som man driver en politisk linje som innebär ökade kostnader
              och framför allt att man diskriminerar unga människor på marknaden
              utifrån det perspektiv som vi i dag ser?
            </seg>
          </u>
          <note type="speaker" n="203cf054">
            Anf. 27 ULF HOLM (mp) replik:
          </note>
          <u who="ulf_holm_74ae2f" xml:id="i-77f4b6d1267e4f30-0" n="42a245e8" next="i-4ae92b0edf633f32-0">
            <seg n="844718b3">
              Fru talman! Det går lite inflation i att diskriminera ungdomar.
              Annie Johansson diskriminerar samtidigt personer som är fyllda
              27. De har det mycket svårare att bli anställda av ett småföretag
              med det resonemang som Annie Johansson för.
            </seg>
            <seg n="951178e0">
              Jag tror att det är viktigast att man gör en generell sänkning
              av arbetsgivaravgifter för alla småföretagare. Det är absolut
              viktigare än att peka ut att det är just ungdomar. Dessutom är
              de som har tjänat mest på den reform som regeringen har genomfört
              företag som McDonalds som får 60 miljoner mer i vinst för att
              de har flest ungdomar som jobbar på helger, eftermiddagar, och
              så vidare.
            </seg>
            <seg n="0a172fce">
              Jag tror inte att det är rätt politik. Jag tycker inte att vi
              ska stödja den sortens aktiviteter. En generell sänkning av arbetsgivaravgifterna
              i småföretag är tydlig och rak och ger förutsättningar.
            </seg>
            <seg n="67438bc9">
              Friåret innebär faktiskt också att vi får fler i arbete. Friåret
              betyder att en person är ledig tre till tolv månader samtidigt
              som en ny person kommer in på detta arbete och kan visa vad den
              går för. Undersökningar visar på att detta är en bra satsning.
            </seg>
          </u>
          <note n="c9d03923">
            Anf. 28 TOMAS TOBÉ (m) replik:
          </note>
          <u who="ulf_holm_74ae2f" xml:id="i-4ae92b0edf633f32-0" n="42a245e8" prev="i-77f4b6d1267e4f30-0">
            <seg n="d4476c8f">
              Fru talman! Jag tycker att Ulf Holms tal var väldigt bra. Jag
              hade nog kunnat hålla det själv om vi bara hade tagit bort delarna
              med hans omdömen om regeringen. För i sak har han helt rätt. Nu
              krävs satsningar på infrastruktur. Nu krävs satsningar på forskning.
              Nu krävs satsningar på gröna näringar. Inom vårt område är det
              nu viktigt med satsningar på yrkesutbildningar, lärlingsutbildningar,
              och så vidare.
            </seg>
            <seg n="2ca77586">
              Detta har vi inom alliansen klarat av, och vi har klarat av att
              finansiera det. Hur Ulf Holm ska klara av att finansiera det tillsammans
              med sina kamrater inom vänsterkartellen får han själv svara på.
              Det intressanta är att vi faktiskt i sak är överens.
            </seg>
            <seg n="4a32357d">
              Men en sak talade Ulf Holm inte särskilt mycket om i sitt första
              tal. Det var just om ungdomarna och om den skattechock som han
              vill rikta mot ungdomsgruppen genom att höja arbetsgivaravgifterna
              med dryga 10 miljarder samtidigt som man inte erbjuder någon som
              helst specialriktad åtgärd till ungdomarna i Miljöpartiets budget.
            </seg>
          </u>
          <note type="speaker" n="a48915bc">
            Anf. 29 ULF HOLM (mp) replik:
          </note>
          <u who="ulf_holm_74ae2f" xml:id="i-ac844790ffac2757-2" n="42a245e8">
            <seg n="6742e9eb">
              Fru talman! Ja, vi gör väldigt många satsningar. Det är det som
              är skillnaden mellan oss och regeringen. Ni i regeringen gör inte
              särskilt mycket. Det enda ni är intresserade av är att sänka skatten,
              framför allt för höginkomsttagare. Vi anser att det är helt fel
              politik. Det är inte en politik som skapar nya arbeten att jag
              får mindre skatt än jag haft tidigare.
            </seg>
            <seg n="bd5ac307">
              Vi i Miljöpartiet har väldigt mycket gemensamt med Socialdemokraterna
              när det gäller arbetsmarknadspolitik. Vi har ganska lika satsningar
              på just vidareutbildning, komvuxsatsningar och kvalificerad yrkesutbildning
              för framtiden.
            </seg>
            <seg n="13875a3f">
              Vi har också en historia där vi faktiskt 15 gånger har kommit
              överens om en budget där vi har gjort satsningar på miljösidan
              samtidigt som vi har sett till att ha en arbetsmarknadspolitik
              för att försöka få in fler i arbete. Vi har gjort satsningar,
              till exempel sänkning av arbetsgivaravgifterna för småföretagarna
              som vi införde förra mandatperioden men som ni tyvärr har tagit
              bort.
            </seg>
          </u>
          <note n="d544ba04" type="speaker">
            Anf. 30 TOMAS TOBÉ (m) replik:
          </note>
          <u who="tomas_tobe_95934f" xml:id="i-6ec784c24a1fa97f-1" n="a7c07b91">
            <seg n="fc1613cd"/>
            <seg n="3bd47a10">
              Fru talman! Det är intressant att Ulf Holm i retoriken beskriver
              alla de delar som regeringen har genomfört som något som inte
              fungerar. Men det är uppenbarligen en stor del av regeringens
              arbetsmarknadspolitik som man tycker verkar vara klok.
            </seg>
            <seg n="9537bd13">
              När det gäller hur överens man är med Socialdemokraterna är kanske
              Ulf Holm bättre på att svara på det, men det ska bli intressant
              att se om Miljöpartiet till exempel kommer att acceptera deltidsbegränsningen
              i arbetslöshetsförsäkringen som Socialdemokraterna tycker är viktig.
            </seg>
            <seg n="12d7a89e">
              Men jag återkommer till det som Ulf Holm inte verkar vilja tala
              om, ungdomarna.
            </seg>
            <seg n="23629725">
              Det finns inte en enda åtgärd från Miljöpartiet till ungdomarna
              förutom att man meddelar att man vill höja arbetsgivaravgifterna
              med 10 miljarder. Det är att göra det ännu svårare att anställa
              ungdomar i ett läge när vi alla vet att ungdomsarbetslösheten
              är väldigt hög.
            </seg>
          </u>
          <note type="speaker" n="14685579">
            Anf. 31 ULF HOLM (mp) replik:
          </note>
          <u who="ulf_holm_74ae2f" xml:id="i-ac844790ffac2757-3" n="42a245e8">
            <seg n="0a0760e4">
              Fru talman! När det gäller ungdomssatsningar har jag berättat
              om flera av dessa. Vi har i vår budget satsningar på yrkesutbildning,
              på komvux och på att höja kvaliteten på högskola och universitet
              för att den utbildningen ska bli bättre.
            </seg>
            <seg n="04fb04e5">
              Vi tror inte på en enskild åtgärd som att sänka arbetsgivaravgifterna
              bara för gruppen ungdomar upp till 26 år. Det viktigaste är att
              alla småföretag får del av detta, och det tror vi kommer att gynna
              ungdomsgrupperna i stor utsträckning utan att vi för den skull
              sätter åldersgrupper mot varandra. Det är det absolut viktigaste:
              en sänkt arbetsgivaravgift för alla småföretagare som har en omsättning
              på upp till 2 ½ miljon kronor skulle ge effekter långt utöver
              den grupp som vi tror särskilt skulle gynnas där det är faktiskt
              ungdomsgrupper och de som vanligtvis har gått några år på universitet
              och högskola och därmed kanske är över 26, 27 eller 28 år. De
              missgynnas nu av regeringens politik.
            </seg>
          </u>
          <note type="speaker" n="af995891">
            Anf. 32 Arbetsmarknadsminister SVEN OTTO LITTORIN (m):
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-0" n="7f680242">
            <seg n="e4932b89">
              Fru talman! Det blåser kalla vindar över världen. Finanskrasch,
              börsoro, varsel det är ord som väcker starka känslor. Våra medborgare
              är oroliga, förbannade och undrar vad som händer. De kräver svar
              och förtydliganden, med all rätt.
            </seg>
            <seg n="59861076">
              Jag har några gånger fått frågan om det inte är dags att samtala
              med eller till och med göra upp med Socialdemokraterna. Jag svarar
              att jag gärna diskuterar med socialdemokrater, miljöpartister
              och till och med med vänsterpartister.
            </seg>
            <seg n="0b6330a1">
              Men jag pratar ännu hellre med de varslade och deras företrädare,
              med Metall, Unionen, företagen som berörs, med Trygghetsstiftelsen
              och Trygghetsrådet, med kommuner, regioner och alla andra som
              nu mobiliserar för att möta utmaningarna.
            </seg>
            <seg n="2d0ee1e4">
              Fru talman! Låt oss få lite perspektiv på läget. I september
              varslades 8 000 personer om uppsägning. Samtidigt fanns det drygt
              70 000 lediga jobb hos Arbetsförmedlingen, varav drygt 40 000
              nyanmälda lediga jobb bara under september månad.
            </seg>
            <seg n="cdd0800d">
              Pratar man med Arbetsförmedlingen, branschorganisationer och
              företag får man veta att det fortfarande saknas mekaniker, montörer,
              CNC-operatörer och lastbilschaufförer, bara för att nämna några
              yrken där det finns lediga jobb just nu. Det gör naturligtvis
              inte oron mindre hos dem som riskerar att bli uppsagda. Men det
              sätter läget på arbetsmarknaden i ett lite annorlunda ljus än
              när man ser chockrubrikerna eller hör debatten.
            </seg>
            <seg n="3195a1d2">
              Fru talman! Vår främsta och omedelbara uppgift är att ge dem
              som nu är oroliga klara besked. Vi lämnar ingen i sticket. Arbetslinjen
              gäller såväl för långtidsarbetslösa, funktionsnedsatta, invandrare,
              unga och äldre på arbetsmarknaden som för dem som nu riskerar
              att förlora jobbet på Volvo eller på andra företag i Göteborg,
              i Umeå, i Arvika, i Olofström, i Vara och på andra ställen runt
              om i Sverige.
            </seg>
            <seg n="6dab39af">
              För er som lyssnar på den här debatten är beskedet glasklart.
              Alla insatser och resurser samordnas för att var och en av er
              ska få det tydliga beskedet: Här finns ingen brist på engagemang
              eller resurser. Här är det fokus som gäller fokus för att så många
              som möjligt så snabbt som möjligt återigen ska kunna ha ett jobb
              att gå till. Arbetslinjen gäller.
            </seg>
            <seg n="224cbccf">
              Fru talman! Sverige behöver Volvo. Sverige behöver Saab. Vi behöver
              industrin, och vi behöver industrijobben. Det är dock inte samma
              sak som att säga att vi kan garantera varje enskilt jobb när strukturförändringarna
              drar fram. I stället måste vi mobilisera alla våra omställningssystem
              så att var och en så snabbt som möjligt hittar ett nytt jobb att
              gå till.
            </seg>
            <seg n="7966d9a8">
              I tisdags träffade näringsministern och jag representanter för
              såväl Volvo som underleverantörer, för facken på Volvo och för
              de kommuner och regioner som berörs. Vi fick en första avrapportering
              från samordningsmännen, och vi gick igenom insatser, behov och
              åtgärder. Det var uppenbart att alla nu strävar mot samma mål
              och jobbar gemensamt, både för industrijobben i stort och för
              de enskilda personer som drabbas. Det är precis så vi hanterar
              sådana här allvarliga saker i Sverige. Vi sluter leden. Vi fokuserar.
              Vi levererar.
            </seg>
            <seg n="7d1499bf">
              Företagen vi nu talar om har i decennier varit en viktig del
              av svenskt näringsliv och av central vikt för de regioner som
              nu drabbas hårdast. Men företagen har inte bedrivit sin verksamhet
              av osjälviska skäl de har förstås gjort vinster på sin verksamhet.
              Det är bra och riktigt. Men det är i goda tider man sätter av
              till sämre. Det är vinster under bra år som ska växlas över i
              ansvar i sämre tider.
            </seg>
            <seg n="216b95d9">
              Både Volvo personvagnar och Volvo lastvagnar vill ta ansvar för
              sina medarbetare, precis som Ericsson gjorde när man sade upp
              hälften av sina medarbetare för sju åtta år sedan, eller när Electrolux
              drog ned kraftigt för några år sedan. Det är bra besked.
            </seg>
            <seg n="112391dc">
              Socialdemokraterna däremot är alltför snabba på att befria företagen
              från detta ansvar och i stället lägga över det på skattebetalarna
              och det i ett läge när vi inte ens prövat företagens eget ansvar
              eller det ansvar som bärs av alla andra aktörer som finns till
              hands med både personal och resurser.
            </seg>
            <seg n="e6d08b74">
              Fru talman! Vårt utgångsläge är bättre än på många håll i världen.
              Sedan valet har 180 000 personer lämnat utanförskapet och fått
              ett jobb att gå till, en arbetsgemenskap att känna trygghet i
              och en framtid att se fram emot. Det har i sin tur lett till högre
              skatteintäkter och lägre kostnader, vilket självklart är en bidragande
              orsak till Sveriges starka statsfinanser.
            </seg>
            <seg n="cb817c2c">
              Det finns ingen brist på resurser att hantera varslen för de
              enskilda som nu berörs. Vi har 38 miljarder kronor i anslag för
              arbetsmarknadspolitiken. Nästa år kommer det att finnas minst
              15 000 platser i arbetsmarknadspolitiska åtgärder utöver vad som
              finns i garantierna. Till detta kommer alla de extra utbildningsplatser
              som kommer att finnas i utbildningssystemet som resultat av den
              budget regeringen presenterade för några veckor sedan 1,8 miljarder
              för yrkesvux och yrkeshögskola och 2 miljarder i Europeiska socialfonden
              bara i Västra Götaland.
            </seg>
            <seg n="4d3046ba">
              Det finns 1 ½ miljard kronor omedelbart redo och fria för Arbetsförmedlingen
              att använda för att hantera de direkta konsekvenserna av varslen,
              inte bara på Volvo utan över hela landet. I årets budget investeras
              32 miljarder kronor extra i bland annat infrastruktur, utbildning,
              forskning och innovation för framtiden.
            </seg>
            <seg n="d7537d42">
              Fru talman! På kort sikt hoppas vi alla att varslen inte ska
              omsättas i regelrätta uppsägningar. Företagen själva kommer så
              långt som möjligt att delta i ansvarstagandet för dem av deras
              medarbetare som nu berörs. Det kan gälla omställningspaket med
              utbildning, avgångslöner under längre tid, tidigare pensionsavgångar
              för att bara nämna några alternativ. Detta kommer självklart att
              göras i nära samarbete med såväl Trygghetsrådet som Trygghetsstiftelsen;
              det är ju i omställningsavtalen löntagarna avstått från löneutrymme
              just för att hantera omställningssituationer. Och omställningsavtalen
              har visat sig oerhört framgångsrika. Över 80 procent av dem som
              fått hjälp av avtalen har hittat nytt arbete innan man hunnit
              bli arbetslös.
            </seg>
            <seg n="ceff9856">
              Därtill finns Arbetsförmedlingen. Numera är det en myndighet
              med ett mål att förmedla arbete. Organisationen är rustad, flexibel
              och slagkraftig. Den jobbar nu för högtryck tillsammans med samordningsmännen
              och andra berörda för att så effektivt som möjligt kunna ge besked
              till och hjälpa dem som behöver hjälp. Arbetsförmedlingens anställningsstopp
              är hävt.
            </seg>
            <seg n="d9416cf5">
              Det är också glädjande att Arbetsförmedlingen redan har placerat
              30 arbetsförmedlare på plats hos Volvo i Göteborg. Det visar på
              just den handlingskraft och flexibilitet från olika aktörer som
              jag tidigare efterlyste.
            </seg>
            <seg n="0f6b80b7">
              Fru talman! Vad vill då oppositionen? Det är samma politik som
              prövades i tolv år men som misslyckades som ledde till rekordstort
              utanförskap och som ledde till det som kallas jobless growth ,
              tillväxt utan nya jobb. De vill återigen föra samma politik som
              kostade dem valet 2006.
            </seg>
            <seg n="7aa12098">
              Socialdemokraterna vill chockhöja skatterna med 70 miljarder
              för de svenska hushållen. Det blir dyrare att anställa 20 miljarder
              dyrare för företagen att anställa ungdomar när ni också säger
              nej till den andra sänkningen av arbetsgivaravgiften för ungdomar.
            </seg>
            <seg n="b51abcdc">
              Jag ställer mig en enkel retorisk fråga: Om man gör det kraftigt
              dyrare att anställa ungdomar blir det då fler eller färre ungdomar
              som jobbar? Man behöver inte vara hjärnkirurg för att lista ut
              svaret på den frågan.
            </seg>
            <seg n="40ff99bb">
              Fru talman! Det är rent häpnadsväckande dålig tajming för socialdemokratisk
              politik. Att dra in köpkraft genom kraftiga skattehöjningar i
              lågkonjunktur samtidigt som man gör det enormt mycket dyrare att
              ha anställda är som att be om en arbetslöshetschock.
            </seg>
            <seg n="32e0ca23">
              Den samlade effekten av Socialdemokraternas skattehöjningar och
              bidragssatsningar är att sysselsättningen blir avsevärt lägre.
              Enligt samma modeller som till exempel KI eller LO använder handlar
              det om 50 000 personer färre i sysselsättning på kort sikt. På
              lång sikt blir sysselsättningen minst 70 000 personer lägre.
            </seg>
            <seg n="1b29a4a0">
              Fru talman! Först höjer Socialdemokraterna skatterna och kostnaderna
              för att anställa. Sedan ska deras jobbchock mildras med 9 000
              nya Amsplatser. Med all respekt: Är det inte ett jobb att gå till
              som de varslade Volvoarbetarna vill ha? Är det Amsutbildningar
              som är den enda saliggörande lösningen på varselproblematiken?
            </seg>
            <seg n="28c95fa0">
              Är det stora problemet med Volvos duktiga medarbetare att de
              är lågutbildade? Nej, Volvos medarbetare är inte dåligt utbildade.
              Tvärtom tillhör de dem med de bästa förutsättningarna att hitta
              nya jobb.
            </seg>
            <seg n="80886890">
              Visst kan det behövas kompletterande utbildningar för att passa
              nya jobb. Det är därför det är så viktigt att samordna alla dem
              som har resurser och som arbetar stenhårt för att hitta nya jobb
              till dem som berörs och att anordna rätt typer av yrkesutbildningar.
            </seg>
            <seg n="d583b076">
              Det är därför företagen, Trygghetsrådet, Trygghetsstiftelsen,
              Arbetsförmedlingen, kommunerna och regionerna tillsammans med
              parterna på arbetsmarknaden måste inventera förutsättningarna
              och jobba tillsammans med varje enskild person utifrån hans eller
              hennes förutsättningar.
            </seg>
            <seg n="4cdf0fc7">
              Den riktigt stora frågan handlar förstås om att ha goda förutsättningar
              för nya jobb och för företag som vågar och vill anställa. Det
              behövs ett företagsklimat som gynnar företag och anställningar.
              Det måste bli billigare och enklare att ha anställda, inte dyrare
              och svårare som oppositionen vill.
            </seg>
            <seg n="99d1ab42">
              Fru talman! Mot alliansens genomarbetade och fokuserade jobbpolitik
              står som vanligt en rödgrön röra. Vi vet inte vem som pratar med
              vem eller vilka dörrar som i dag är öppna eller stängda. Vilka
              besked är det som gäller? Är det de som kommer från en uppstressad
              oppositionsledare på onsdagen eller de som kommer från en skärrad
              oppositionsledare på fredagen?
            </seg>
            <seg n="fdc3875d">
              Vi vet inte om det är Vänsterpartiets krav på att ta bort tvåmannaundantaget
              i LAS som gäller eller Miljöpartiets nej till det för småföretagens
              skull. Vi vet inte om det är Miljöpartiets förslag att lägga ned
              dagens a-kassor och ha en statlig bred socialförsäkring i stället
              eller om det är Socialdemokraternas a-kassa där minst 700 000
              står utanför som gäller. Vi har heller ingen aning om Vänsterpartiets
              inflytande.
            </seg>
          </u>
          <note type="speaker" n="4584c00a">
            Anf. 33 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-8deeaf3ecc9cfcb8-0" n="50f76c4e">
            <seg n="367df89e">
              Fru talman! Det var ett spännande anförande från arbetsmarknadsministern.
              Jag skulle behöva minst lika många minuter för att replikera allt
              som jag skulle vilja replikera. Jag har dock några kamrater som
              kan hjälpa mig.
            </seg>
            <seg n="d7f6e8fc">
              Jag tänkte hålla mig till er nedmontering av a-kassan. Det blåser
              kalla vindar över världen och medborgarna är förbannade, säger
              arbetsmarknadsministern i sitt anförande. Så långt är jag beredd
              att hålla med arbetsmarknadsministern. Medborgarna är förbannade
              på regeringen och framför allt på arbetsmarknadsministern.
            </seg>
            <seg n="928043a9">
              Skulle man ha åkt ned till Volvo och hållit det anförande som
              arbetsmarknadsministern precis höll utanför grindarna där skulle
              Volvoarbetarna vara extra förbannade. De står inför en allvarlig
              situation. De får svårt att försörja sig och sina familjer om
              varslen övergår i uppsägningar. Vad har arbetsmarknadsministern
              att säga till de förargade Volvoarbetarna?
            </seg>
          </u>
          <note type="speaker" n="c0c07f84">
            Anf. 34 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-1" n="7f680242">
            <seg n="fdb17df2">
              Fru talman! Jag skulle säga så här: Det är tur att vi har världens
              bästa arbetslöshetsförsäkring. Vi har fortfarande 80 procent av
              den tidigare lönen under nästan ett års tid av arbetslöshet. Det
              är bra att man i kollektivavtalet har en ersättningsnivå som är
              ännu högre under de första månaderna. Det är tur att vi har en
              regering som sätter jobben främst och som nu kommer att kraftsamla
              alla de resurser som finns runt hela Sverige för att se till att
              man har ett jobb gå till och inte bara en ersättning att hämta
              ut.
            </seg>
          </u>
          <note type="speaker" n="3f44272b">
            Anf. 35 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-8deeaf3ecc9cfcb8-1" n="50f76c4e">
            <seg n="e8e02072">
              Fru talman! Arbetsmarknadsministern skulle med andra ord säga
              till de förtvivlade och förbaskade Volvoarbetarna: Jag tänker
              inte göra någonting. Jag tänker inte ta till mig er oro på något
              sätt. Men jag kommer att ge er en skattechock.
            </seg>
            <seg n="c7ff2c50">
              De får inte bara sämre ersättning, utan man kommer att höja skatten
              för dem också. De drabbade får inget som helst gehör för sin oro.
              Att vi har världens bästa arbetslöshetsförsäkring är det svar
              som arbetsmarknadsministern kommer att ge dem. Låt mig travestera
              en tidigare borgerlig minister: Lycka till, herr arbetsmarknadsminister!
            </seg>
          </u>
          <note type="speaker" n="11acda14">
            Anf. 36 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-2" n="7f680242">
            <seg n="040414d3">
              Fru talman! Det är bara att konstatera att Socialdemokraterna
              driver samma sorts politik som man gjorde i tolv år, det vill
              säga en politik där man inte satsade på att folk skulle ha ett
              jobb att gå till utan där hela engagemanget handlade om ersättningssystemen.
            </seg>
            <seg n="2bf949e5">
              Vi har fortfarande 80 procent i ersättning i nästan ett år av
              arbetslöshet. Omställningsförsäkringen finns och fungerar. Vi
              ska dock se till att de som nu blir varslade, och där vi hoppas
              att inte alla blir uppsagda, har ett nytt jobb att gå till.
            </seg>
            <seg n="122e895b">
              Därför är det glädjande att det finns 70 000 lediga jobb i Sverige.
              Med de 15 000 utbildningsplatserna vi har utöver garantierna och
              med den 1 ½ miljard som nu finns omedelbart tillgänglig ska vi
              se till att de får rätt typ av utbildning för att hitta rätt typ
              av jobb.
            </seg>
            <seg n="8f514bd1">
              Det är inte fel på Volvos medarbetare. De är duktiga. Med rätt
              typ av kompletterande utbildning och med rätt typ av matchningsinsatser
              ska de inte ens behöva anlita arbetslöshetsförsäkringen.
            </seg>
          </u>
          <note type="speaker" n="67a4cbbb">
            Anf. 37 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-83ab70265f2ceaba-7" n="8d105a20">
            <seg n="a86f1889">
              Fru talman! Jag hör att arbetsmarknadsministern sätter stor tilltro
              till såväl arbetsgivare som de regioner där varslen lagts. Det
              gör mig bekymrad med tanke på att det är tydligt att det inte
              tillförs några nya resurser. Det är de befintliga som gäller.
              Det kommer oundvikligen att ställa regioner mot varandra. Det
              är uppenbart att en region med ekonomiska muskler och med en högre
              tillväxt än många andra har större möjlighet att bidra. Särskilt
              gäller det när man förutsätter att vi använder EU:s strukturfonder.
              Det innebär att det alltid krävs en lokal och regional medfinansiering.
              Möjligheten att leva upp till det är högst olika i de olika regionerna.
            </seg>
            <seg n="11ecf307">
              Jag ser framför mig hur det utan beslut och utan debatt sker
              en tydlig avrustning av områden som är ekonomiskt svaga. Hur ska
              omfördelningen ske? Jag vill ha svar på den frågan.
            </seg>
          </u>
          <note type="speaker" n="abbb4c70">
            Anf. 38 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-3" n="7f680242">
            <seg n="c46906cc">
              Fru talman! Jag vet knappt var jag ska börja. Högskolan har 200
              miljoner över i form av outnyttjade utbildningsplatser. Vi har
              i budgeten lagt 1,8 miljarder på yrkesvux och yrkeshögskolan.
              Infrastrukturen bara i Västra Götaland motsvarar 1,7 miljarder
              på kort sikt. Europeiska socialfonden bidrar med 2 miljarder bara
              i Västra Götaland. Vi har 1 ½ miljard redo omedelbart inom ramen
              för Arbetsförmedlingen. Uppdraget till Arbetsförmedlingen är att
              prioritera de orter och ställen där resurserna behövs som bäst.
            </seg>
            <seg n="19694a10">
              Jag är fullständigt övertygad om att man i den nya organisationen
              med en enhetlig myndighet som jag förvånas över att Berit Högman
              helt plötsligt angriper eftersom Socialdemokraterna inte har gjort
              det tidigare just inom ramen för den enhetliga myndigheten gör
              den typ av prioriteringar som behövs. Det finns ingen brist på
              resurser och engagemang, tack vare regeringens goda ekonomiska
              politik.
            </seg>
          </u>
          <note type="speaker" n="d5a27a43">
            Anf. 39 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-83ab70265f2ceaba-8" n="8d105a20">
            <seg n="78bedfdb">
              Fru talman! Ska jag tolka det som att regeringen redan har utsett
              samordningsmän, eller kanske en och annan samordningskvinna, i
              samtliga län med tanke på att varslen de facto är lagda i samtliga
              län?
            </seg>
            <seg n="8c8db400">
              För mig finns det ingen annan verklighet än att uppförsbacken
              tycks vara något större på Gotland än i Västra Götaland när det
              gäller att samla de regionala resurserna för att låta arbetskraften
              gå från ett jobb till ett annat. Det är onekligen så att de Nimbusanställda
              på Gotland har lite färre jobb att välja på än en och annan av
              de varslade i Göteborg. Vi har tidigare hört att man då ska fara
              till Oslo.
            </seg>
            <seg n="53334062">
              Kommer det att utses samordningsmän för varje län? Hur kommer
              omfördelningen av resurser att ske eftersom varslen är lagda i
              varje län?
            </seg>
          </u>
          <note type="speaker" n="f595d6a7">
            Anf. 40 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-4" n="7f680242">
            <seg n="d7747a32">
              Fru talman! Det finns samordningsmän i Västra Götaland och Blekinge.
              Vi för diskussioner även med andra län och regioner. Jag är övertygad
              om att den som vill ha en samordningsman eller två kommer att
              få det. Det är viktigt att samordna resurserna.
            </seg>
            <seg n="8096ff92">
              När vi hade vårt möte i tisdags med de regioner som är närmast
              berörda noterade jag att det fanns en stark uppslutning kring
              det arbetssättet.
            </seg>
            <seg n="063bd947">
              Det finns 1 ½ miljard över som är outnyttjade och som vi ställer
              till Arbetsförmedlingens direkta och omedelbara förfogande. Då
              måste de göra en prioritering tillsammans med samordningsmän och
              andra berörda för att se till att resurserna hamnar där de behövs
              bäst. Det är helt riktigt som Berit Högman säger. Det är inte
              bara i Göteborg. Det är på andra ställen också. Det finns dock
              ingen brist på resurser och engagemang. Nu ska vi samla alla de
              resurser som finns i olika system så att den enskilda personen
              som blivit varslad får veta: Det finns en framtid också för mig.
            </seg>
          </u>
          <note type="speaker" n="d9d1fe61">
            Anf. 41 CHRISTER ENGELHARDT (s) replik:
          </note>
          <u who="christer_engelhardt_2d3323" xml:id="i-0708e49d634b6e9e-0" n="56b9b740">
            <seg n="f59719c7">
              Fru talman! Arbetsmarknadsminister Sven Otto Littorin sade i
              sitt anförande att han gärna talar med arbetsmarknadens parter
              också. Han nämnde Metall som en av dessa parter.
            </seg>
            <seg n="fa26aaa1">
              Metall på Gotland har skrivit till regeringen och begärt att
              få just samordningspersoner för att se över industrimarknadens
              utveckling på Gotland. Vi har Nordkalk som nu är ett ärende i
              Arbetsmiljödomstolen när det gäller framtida kalkbrytning. Det
              är en fråga som vi inte kan lösa här. Men det innebär uppenbarligen
              en fara för många industrijobb. Vi har även Nimbus på Gotland,
              som tidigare nämndes av min kollega Berit Högman, som har varslat
              ett par hundra anställda, och hela fabriken kommer att läggas
              ned. Vi har Danielssons skyltfabrik som nu i veckan har varslat
              ett tjugotal av 60 anställda.
            </seg>
            <seg n="a34c1955">
              Industrin på Gotland står inför en stor knäck, och här har man
              begärt att få just samordningspersoner. Men det har regeringen
              varit kallsinnig till.
            </seg>
            <seg n="dc08dabf">
              Jag undrar vad arbetsmarknadsministern egentligen har för svar
              att ge. Talar arbetsmarknadsministern och näringsministern med
              varandra?
            </seg>
          </u>
          <note type="speaker" n="62abadc1">
            Anf. 42 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-5" n="7f680242">
            <seg n="86cb1dc3">
              Fru talman! Det kommer samordningsmän även till Gotland. Vi har
              inte alls varit kallsinniga till det, utan vi har diskuterat detta
              med företrädare för Gotlands kommun. Jag förutsätter att det kommer
              inom kort. Jag har ingen närmare tidsangivelse. Men jag, och även
              näringsministern, tror att det är oerhört effektiva åtgärder för
              att samla ihop de resurser som finns och få folk och organisationer
              att fokusera på rätt ställe. Jag bedömer, precis som Christer
              Engelhardt, att det behövs för att hjälpa de enskilda personer
              som nu riskerar jobben på Gotland.
            </seg>
          </u>
          <note type="speaker" n="aac09f05">
            Anf. 43 CHRISTER ENGELHARDT (s) replik:
          </note>
          <u who="christer_engelhardt_2d3323" xml:id="i-0708e49d634b6e9e-1" n="56b9b740">
            <seg n="e73b6295">
              Fru talman! Industrijobben på Gotland är grunden på den gotländska
              arbetsmarknaden. Därför är det så oerhört viktigt att industrijobben
              på Gotland får ljusa framtidsutsikter. För det krävs det också
              en samordning av de politiska insatserna.
            </seg>
            <seg n="ec142386">
              Mig veterligen är det sagt att Gotland inte skulle få någon samordningsinsats
              utan att detta skulle skötas lokalt. Men det är glädjande att
              arbetsmarknadsministern ger besked om att Gotland kommer att få
              en samordningsperson.
            </seg>
            <seg n="fb9f99d7">
              Enligt de uppgifter som jag än så länge har fått är detta en
              fråga som ska skötas lokalt. Men om det inte sker några samordningsinsatser
              innebär det att man äventyrar industrijobben på Gotland. Där måste
              vi hjälpas åt att ta ett ansvar.
            </seg>
          </u>
          <note type="speaker" n="f5e70041">
            Anf. 44 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-6" n="7f680242">
            <seg n="3534ed8a">
              Fru talman! Jag delar Christer Engelhardts uppfattning. Det är
              klart att vi kommer att ha samordningspersoner också på Gotland
              för att just få den här samlingen runt pumpen med de insatser
              som finns.
            </seg>
          </u>
          <note type="speaker" n="292841b0">
            Anf. 45 EVA-LENA JANSSON (s) replik:
          </note>
          <u who="eva-lena_jansson_29fd87" xml:id="i-678fc54e5efbdda5-0" n="6e4775f2">
            <seg n="83f25a47">
              Fru talman! För 14 dagar sedan stod vi här i kammaren och hade
              en debatt med Sven Otto Littorin om varslen i fordonsindustrin.
              Då ville arbetsmarknadsministern påminna oss om att 99,8 procent
              inte var varslade. Det är samma optimism som utstrålar från arbetsmarknadsministern
              i dag trots att tusentals fler personer har blivit varslade. Även
              i mitt hemlän har ett antal personer blivit varslade.
            </seg>
            <seg n="8c469019">
              Det som vi nu får reda på är att regeringen tydligen vill införa
              någon form av lightversion av LAN igen, alltså av Länsarbetsnämnden.
              Jag kan inte tolka denna samordning på något annat sätt.
            </seg>
            <seg n="bc52dbcf">
              Min fråga är: Varför är arbetsmarknadsministern inte oroad över
              dessa varsel? Varför tycker han inte att detta är viktigt? Det
              vore väldigt bra att få reda på det. Det som arbetsmarknadsministern
              talar om just nu är att 1,5 miljarder ska räcka till hela landet.
              Han talar nu om att det räcker till Västra Götaland. Men jag gissar
              att svaret till Gotland och till Örebro län blir att de ska få
              del av dessa 1,5 miljarder. Vad är egentligen svaret från arbetsmarknadsministern?
            </seg>
          </u>
          <note type="speaker" n="f697e106">
            Anf. 46 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-7" n="7f680242">
            <seg n="9dba0882">
              Fru talman! Jag vet inte om Eva-Lena Jansson hörde mitt inledningsanförande.
              Det är möjligt att hon var utanför någonstans.
            </seg>
            <seg n="3b9d4eb2">
              Jag vill bara påminna om flera olika saker. Det är oerhört lätt
              att dra billiga partipolitiska poäng på andra människors olycka.
            </seg>
            <seg n="a8df55fe">
              Vi måste nu göra flera saker samtidigt. Vi måste se till att
              de enskilda personer som berörs får ett så snabbt, tydligt och
              kraftsamlat besked som möjligt vad som gäller just för dem. Där
              säger jag att det inte är brist på resurser. Tack vare en framgångsrik
              ekonomisk politik har vi till skillnad från nästan alla andra
              länder runt omkring oss oerhört starka statsfinanser. Det finns
              resurser omedelbart tillgängliga för att de ska få ett tydligt
              och klart besked. Men det är klart att människor är oroliga.
            </seg>
            <seg n="f987cc0d">
              Vi måste se till att den internationella finanskrisen får sin
              globala lösning. Vi måste se till att vända den lågkonjunktur
              som vi ser följa i spåren av den till en högkonjunktur eller till
              bättre tider. Det ska vi göra genom en effektiv politik där vi
              nu investerar i forskning, utveckling, infrastruktur och annat
              så att vi får tillväxt och en bra företagarpolitik igen.
            </seg>
          </u>
          <note type="speaker" n="95c679a8">
            Anf. 47 EVA-LENA JANSSON (s) replik:
          </note>
          <u who="eva-lena_jansson_29fd87" xml:id="i-678fc54e5efbdda5-1" n="6e4775f2">
            <seg n="1241dada">
              Fru talman! I går var Arbetsförmedlingens chef i finansutskottet
              och redogjorde för att hon är oroad över resurserna och osäker
              på om de kommer att räcka. Det är klart att när regeringen nu
              står här och talar om att det inte är så många som är varslade
              99,8 procent är fortfarande inte varslade trots att väldigt många
              redan har fått lämna sina tillfälliga visstidsanställningar och
              bemanningsföretagen redan har dragit sig ut från företagen, är
              det många fler som riskerar att få gå ut i arbetslöshet. Då ger
              man på något sätt signalen att det inte är så farligt samtidigt
              som man i sin egen budget prognostiserar att arbetslösheten kommer
              att vara runt 7 procent nästa år, det vill säga högre än 2006
              när vi förlorade valet. Man säger: Vi behöver inte göra någonting
              alls. Jag är förvånad, fru talman.
            </seg>
          </u>
          <note type="speaker" n="563a244d">
            Anf. 48 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-8" n="7f680242">
            <seg n="3788899e">
              Fru talman! Vår uppgift måste väl vara att göra det som vi behöver
              göra, inte att alarmera, Eva-Lena Jansson. Vår uppgift är att
              lösa de problem som finns och att samla de resurser som finns
              så att de enskilda får svar på frågorna som de ställer.
            </seg>
            <seg n="799f7f75">
              Jag vet inte om Eva-Lena Jansson har läst dagens Dagens Nyheter.
              Statistiska centralbyråns AKU kom i går. Man noterar en ökning
              med 44 000 sysselsatta i år jämfört med förra året. Antalet heltidsjobb
              har ökat, och samtidigt har de tidsbegränsade jobben blivit färre.
              Det är väl en bra nyhet mitt i dessa dystra tider?
            </seg>
            <seg n="fbbafb30">
              Jag kan också berätta att hittills i oktober, denna månad, har
              det kommit in 18 354 nyanmälda lediga jobb till Arbetsförmedlingen.
            </seg>
            <seg n="11b4d15a">
              Det som jag vill säga med detta är att när vi kraftsamlar våra
              resurser, när vi gör det som vi ska, och när vi lämnar de besked
              som vi kan lämna till de enskilda personer som berörs, måste det
              vara grundat på att det inte är becksvart och hopplöst för dem.
              Det finns en framtid, men vi måste kraftsamla för att nå dit.
            </seg>
          </u>
          <note type="speaker" n="e7d917b2">
            Anf. 49 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-4" n="aaba3b5b">
            <seg n="899ea6ca">
              Fru talman! Jag vill inledningsvis instämma i det som arbetsmarknadsministern
              tog upp i sitt anförande. Regeringen har gjort viktiga och kraftfulla
              reformer på den svenska arbetsmarknaden.
            </seg>
            <seg n="97d39708">
              Jag skulle vilja lyfta fram en annan fråga som inte har diskuterats
              i dag, nämligen de utmaningar som den svenska modellen står inför.
              Jag vet att regeringen liksom jag vill värna den svenska modellen
              byggd på avtal och partsförhandlingar. Det tycker jag är långt
              mycket bättre än föråldrade regler i LAS.
            </seg>
            <seg n="5608b8ae">
              Dagens arbetsrätt och turordningsregler gör det svårare för många
              unga människor att ta sig in på arbetsmarknaden. Det är också
              oftast vi, om vi har fått ett jobb, som ryker först i kristider.
            </seg>
            <seg n="4d4fe1d4">
              Den svenska modellen byggd just på avtal mellan arbetsmarknadens
              parter står inför utmaningar. Inte minst visas det på Dagens Nyheters
              debattsida i dag hur den svenska arbetsrätten ska utformas. Men
              också EG-rätten påverkar svensk lagstiftning och framför allt
              den förhärskande lex Britannia.
            </seg>
            <seg n="26573d61">
              Min inledningsfråga till ministern är: Vad ämnar ministern göra
              för att möta just dessa utmaningar?
            </seg>
          </u>
          <note type="speaker" n="5cdf86d9">
            Anf. 50 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-9" n="7f680242">
            <seg n="97969735">
              Fru talman! Det är svårt att svara på en så omfattande fråga
              på en minut, men jag ska ändå försöka.
            </seg>
            <seg n="2a76a93f">
              På kort sikt handlar det om att vi i den svenska lagstiftningen
              måste hantera effekterna av Lavaldomen, Rüffertdomen och andra
              liknande domar från EG-domstolen. Jag är övertygad om att vi kommer
              att kunna göra det med hjälp av den utredning som Claes Stråth
              leder och som levererar sitt betänkande i mitten av december.
            </seg>
            <seg n="6874a22d">
              På EU-nivå tror jag att vi måste få till stånd flera olika saker
              på kort sikt. Det handlar om en genomlysning av utstationeringsdirektivets
              hantering. Det görs också mycket aktivt av kommissionen, rådet
              och medlemsstaterna.
            </seg>
            <seg n="acd1e6f4">
              På lång sikt är jag övertygad om att vi måste värna den svenska
              modellens grunder. Det görs just nu, som jag bedömer det, bäst
              genom de huvudavtalsförhandlingar som sker. Jag hoppas verkligen
              att de leder till en bra lösning.
            </seg>
          </u>
          <note type="speaker" n="ecbf4978">
            Anf. 51 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-5" n="aaba3b5b">
            <seg n="992ddee5">
              Fru talman! Tack så mycket för svaret. Det är ganska tydligt
              vad som sades i Lavaldomen, nämligen att det inte är okej att
              vidta stridsåtgärder gentemot arbetstagare som är anslutna till
              utländska kollektivavtal utan att man vill värna det som EU är
              byggt på, nämligen fri rörlighet och fri etableringsrätt.
            </seg>
            <seg n="56d39b55">
              Jag har stora förhoppningar på den utredning som presenteras
              i december.
            </seg>
            <seg n="4c9637b9">
              Jag förstår att en minut är en väldigt kort tid att svara på.
              Men jag skulle ändå vilja ha ett förtydligande svar på hur man
              i dessa huvudavtalsförhandlingar kommer att beakta just de utmaningar
              som EG-rätten innebär för svensk arbetsmarknadspolitik och också
              hur EG-rätten och kanske ett minskat medlemsantal och minskad
              anslutningsgrad i fackförbunden påverkar de förhandlingar som
              just nu pågår.
            </seg>
          </u>
          <note type="speaker" n="6645831e">
            Anf. 52 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-10" n="7f680242">
            <seg n="b326082a">
              Fru talman! Jag varnar nog lite grann för att överdriva tolkningarna
              av effekterna av domarna i EG-domstolen. Det finns runt om i Europa
              en väldigt stor beundran för den svenska modellen, den skandinaviska
              modellen. Det finns också efter många av dessa domar en än starkare
              respekt, skulle jag vilja säga, för våra olika arbetsmarknadsmodeller
              och arbetsmarknadssystem. Det tror jag i grunden är väldigt bra.
              Vi försitter aldrig en chans att berätta om den eftersom vi tror
              att den är väldigt bra för Sverige.
            </seg>
            <seg n="8b88064c">
              Samtidigt är naturligtvis poängen med alltihop att vi i grunden
              vill att svenska kollektivavtal ska gälla i Sverige. Det har också
              varit grunden för Lavalutredningen.
            </seg>
            <seg n="01dc0441">
              Den större fråga som reflekteras i dagens DN Debatt-artikel handlar
              om förutsättningarna för lönebildningen i stort. Rubriken är lite
              missvisande jämfört med vad den grundläggande diskussionen handlar
              om, det vill säga vilka modeller för lönebildning som ska finnas
              i framtiden. Där kan vi ha olika åsikter och synpunkter i kammaren,
              men jag bedömer ändå att det är parterna som nu i första hand
              ska ta sig an den frågan, åtminstone ska jag kanske inte vara
              extremt aktiv medan parterna förhandlar.
            </seg>
          </u>
          <note type="speaker" n="0c71e693">
            Anf. 53 ULF HOLM (mp) replik:
          </note>
          <u who="ulf_holm_74ae2f" xml:id="i-ac844790ffac2757-4" n="42a245e8">
            <seg n="f1eaed3f">
              Fru talman! Jag tycker att det är lite ovärdigt av arbetsmarknadsministern
              att i ett politiskt tal i dessa orostider där många blir varslade
              ägna sig åt politisk pajkastning mot oppositionen. Arbetsmarknadsministern
              sade att han hade fått frågor om varför han inte samtalade med
              Socialdemokraterna och Miljöpartiet om att komma med åtgärder.
              Det var arbetsmarknadsministern inte intresserad av.
            </seg>
            <seg n="4b9bce83">
              Jag tror att de människor som nu känner en berättigad oro, inte
              minst över regeringens politik som har lett till att över 500
              000 personer ytterligare står utanför en omställningsförsäkring
              om man skulle förlora sitt jobb, vill ha politisk samling. De
              vill att politiker tar ansvar för att söka lösningar och att regeringen
              samtalar med oppositionen om att försöka skapa förutsättningar
              för framtiden. Varför avvisar arbetsmarknadsministern detta så
              kategoriskt?
            </seg>
          </u>
          <note type="speaker" n="21f28e1d">
            Anf. 54 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-11" n="7f680242">
            <seg n="3d104577">
              Fru talman! Pajkastningen har väl möjligen oppositionspartierna
              stått för själva den här veckan, mellan sig. Jag noterar till
              exempel att det inte finns någon vänsterpartist i kammaren. Möjligen
              är det någon som har stängt en dörr någonstans.
            </seg>
            <seg n="15cd354b">
              Låt mig återigen bara konstatera när det gäller a-kassan att
              det inom den nya socialförsäkringsutredning som är aviserad finns
              alla förutsättningar att få ett tydligt svar. Är det till exempel
              Socialdemokraternas 700 000-utanför-politik som gäller, eller
              är det Miljöpartiets breda uppslutning kring en bred socialförsäkring
              som också innefattar en statlig a-kassa? Den största splittringen
              när det gäller arbetslöshetsförsäkringen finns ju där någonstans
              i kammaren, inte inom alliansen.
            </seg>
            <seg n="88e4b2ce">
              Samtidigt är det viktigt att komma ihåg att av de 500 000 ytterligare
              som lämnat a-kassan är en klar majoritet exempelvis personer som
              har kort tid kvar till pension. I SKTF:s kassa är till exempel
              60 procent över 55 år. Det är vidare personer som har kvalifikationsyrken
              poliser, läkare och annat som inte har någon arbetslöshet att
              prata om. Det är också personer som inte omfattas av försäkringen.
            </seg>
            <seg n="05d24bef">
              Vi har gjort det billigare och enklare att komma med i a-kassan.
            </seg>
          </u>
          <note type="speaker" n="a5ca48bd">
            Anf. 55 ULF HOLM (mp) replik:
          </note>
          <u who="ulf_holm_74ae2f" xml:id="i-ac844790ffac2757-5" n="42a245e8">
            <seg n="ceb6813d">
              Fru talman! Jag noterar arbetsmarknadsministerns fortsatta pajkastning.
            </seg>
            <seg n="243d49fd">
              Vi levererar, säger han i sitt inledningsanförande. Frågan är
              vad regeringen levererar. Jag tycker att det har varit väldigt
              tyst från regeringen om vilka satsningar man vill göra, hur man
              vill gjuta mod i de personer som nu sitter vid köksborden och
              bekymrar sig över sin framtid och inte vet om de kan bo kvar i
              sin villa eller sin lägenhet. Den oron måste vi kunna hjälpa till
              att stilla.
            </seg>
            <seg n="163401b8">
              Vi miljöpartister och socialdemokrater har levererat ett paket
              för att säkerställa att man ska kunna få kvalificerad yrkesutbildning.
              Vi vill skapa fler platser. Om du skulle mista ditt jobb ska du
              ha en chans att vidareutbilda dig och kunna få ett nytt jobb.
              Bara för att det finns 70 000 lediga jobb betyder det inte att
              jag kan gå till ett nytt jobb i morgon. De här yrkena kräver någon
              sorts utbildning. Här måste vi som politiker ha smörjmedel, och
              det är därför vi vill satsa på just vidareutbildning och yrkeskompetens.
            </seg>
          </u>
          <note type="speaker" n="76ced303">
            Anf. 56 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-12" n="7f680242">
            <seg n="e27525f4">
              Fru talman! Är det pajkastning att redovisa tydliga alternativ?
              Det vänder jag mig emot.
            </seg>
            <seg n="32be2477">
              Vi ser väldigt tydligt i denna debatt, liksom i de andra dagarnas
              debatt här, att det finns en samlad jobballians mot en väldigt
              splittrad vänsterkartell. Om era gemensamma alternativ vet vi
              egentligen bara att skatterna blir höga, att det blir dyrare att
              anställa och att mellan 50 000 och 70 000 personer på det sättet
              riskerar jobben. Sedan ska 9 000 Amsplatser skyla över bristerna
              i den jobbpolitik ni aldrig fick till.
            </seg>
            <seg n="536de95c">
              Jag hörde Mona Sahlin säga i en av de debatter som hållits den
              här veckan att på deras tid fanns det minsann 13 000 Amsplatser.
              Ja, men nästa år finns det 15 000 platser, utöver garantierna,
              i den budget som vi har lagt fram. Dessutom finns det yrkesutbildningar
              där vi satsar nästan 2 miljarder extra och en lång rad andra åtgärder,
              just för att komma till rätta med det problem som Ulf Holm så
              riktigt belyser.
            </seg>
          </u>
          <note type="speaker" n="9a5d5a6f">
            Anf. 57 SYLVIA LINDGREN (s) replik:
          </note>
          <u who="sylvia_lindgren_9fe69e" xml:id="i-65f571b9df6d699e-0" n="7a74e54c">
            <seg n="9230423c">
              Fru talman! Det är ingen tvekan om att debattläget är hårt och
              att tilltron till den egna politiken, som arbetsmarknadsministern
              står och drar här, är stor. Han säger vid flera tillfällen: Det
              finns ingen brist på resurser. Onekligen finns det dock väldigt
              stora brister i fråga om när resurserna sätts in.
            </seg>
            <seg n="7eab85d4">
              Från socialdemokratiskt håll tycker vi att trygghetsalternativen
              är jätteviktiga. Man måste också ha långsiktighet för att ordna
              trygghet. Det går inte att bara knäppa med fingrarna när olyckan
              är framme och tro att man löser problemen.
            </seg>
            <seg n="76797521">
              Varför säger jag då detta? Jo, först drar man ned på resurser.
              Sedan lägger man till lite grann och tror att det ska bli bra.
              Detta är ingen långsiktig politik. Jag tycker att man på ett ovärdigt
              sätt möter oron hos alla utsatta människor i det här landet i
              den tid vi nu befinner oss i.
            </seg>
          </u>
          <note type="speaker" n="efe917c9">
            Anf. 58 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-13" n="7f680242">
            <seg n="fc163c70">
              Fru talman! Oppositionen är också snar att dra upp orosnivån
              genom att uttrycka sig på det sätt man gör. I stället för att
              nu sluta leden, avsluta det politiska käbblet och samlas kring
              de viktiga åtgärder vi behöver vidta försöker man ta billiga partipolitiska
              poäng.
            </seg>
            <seg n="b1621aed">
              Det finns 38 miljarder kronor till arbetsmarknadspolitiska åtgärder
              i utgiftsområde 14 i budgeten. Det finns 1 ½ miljard omedelbart
              redo, förutom alla de andra resurser som finns runt omkring och
              som jag har beskrivit flera gånger. I år finns det 7 000 platser
              över, utanför garantierna, i olika arbetsmarknadspolitiska insatser.
              Nästa år är det 15 000 platser.
            </seg>
            <seg n="9b7a2a97">
              Sylvia Lindgren säger att vi drar ned och sedan drar upp. Naturligtvis
              finns det konjunkturella inslag i de arbetsmarknadspolitiska åtgärderna.
              Så har socialdemokratiska regeringar gjort i alla tider. Man drar
              ned på insatserna under goda år och drar upp dem under dåliga
              år. Det är precis så man ska möta de utmaningar man står inför.
            </seg>
          </u>
          <note type="speaker" n="ac7798e8">
            Anf. 59 SYLVIA LINDGREN (s) replik:
          </note>
          <u who="sylvia_lindgren_9fe69e" xml:id="i-65f571b9df6d699e-1" n="7a74e54c">
            <seg n="22639c43">
              Fru talman! Det verkar precis som om Sven Otto Littorin inte
              alls har förstått kampen som skiljer socialdemokratisk politik
              från moderat politik och som vi har försökt föra under den här
              oppositionsperioden. Vi har velat satsa på komvux och utbildning.
              Vi har sett satsningen på utbildning och kompetens som en oerhört
              viktig del inför framtiden. Detta har dock den borgerliga alliansregeringen
              röstat ned.
            </seg>
            <seg n="ca131292">
              Vi har velat behålla en bra a-kassa, men ni har höjt a-kasseavgiften
              och sett till att färre människor kan utnyttja a-kassan. Den har
              blivit sämre och dyrare. Ni har lagt ned ALI. Ni har dragit ned
              pengarna till Arbetsmiljöverket. Långsiktiga satsningar har ni
              successivt dragit ned. Nu lägger ni till lite grann och tror att
              ni därmed gjort en stor förbättring.
            </seg>
            <seg n="8bce647a">
              Ni pratar om skatterna. De arbetslösa får väl inga skattesänkningar?
              Skattesänkningarna ska ju gå till dem som har jobb och inte till
              tryggheten. Där skiljer vi oss åt, Sven Otto Littorin.
            </seg>
          </u>
          <note type="speaker" n="436141bf">
            Anf. 60 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-14" n="7f680242">
            <seg n="cda32825">
              Fru talman! Kampen, säger Sylvia Lindgren. Med all respekt: Vad
              var det ni kämpade emot? Ja, det var uppenbarligen inte arbetslöshet
              och utanförskap, eftersom ni lämnade var femte svensk efter er
              i brinnande högkonjunktur. Var femte svensk hade inget jobb att
              gå till utan befann sig i utanförskap. Deltidsarbetslösheten ökade
              under er förra mandatperiod, mitt i brinnande högkonjunktur bara
              som ett exempel.
            </seg>
            <seg n="a040d262">
              Under era sista fyra år fick vi 120 nya förtidspensionärer om
              dagen. Ni lämnade efter er 553 000 i förtidspension. Var det exempel
              på en lyckad politik och på kampen? Kampen mot vad då?
            </seg>
            <seg n="bdc100a4">
              Med all respekt: Sedan valet är det 180 000 personer som lämnat
              utanförskapet och kommit in. Det är en person var femte eller
              sjätte minut. Det är jag väldigt stolt över. Det gör att vi nu
              står bättre rustade än någonsin inför de svåra tider som kommer.
              Då har vi resurser samlade i ladorna, som vi har gjort, och kan
              fokusera på de insatser vi behöver göra för att den enskilde person
              som får ett negativt besked, ett varselbesked eller ett besked
              om uppsägning, ska få rätt svar på frågan: Vad händer med mig?
            </seg>
          </u>
          <note type="speaker" n="ad37e57c">
            Anf. 61 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-c4bcb7a70b57e110-0" n="59dfd4a8">
            <seg n="8e5498ec">
              Fru talman! Littorins sätt att beskriva verkligheten är oseriöst.
              Det här käbblandet och försöket att ta retoriska poäng i den sista
              repliken tycker jag är anmärkningsvärt i det svåra läge som Sverige
              befinner sig i.
            </seg>
            <seg n="bb15431d">
              Hans sätt att slira på statistik är också anmärkningsvärt. Så
              sent som i slutet av augusti sade Littorins statssekreterare Eva
              Uddén Sonnegård att vi inte alls var på väg in i en lågkonjunktur.
            </seg>
            <seg n="89d86066">
              Sedan lade man fram budgeten. Littorin har här berättat om en
              del av de insatser som vi ville tidigarelägga redan i våras forskningssatsningar
              och infrastruktursatsningar för att möta den lågkonjunktur vi
              var på väg in i. Men här redovisas ingenting nytt. Efter det att
              budgeten lades fram har varslen duggat tätt, och det enda som
              har hänt är att statsministern har döpt om budgeten till ett superpaket.
            </seg>
          </u>
          <note type="speaker" n="4f398b2d">
            Anf. 62 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-15" n="7f680242">
            <seg n="2d3f216d">
              Fru talman! Som jag uppfattade det var det varken en fråga eller
              ett seriöst inlägg där man svarar på de frågor som våra medborgare
              ställer sig. Hur ska jobben växa till? Hur ska vi se till att
              man så snabbt som möjligt hittar ett jobb att gå till? Det är
              de frågor som de som lyssnar på debatten vill ha ett svar på.
            </seg>
            <seg n="f89c95ee">
              Det finns en politik som är samlad, som har visat sig också i
              praktiken att leda till nya jobb, som innebär satsningar på utveckling,
              forskning, infrastruktur och vad det nu kan vara för att se till
              att vi långsiktigt har fler jobb att gå till och som dessutom
              på kort sikt ger svar på de frågor som de omedelbart berörda har.
              Vad händer med mig? Hur ska jag komma vidare till ett nytt jobb?
            </seg>
            <seg n="63f921e6">
              Det finns 1 ½ miljard omedelbart redo, 38 miljarder totalt, 15
              000 utbildningsplatser nästa år för att se till att hjälpa de
              omedelbart berörda. Mot det står vad då? Det skulle jag vilja
              att Luciano Astudillo svarade på.
            </seg>
          </u>
          <note type="speaker" n="7f91b376">
            Anf. 63 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-c4bcb7a70b57e110-1" n="59dfd4a8">
            <seg n="65914056">
              Fru talman! Nu är det jag som ska ställa frågorna.
            </seg>
            <seg n="0b97f16a">
              Låt oss ta de 1 ½ miljard kronorna varifrån tar Littorin de pengarna?
              Är det från jobb- och utvecklingsgarantin? Den omfattar 40 000,
              och det är en växande skara, människor som står långt från arbetsmarknaden.
              I maj var det 2 procent av dem som var i jobb- och utvecklingsgarantin
              som blev föremål för en utbildningsinsats.
            </seg>
            <seg n="f786844a">
              Littorin har lovat att det skulle vara ett individuellt bemötande
              av människor i jobb- och utvecklingsgarantin, en coachning, max
              1520 arbetslösa per arbetsförmedlare. Inte ens hälften av arbetsförmedlarna
              som jobbar i jobb- och utvecklingsgarantin har en sådan arbetsbelastning
              att de kan ge det bemötandet. Varifrån tas pengarna? Dessa 1 ½
              miljard nya pengar, denna omfördelning, tar ni i praktiken från
              dem som står längst från arbetsmarknaden. Är det inte så, Littorin?
            </seg>
          </u>
          <note type="speaker" n="0978da25">
            Anf. 64 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-16" n="7f680242">
            <seg n="2e5266df">
              Fru talman! Det här är ingen interpellationsdebatt, Luciano Astudillo.
              Det här är en debatt om alternativen i svensk politik.
            </seg>
            <seg n="24280bc3">
              44 000 personer är inskrivna i jobb- och utvecklingsgarantin.
              Sedan starten har 75 700 personer påbörjat och drygt 36 000 lämnat,
              och av dem har en tredjedel påbörjat ett arbete eller börjat en
              reguljär utbildning. Just nu är 62 procent inne i fas ett, som
              innebär just coachning, att ens kunskaper och kvalifikationer
              utvärderas, kartläggs och att man får hjälp med jobbsökande. 14
              procent har praktik just nu eller går på arbetsträning, och de
              övriga 24 procenten går på utbildning eller startar företag. Det
              kan också handla om föräldralediga, sjuka eller de som är mellan
              två aktiviteter.
            </seg>
            <seg n="945e2007">
              Budgeten är konstruerad så att mellan 15 och 20 arbetslösa ska
              det gå på varje coach inom garantin. I den mån det inte har blivit
              fallet överallt i landet finns resurser för det.
            </seg>
            <seg n="d0a761a3">
              Det har kommit in färre i jobb- och utvecklingsgarantin än vad
              vi för ett år sedan budgeterade för. Det är fler som har lämnat
              än vad vi budgeterade för, vilket har gjort att 1 ½ miljard inte
              kommer att utnyttjas i år. Det är den 1 ½ miljarden som vi ställer
              till förfogande för Arbetsförmedlingens insatser.
            </seg>
          </u>
          <note type="speaker" n="96b1a6b4">
            Anf. 65 LENNART LEVI (c) replik:
          </note>
          <u who="lennart_levi_dc7b51" xml:id="i-bad28ca8173a11c0-0" n="48e44938">
            <seg n="d6a6a7cb">
              Fru talman! Det finns en risk i en sådan här debatt att man inte
              ser skogen för alla träd. Vilken är då skogen? Jo, statsministern
              beskrev i sitt traditionella Vaxholmstal det ganska väl: Alla
              som vill arbeta, alla som kan arbeta ska få arbeta. Alla betyder
              alla. Det betyder att vi har en formidabel utmaning att se fram
              emot.
            </seg>
            <seg n="abdc7e86">
              Inför den kan man reagera med patentmediciner. Somliga är röda,
              andra är blå, andra är gröna, men patentmediciner är de likafullt.
              Vad som behövs här är vad som med min bakgrund brukar kallas för
              polyfarmaci. Man lägger ihop åtskilliga olika behandlingar i ett
              mönster, ett paket. Men det paketet måste vara samordnat, annars
              är polyfarmaci mycket farligt.
            </seg>
            <seg n="fbb12503">
              Jag har en fråga till ministern om en komponent i detta paket,
              och det gäller socialt företagande. 5 000 var det i 150 olika
              projekt kunde inte den volymen höjas?
            </seg>
          </u>
          <note type="speaker" n="4848a884">
            Anf. 66 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-17" n="7f680242">
            <seg n="4991d244">
              Fru talman! Jo, det är svaret på frågan. Ulf Holm tog upp detta
              i sitt anförande. Det var en av de saker som jag tyckte var oerhört
              glädjande och bra.
            </seg>
            <seg n="cba66d06">
              De sociala företagen fyller en oerhört viktig funktion, som jag
              ser det, av väldigt många skäl. Det är inte bara behandlingarna
              som måste skimra av olika insatser, utan det handlar också om
              de problem man möter. Många av dem som befinner sig längst bort
              i jobb- och utvecklingsgarantin har många problem i ryggsäcken,
              inte bara lång arbetslöshet utan kanske också någonting annat
              som psykosocial ohälsa, sjukdomar eller vad det nu kan vara.
            </seg>
            <seg n="26bd7d74">
              Det bemötande man får av ett socialt företag är oslagbart. Det
              är svårt att anställa, om inte omöjligt, inom ramen för våra offentliga
              myndigheter, så en god samverkan mellan myndigheterna och de sociala
              företagen är en väg framåt för att få bra effekt på åtgärderna,
              gott bemötande och en drivkraft som består av det personliga engagemanget.
            </seg>
          </u>
          <note type="speaker" n="114ef989">
            Anf. 67 LENNART LEVI (c) replik:
          </note>
          <u who="lennart_levi_dc7b51" xml:id="i-bad28ca8173a11c0-1" n="48e44938">
            <seg n="c17888b3">
              Fru talman! Jag tackar för det svaret och instämmer helt i det.
              Problemet är bara volymen, 5 000 räcker inte långt. Med 10 00050
              000 börjar det likna något. Det är inte alldeles lätt att åstadkomma
              men fullt möjligt.
            </seg>
            <seg n="ae40d72d">
              I mitt parti, Centerpartiet, har vi ett program som kallas Alla
              behövs nollvision för utanförskap. Och vi menar verkligen nollvision,
              inte att de som är för sjuka ska tvingas att arbeta. Det vore
              löjligt och inhumant, men alla som kan och alla som vill ska få
              möjlighet till det.
            </seg>
            <seg n="11b56cfe">
              Min fråga är: Instämmer arbetsmarknadsministern i den målsättningen?
            </seg>
          </u>
          <note type="speaker" n="28580f63">
            Anf. 68 Arbetsmarknadsminister SVEN OTTO LITTORIN (m) replik:
          </note>
          <u who="sven_otto_littorin_arbetsmarkna" xml:id="i-43fb6da7e8e0a0b2-18" n="7f680242">
            <seg n="0f4bf468">
              Fru talman! Svaret är väldigt enkelt, ja. Det är klart att det
              är så.
            </seg>
            <seg n="cdc42d79">
              Lika många utmaningar som vi ser och lika många personer som
              finns där ute och har väldigt långt till arbetsmarknaden, lika
              många måste insatserna och aktörerna vara för att kunna möta varje
              enskild person med respekt, omtanke och engagemang och för att
              kunna ge den sortens hjälp och råd som en behöver för att känna
              sig behövd. Alla ska med det var en gammal paroll som sossarna
              sade väldigt snyggt och hade på affischerna men som inte hade
              någon effekt i den politik man bedrev.
            </seg>
            <seg n="62c5d07d">
              När det gäller volymen har vi inom jobb- och utvecklingsgarantin
              redan satt upp målet att en tredjedel av de upphandlingsbara volymerna
              ska vara upphandlade av kompletterande aktörer, där de sociala
              företagen är en oerhört viktig komponent. Det är minst 10 000
              platser som det handlar om. Jag kan se framför mig att när man
              jobbar vidare med det tredje steget i jobb- och utvecklingsgarantin
              och med att minska antalet förtidspensionärer och annat är de
              sociala företagen en oerhört viktig komponent.
            </seg>
          </u>
          <note type="speaker" n="1229a412">
            Anf. 69 ANNIE JOHANSSON (c):
          </note>
          <u who="annie_johansson_b0eb81" xml:id="i-e0de93653450dc36-6" n="aaba3b5b">
            <seg n="3d91fee9">
              Fru talman! Under våren 2006 stod var fjärde ung människa i arbetslöshet.
              Att inte ha ett jobb är svårt för alla, inte minst för unga människor
              på väg in i vuxenlivet. Utan arbete försvåras möjligheterna att
              flytta hemifrån och börja sitt liv som vuxen, att få eget mobilabonnemang
              eller lån till att köpa sin första bil. Att stå utan jobb, arbetskamrater
              och arbetslivserfarenhet sätter många unga i en svår situation.
            </seg>
            <seg n="5c387abd">
              Därför krävde vi förändring. Centerpartiet var det parti som
              under förra valrörelsen var tydligast i fråga om ungas möjligheter
              till jobb.
            </seg>
            <seg n="888ced25">
              När alliansen tog över makten 2006 var läget akut. 100 000 unga
              människor var antingen öppet arbetslösa eller i olika åtgärder.
              Ungdomsarbetslösheten var uppe på rekordhöga 21,3 procent. Vi
              var nästan bäst i klassen i hela Europa socialdemokratin hade
              sett till att vi låg på en topplacering vad gäller antalet ungdomar
              i arbetslöshet.
            </seg>
            <seg n="c7bea9b9">
              Fru talman! En av våra viktigaste uppgifter hösten 2006 blev
              att påbörja arbetet med att bryta ungdomars växande utanförskap.
              Alliansregeringen har de senaste två åren satt in flera kraftfulla
              åtgärder. Det handlar om
            </seg>
            <seg n="621b552f">
              Unga människor vill jobba, vill komma in på arbetsmarknaden,
              vill inte bara stå och knacka på dörren utan vill faktiskt bli
              insläppta. Då krävs det stimulans. Våra åtgärder ska ge varje
              ung person just det stöd som han eller hon behöver.
            </seg>
            <seg n="f9ad1e12">
              Unga människor under 26 år anställs nu till halva priset. Nystartsjobben
              med en borttagen arbetsgivaravgift för långtidsarbetslösa är också
              en viktig ingrediens liksom jobbgarantin för unga som hjälper
              dem som varit länge i utanförskap att komma tillbaka på banan
              igen.
            </seg>
            <seg n="1c31de6a">
              Fru talman! I dag kan vi se att vårt arbete har börjat ge resultat.
              Från 2006 har vi sett ett tydligt trendbrott i statistiken. I
              oktober 2006 befann sig 30 000 ungdomar i programåtgärder. I dag
              är siffran 12 000. Det innebär att arbetslösheten är en tredjedel
              så stor som den var i oktober 2006.
            </seg>
            <seg n="e63c751b">
              Av den totala sysselsättningsökningen förra året stod ungdomars
              sysselsättningsökning för en tredjedel, det vill säga att 40 000
              unga människor under förra året fick ett jobb. Det motsvarar en
              ung person varje kvart som fått ett arbete att gå till och som
              fått möjligheten att känna stoltheten att leva på sin egen lön
              och försörja sig själv. 10 000 ungdomar befinner sig i jobbgarantin,
              1 500 ungdomar har ett nystartsjobb. Men vi är ändå inte nöjda.
              Så länge det finns unga människor som vill in på arbetsmarknaden
              men inte lyckas få ett jobb har vi misslyckats. Därför är det
              viktigt att fortsätta på den väg som Centerpartiet och alliansen
              började 2006 och som visat på gott resultat.
            </seg>
            <seg n="df40cb51">
              Fru talman! I valet 2002 lovade Socialdemokraterna att ungdomsarbetslösheten
              skulle halveras. Under mandatperioden 20022006 steg den med 30
              procent. I ren desperation, för att reparera misstaget, förtidspensionerades
              70 000 unga människor under förra mandatperioden. Detta är ett
              svek utan like. 70 000 unga människor förtidspensionerades!
            </seg>
            <seg n="715728d3">
              Det föreföll länge som om Socialdemokraterna lärt och förstått
              vidden av sitt misstag under förra mandatperioden och sagt sig
              vilja ompröva sin politik. Men efter att vi nu fått se innehållet
              i partiets budgetmotion förstår vi att man inte tagit någon lärdom
              alls. Det som föreslås där är en ny straffskatt för ungdomar.
              Och för ovanlighetens skull är hela den splittrade oppositionen
              överens om just detta. Man vill slopa den halverade arbetsgivaravgiften
              för unga, som har gett en skattelättnad på närmare 10 miljarder
              kronor att anställa unga människor för. I stället vill man införa
              något slags anställningsstöd och avsätta ett par hundra miljoner
              kronor till vad som kallas avstampsutbildningar, första jobbet
              och sommarjobb.
            </seg>
            <seg n="34f79dbd">
              I debatten hävdar oppositionen att de halverade arbetsgivaravgifterna
              för ungdomar enbart har lett till ökade vinster för McDonalds.
              Argumentationen känns minst sagt ihålig. De glömmer till exempel
              alla de ungdomar under 26 som är anställda i offentlig sektor
              inom kommunen. Om Socialdemokraternas förslag skulle bli verklighet
              skulle det drabba 600 000 unga människor.
            </seg>
            <seg n="ad8976a8">
              I en stundande lågkonjunktur, där just ungdomsgruppen är den
              svaga och som ryker enligt den förhärskande sist-in-först-ut-principen,
              är oppositionens förslag om höjda avgifter för unga ingen klockren
              idé. Det är lika sjyst som att tvinga en löpare att stoppa bly
              i skorna precis innan en uppförsbacke.
            </seg>
            <seg n="9d581201">
              Det står nu klart att socialdemokratin valde att svika ungdomarna
              under tolv år, och detta lär fortsätta om de skulle få makten
              igen.
            </seg>
          </u>
          <note n="177fb9cc">
            I detta anförande instämde Fredrick Federley och Lennart Levi
            (båda c) samt Tomas Tobé (m).
          </note>
          <note type="speaker" n="e2181b2e">
            Anf. 70 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-c4bcb7a70b57e110-2" n="59dfd4a8">
            <seg n="1a270e7e">
              Fru talman! Att beskriva verkligheten är svårt. Jag tänker använda
              en neutral källa, tidningen Arbetsmarknad. Där står det så här:
              Ungdomarna är de som först får ta smällen när antalet lediga jobb
              snabbt krymper och varslen tornar upp sig. Utgångsläget den här
              hösten är inte det bästa. Trots några goda år förblev ungdomsarbetslösheten
              ett problem. Regeringens vapen som jobbgaranti, sänkta arbetsgivaravgifter
              och en ny lärlingsutbildning har trubbigheter.
            </seg>
            <seg n="df835ebb">
              Jag vill hålla mig till en av de trubbigheterna. Precis tvärtemot
              det som Annie Johansson beskriver innebär jobbgarantin för ungdomar
              inget individuellt bemötande. De första tre månaderna får ungdomarna
              ingen som helst hjälp mer än att man får skriva in sig och blir
              anvisad jobb. Nästföljande tre månader får man lite coachning.
              Efter sex hela månader finns det möjlighet till en praktikplats
              och utbildning, oavsett bakgrund hos ungdomen. Är det ett individuellt
              bemötande?
            </seg>
          </u>
          <note type="speaker" n="89e5a0ba">
            Anf. 71 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-7" n="aaba3b5b">
            <seg n="97a9c6d3">
              Fru talman! Tack för frågan, Luciano Astudillo.
            </seg>
            <seg n="da1ae724">
              Jag kan konstatera att Luciano vill tillbaka till den politik
              som ökade arbetslösheten bland unga människor med 30 procent förra
              mandatperioden, och som dessutom nödgade den förra regeringen
              att förtidspensionera 70 000 ungdomar.
            </seg>
            <seg n="f5b361af">
              Det som vi har gjort, för att besvara din fråga om Arbetsförmedlingen,
              är att vi har reformerat den. Nu inför vi också coachning och
              vägledning, vilket också välkomnas av dem som arbetar på Arbetsförmedlingen
              som vill se det som sin uppgift att faktiskt vara de som pushar
              ut unga människor i arbete. Det finns goda exempel runt om i Sverige
              där den verksamheten har satt i gång.
            </seg>
            <seg n="173348c9">
              Det innebär inte att det bara är att trycka på startknappen och
              att allting fungerar direkt, utan det krävs, tyvärr måste jag
              säga, efter tolv års passivitet en ganska lång startsträcka innan
              alliansregeringen får det precis som den vill ha det. Däremot
              har första steget tagits till mer coachning, mer vägledning. Det
              har resulterat i att 40 000 unga människor fick ett arbete förra
              året.
            </seg>
          </u>
          <note type="speaker" n="c1a9b941">
            Anf. 72 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-c4bcb7a70b57e110-3" n="59dfd4a8">
            <seg n="1e694606">
              Fru talman! När vi förlorade valet var 10 000 långtidsarbetslösa,
              och i dag är de 10 000. De ungdomar som står längst bort från
              arbetsmarknaden är alltså lika många nu. Nu går vi in i en lågkonjunktur,
              och då är det ungdomar som först varslas.
            </seg>
            <seg n="59b3a212">
              Jag kan bara konstatera att Annie Johansson måste ut och besöka
              arbetsförmedlingar och ungdomar. Det finns massor av exempel på
              att jobbgarantin för ungdomar har inneburit att en ung person
              som inte varit arbetslös tillräckligt länge inte får en praktikplats.
              Det har lett till att en massa arbetsförmedlingar får vänta så
              länge som ett halvår innan de kan hjälpa ungdomar, oavsett om
              de behöver hjälp eller inte. Det är allvarligt. Och det är ett
              svek mot en hel ungdomsgeneration, speciellt nu när vi går in
              i sämre tider, för det är de som kommer att drabbas först av lågkonjunkturen.
            </seg>
          </u>
          <note type="speaker" n="fc5fe920">
            Anf. 73 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-8" n="aaba3b5b">
            <seg n="03a42b78">
              Fru talman! Jag kan konstatera att vi bär olika glasögon när
              vi tittar på den svenska verkligheten.
            </seg>
            <seg n="4cfe10dd">
              Jag kan glädja Astudillo med att jag besöker ganska många arbetsförmedlingar
              och ganska många unga människor. Och jag har väldigt många vänner
              som befinner sig i just den situation som Luciano beskriver.
            </seg>
            <seg n="70180ae9">
              Det som är viktigt är: Hur ska man få företag att anställa unga
              människor? Jo, genom att stimulera dem att anställa unga människor
              genom att sänka kostnaderna för detta. Då kan jag konstatera att
              hela den splittrade oppositionen faktiskt är överens om just en
              sak, nämligen att göra det dyrare för företag att anställa unga
              människor.
            </seg>
            <seg n="784636bc">
              Jag kan inte förstå hur höjda skatter och arbetsgivaravgifter
              ska kunna skapa fler jobb för unga i Sverige. Det tycker jag är
              ett svek.
            </seg>
          </u>
          <note type="speaker" n="ac047a0a">
            Anf. 74 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-8deeaf3ecc9cfcb8-2" n="50f76c4e">
            <seg n="3a308f44">
              Fru talman! Annie Johansson har tidigare positionerat sig som
              en representant för den så kallade Stureplanscentern. Deras främsta
              inlägg i den svenska politiska debatten har inneburit attacker
              mot den svenska arbetsmarknadsmodellen, kollektivavtal och liknande.
            </seg>
            <seg n="fec0d297">
              Här har man visat upp en stor splittring inom den borgerliga
              majoriteten. Man är över huvud taget inte överens om någonting.
              Det verkar som att det har gått ut lite förhållningsorder till
              Annie Johansson och hennes kumpaner som gör att de försöker ligga
              lågt i debatten. Men det slank en liten groda ur munnen under
              dagens anförande där Annie Johansson beskrev lagen om anställningsskydd
              som ett stort problem. Skulle Annie Johansson vilja utveckla det
              stora problem som lagen om anställningsskydd innebär?
            </seg>
          </u>
          <note type="speaker" n="ef1b472c">
            Anf. 75 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-9" n="aaba3b5b">
            <seg n="2c1869b1">
              Fru talman! Tack så jättemycket för frågan, Patrik Björck. Jag
              vill inledningsvis säga att du slirar lite på sanningen. Jag är
              medlem i centeravdelningen i Värnamo och inte här i Helsingfors.
              Jag tror att det är ganska känt för många att jag representerar
              Jönköpings län i den här kammaren och inte någon annan valkrets.
            </seg>
            <seg n="020a8e1c">
              Det som vi är berömda för i Värnamo är att vi har ett gott företagsklimat
              och en oerhört låg arbetslöshet, en oerhört låg arbetslöshet vad
              gäller unga människor. Det har att göra med att vi har en bra
              dialog mellan näringslivet, den offentliga sektorn och den ideella
              sektorn. Det är något som jag verkligen vill lyfta fram i den
              här debatten.
            </seg>
            <seg n="5e70db80">
              Patrik Björck tog också upp frågan om arbetsrätten. Ja, jag står
              för det, och jag och min kollega Fredrick Federley lämnade alldeles
              nyligen in en motion om att avskaffa lagen om anställningsskydd.
              Jag har ingen munkavle på mig i den här debatten. Jag har all
              rätt i världen att berätta att jag tycker att LAS är föråldrad.
              Lagstiftningen skapades på 70-talet efter de regler som gällde
              då. Nu behöver vi se över den.
            </seg>
          </u>
          <note type="speaker" n="75a64920">
            Anf. 76 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-8deeaf3ecc9cfcb8-3" n="50f76c4e">
            <seg n="98cf7abc">
              Fru talman! Det var tur att jag ställde frågan eftersom Annie
              Johansson inte ville ta upp sin motion i sitt anförande om arbetsmarknadspolitiken.
              Nu kommer den här splittringen som finns inom den borgerliga majoriteten,
              där stora grupper vill riva upp hela den officiella, den av Littorin
              företrädda, arbetsmarknadspolitiken, ändå fram. Det är väldigt
              viktigt att föra ut till väljarna att den splittringen finns och
              hela tiden styr den borgerliga regeringens agerande. Den gör också
              att man utsätter den svenska modellen för stora faror.
            </seg>
            <seg n="98f2fed2">
              På vilket sätt ser Annie Johansson lagen om anställningsskydd
              som ett problem? Det var egentligen det som var min fråga och
              som jag skulle vilja att du utvecklar. Jag trodde kanske inte
              att du skulle erkänna det så fullt ut, men det var bra att du
              gjorde det. Då kan du fortsätta att på en minut beskriva på vilket
              sätt lagen om anställningsskydd är ett stort problem. Nu har vi
              återigen en spännande arbetsmarknadspolitisk debatt mellan opposition
              och majoritet.
            </seg>
          </u>
          <note type="speaker" n="150c447a">
            Anf. 77 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-10" n="aaba3b5b">
            <seg n="06a30d5c">
              Fru talman! En minut är en ganska kort tid för att förklara min
              kritik mot LAS. Anledningen till att jag inte tog upp LAS i den
              här debatten är att jag lämnade in en lång och tydlig motion i
              frågan för någon vecka sedan och valde att fokusera på ungdomsarbetslösheten
              eftersom jag tycker att unga människor förtjänar ett bättre öde
              än att stå och stampa utanför arbetsmarknaden.
            </seg>
            <seg n="33dc1445">
              Däremot tog jag upp detta i mitt replikskifte med Sven Otto Littorin.
              Jag tycker att det är viktigt att påpeka att just lagen om anställningsskydd
              skapar stela spelregler på den svenska arbetsmarknaden. Jag är
              för en svensk modell, som jag också tror Patrik Björck är för.
              Jag är för partsförhandlingar, anslutning till fack och avtalsmodellen.
              Men jag är inte för att lagstifta sönder den svenska modellen
              som Socialdemokraterna har gjort som beställningsjobb från fackförbund
              under väldigt lång tid. Avtal ska gälla, arbetsmarknadens parter
              ska få bestämma, och då tycker jag att man bör se över lagen om
              anställningsskydd.
            </seg>
          </u>
          <note n="9420cb5d" type="speaker">
            Anf. 78 LENNART SACRÉDEUS (kd):
          </note>
          <u who="lennart_sacredeus_149cc5" xml:id="i-43eecf7ccc45e7b8-0" n="95632d4a">
            <seg n="fc1613cd"/>
            <seg n="da71e96f">
              Fru talman! Statens roll är i första hand att skapa de långsiktiga
              förutsättningarna för en god konkurrenskraft. Det arbetet pågår
              hela tiden, och nu senast är som bekant forskningsfrågorna aktuella.
              I forsknings- och innovationspropositionen kommer regeringen att
              presentera satsningar som innebär att den för fordonsindustrin
              så viktiga fordonsforskningen fortsatt kommer att finansieras
              på nivån 450 miljoner kronor per år. Tillsammans med motsvarande
              finansiering från fordonsindustrin innebär det att forskningsprogrammen
              totalt omfattar 900 miljoner kronor årligen.
            </seg>
            <seg n="8e6cc579">
              Satsningen på forskning och utveckling är långsiktig. Det är
              nu viktigt att svensk fordonsindustri också satsar framåt. Bilförsäljningen
              påverkas nu världen över.
            </seg>
            <seg n="4fdc2900">
              Fru talman! Det vi ser är en kombinerad effekt av höga bränslepriser,
              ett nytt miljö- och klimatmedvetande och de senaste veckorna tillika
              en finansiell kris utan motstycke i vår värld som har skapat en
              global osäkerhet. Framför allt stora, bränsleslukande bilar tappar
              försäljning på flertalet marknader. Dessvärre är detta våra svenska
              tillverkares kärnsegment. I Volvo Personvagnars fall är det dessutom
              de bilar som tillverkas i Sverige.
            </seg>
            <seg n="4d947f35">
              Detta gör förstås att regeringen, vi i alliansen och även oppositionen
              följer utvecklingen extra noga.
            </seg>
            <seg n="040cdd09">
              Fru talman! Att bilföretagen nu snabbt måste vidta kraftfulla
              åtgärder för att hantera de röda siffrorna är en del av marknadsekonomin
              men inte desto mindre smärtsamt för dem som drabbas.
            </seg>
            <seg n="79a2c151">
              Det har riktats frågor om vad regeringen gör i det arbetsmarknadspolitiska
              läge som vi befinner oss i just nu. Som bekant har regeringen
              utsett landshövding Lars Bäckström, med ett tidigare förflutet
              som riksdagsman för det parti som inte får ingå i en eventuellt
              ny regering 2010, och Regionutvecklingsnämndens ordförande Kent
              Johansson till samordningsmän för att kraftsamla och samordna
              alla resurser i Västra Götaland. Tillika har det tillsatts en
              samordningsman för Blekinge.
            </seg>
            <seg n="bd736045">
              Samordningsmännens uppgift blir också att snabbt informera region
              och regering om hur arbetet fortlöper och om ytterligare stöd
              eller andra insatser anses nödvändiga.
            </seg>
            <seg n="599352d4">
              Fru talman! Jag vill ägna lite tid åt Blekinge. Det är det län
              som jag föddes i. Det är det län där min far växte upp. Han växte
              upp i Kyrkhult i Olofströms kommun. Jag tycker att det är tråkigt
              att vi har haft en så ensidig fokusering på Västra Götalandsregionen.
              Olofströms kommun är faktiskt betydligt värre drabbad relativt
              sett än vad Göteborg är. Göteborg är självfallet rikets näst största
              stad. Hela Västra Götalandsregionen är befolkningstät. Det berör
              väldigt många människor. Låt mig ändå som riksdagsman för Dalarna
              men född i Ronneby i Blekinge säga: Glöm inte Blekinge och Olofströms
              kommun! Det är en kommun som mer än Göteborg är beroende av fordonsindustrin,
              och särskilt av Volvo som företag.
            </seg>
            <seg n="3be7639a">
              Regeringen har en mycket nära dialog med fordonsindustrin. Den
              har kontakter med fackföreningarna för att få en så god bild av
              läget som möjligt. Vidare för regeringen en nära dialog med våra
              myndigheter för att se hur de kan agera men också för att vi ska
              få en så bred bild av läget som möjligt.
            </seg>
            <seg n="ee7c548e">
              Fru talman! Allra sist tänker jag nämna något om Arbetsförmedlingens
              roll. Arbetsförmedlingen har gott om resurser till sitt förfogande.
              Att myndigheten nu består av en centraliserad myndighet gör att
              den har stora möjligheter att ställa om och anpassa verksamheten
              efter de behov som uppstår.
            </seg>
            <seg n="0033c24a">
              Såsom det såg ut när budgetpropositionen lades fram har Arbetsförmedlingen
              till sitt förfogande ett överskott på 1 500 miljoner kronor för
              2008, det vill säga för innevarande år. Det finns med andra ord
              resurser. Totalt satsas vidare 38 000 miljoner kronor för 2009
              på Arbetsförmedlingen och olika arbetsmarknadspolitiska insatser,
              vilket motsvarar ca 180 000 kronor per person och år. I budgetpropositionen
              för 2009 satsar alliansregeringen drygt 10 000 miljoner kronor
              på jobb- och utvecklingsgarantin, vilket innebär 15 000 kronor
              per person och månad. Vidare satsar man 2 300 miljoner kronor
              på jobbgarantin för unga, vilket motsvarar 11 000 kronor per person
              och månad, samt drygt 2 000 miljoner kronor på insatser utanför
              garantierna inriktade på långtidssjukskrivna, utrikes födda och
              funktionshindrade.
            </seg>
            <seg n="a91c4ceb">
              Fru talman! Vi anser att regeringen gör en hel del på det arbetsmarknadspolitiska
              området. Det finns vidare nystartsjobb, instegsjobb, sänkta arbetsgivaravgifter
              och satsningar på yrkesutbildning.
            </seg>
            <seg n="2fc4a3ff">
              Jag vill också specifikt säga att Kristdemokraterna anser att
              Arbetsförmedlingen spelar en central roll i de här frågorna, men
              det viktigaste är en sysselsättningsskapande politik. Där har
              alliansregeringen och oppositionen, eller de två delarna i oppositionen,
              helt klart olika strategier.
            </seg>
            <seg n="5e17de78">
              Vi kristdemokrater anser att arbetsförmedlingsverksamheten skulle
              kunna fungera bättre om den konkurrensutsattes. I länder där en
              konkurrensutsatt arbetsförmedling har prövats har erfarenheterna
              varit positiva. Därför anser vi kristdemokrater att en fri etableringsrätt
              för arbetsförmedlingar ska råda i framtiden. Fler aktörer, alltifrån
              privata företag, fackföreningar, och jag understryker det, ideella
              organisationer och privatpersoner, ska kunna driva en arbetsförmedling
              under förutsättning att vissa fastställda krav uppfylls.
            </seg>
          </u>
          <note type="speaker" n="e34a7d69">
            Anf. 79 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-8deeaf3ecc9cfcb8-4" n="50f76c4e">
            <seg n="c82abca2">
              Fru talman! Jag konstaterar att Lennart Sacrédeus beskrivning
              av regeringens arbetsmarknadspolitik är lika innehållslös som
              den som arbetsmarknadsministern tidigare gav. Men analysen skiljer
              sig däremot. Där skulle jag vilja ge Lennart Sacrédeus rätt. Beskrivningen
              är att det är ett svart läge, det är ett svårt läge, det är stora
              problem i Västra Götaland, men det är ännu större problem i Blekinge
              och det drabbar många och så vidare. Den analysen från Lennart
              Sacrédeus skiljer sig från arbetsmarknadsministerns ljusa bild
              där det inte finns några som helst bekymmer och problem.
            </seg>
            <seg n="fde031cf">
              Jag är förvånad att inte arbetsmarknadsministern har begärt replik
              på Lennart Sacrédeus och anklagat honom för svartmålning. När
              vi säger precis det som Lennart Sacrédeus säger, att det är stora
              problem i Västra Götaland, Blekinge och överallt i Sverige säger
              arbetsmarknadsministern att vi försöker dra billiga partipolitiska
              poäng på andras olycka.
            </seg>
            <seg n="fc069520">
              Min fråga till Lennart Sacrédeus är: Försöker Lennart Sacrédeus
              dra billiga partipolitiska poäng på andras olycka?
            </seg>
          </u>
          <note n="ea3488e2" type="speaker">
            Anf. 80 LENNART SACRÉDEUS (kd) replik:
          </note>
          <u who="lennart_sacredeus_149cc5" xml:id="i-43eecf7ccc45e7b8-1" n="95632d4a">
            <seg n="fc1613cd"/>
            <seg n="ce7a081d">
              Fru talman! Jag tackar Patrik Björck för frågan. Att dra billiga
              partipolitiska poäng är en frestelse som vi alla drabbas av. Jag
              intalar mig att Patrik Björck också har utsatts för den och kan
              ha fallit för den någon gång. Det var inte mitt syfte. Jag menar
              att vi alltid, Patrik Björck och ni socialdemokrater, ska ta arbetsmarknadspolitiska
              frågor på allvar.
            </seg>
            <seg n="0f5b3530">
              Mitt inlägg syftade varken till att svartmåla eller till att
              skönmåla. Jag har inte uppfattat att arbetsmarknadsministern på
              något sätt tar de här frågorna lättvindigt. Jag menar att man
              alltid ska ta människors möjligheter på allvar när det gäller
              jobb, sysselsättning, välfärd, att stå på egna ben, att leva på
              egen lön och att inte beskattas på ett sådant sätt att man måste
              leva på bidrag. Men uppfattar Patrik Björck detta som svartmålning
              så vill jag säga att det var ett sätt att försöka beskriva allvaret
              i de arbetsmarknadspolitiska frågorna.
            </seg>
            <seg n="a09688cf">
              Låt mig också lägga till att vi är i ett läge i den internationella
              finanssektorn som är mycket allvarligt.
            </seg>
          </u>
          <note type="speaker" n="e5e9b8d7">
            Anf. 81 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-b4f87472dccd6021-0" n="50f76c4e" next="i-877a29d5ffd03bb2-0">
            <seg n="dbca54fa">
              Herr talman! Tack, Lennart Sacrédeus, för ett seriöst och bra
              svar! Jag tycker att Lennart Sacrédeus gjorde en bra analys och
              en bra beskrivning av det svåra arbetsmarknadspolitiska läget
              i landet, och det vill jag tacka Lennart Sacrédeus för. Jag tycker
              att det var en hederlig, bra och saklig analys, och jag tycker
              att även svaret på min replik var hederligt, bra och sakligt.
              Tack så mycket för det!
            </seg>
            <seg n="e41b7a9a">
              Min kritik riktas i så fall mot övriga regeringens och arbetsmarknadsministerns
              tidigare i den här debatten framförda uppfattning att när man
              beskriver arbetsmarknadsläget på det sätt som Lennart Sacrédeus
              gör är det en svartmålning. Och eftersom Lennart Sacrédeus ändå
              tillhör majoriteten förvånades jag lite över att han tog sig för
              att beskriva verkligheten som den faktiskt ser ut. Men jag får
              återigen säga att jag tycker att Lennart Sacrédeus beskrivning
              är rimlig, och jag delar den uppfattningen.
            </seg>
            <seg n="b0db37d5">
              Sedan är jag fortfarande lika kritisk mot Lennart Sacrédeus beskrivning
              av åtgärderna mot den här uppkomna situationen, för det är en
              lika tunn soppa som den som arbetsmarknadsministern tidigare har
              kokat.
            </seg>
          </u>
          <note n="20ad2307">
            Anf. 82 LENNART SACRÉDEUS (kd) replik:
          </note>
          <u who="patrik_bjorck_b56219" xml:id="i-877a29d5ffd03bb2-0" n="50f76c4e" prev="i-b4f87472dccd6021-0">
            <seg n="339fa61f">
              Herr talman! Jag vill tacka Patrik Björck för berömmet, och självklart
              ska jag tacka honom för kritiken också det är ju därför vi har
              ett flerpartisystem i det här landet.
            </seg>
            <seg n="f1f90f6f">
              Vad gäller de åtgärder som han beskriver som innehållslösa är
              de inte innehållslösa för oss. Vi hoppas jag vill tro att också
              Patrik Björck innerst inne hoppas att de åtgärder som alliansregeringen
              presenterar ändå ska bära frukt. Vi har ett gemensamt ansvar för
              landet.
            </seg>
            <seg n="69c8f69e">
              Och med all respekt, Patrik Björck: Det är först om två år som
              det finns en möjlighet för er att komma tillbaka till regeringsmakten.
              Vi önskar inte det. Men under de två åren vill ju Patrik Björck
              att det ska gå bra för riket och att också vår politik ska leda
              till framgång.
            </seg>
            <seg n="f22b44f3">
              Patrik Björck använde begreppet svartmålning. Det finns olika
              nyanser i språket. Jag menar att det som sker i Blekinge och i
              Göteborg självklart inger oro. Men vår roll som riksdagspolitiker
              och politiker i regeringen är inte att skapa en känsla av kris
              och att vi står tomhänta och inte kan hantera detta. Livet är,
              inte minst vad gäller arbetsmarknaden, hela tiden en krisutsatt
              bransch.
            </seg>
          </u>
          <note type="speaker" n="ae4d91d3">
            Anf. 83 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-5c5edda4931188ac-2" n="8d105a20" next="i-b13324ec6f6ed0f9-2">
            <seg n="b668d92c">
              Herr talman! Lennart Sacrédeus nämner Arbetsförmedlingen och
              säger att det finns gott om resurser, och det finns tillräckligt
              med resurser. I deras egen tidning Arbetsmarknaden, som jag fick
              i går, beskriver man att personal saknas för att infria regeringens
              löften om arbetsmarknadspolitiken och tar upp det som Luciano
              Astudillo tog upp tidigare om garantin men också att man under
              året beräknar att 1 100 anställda lämnar Arbetsförmedlingen. Efter
              den uppgiften undrar jag: Kvarstår Lennart Sacrédeus uppfattning
              att Arbetsförmedlingen har tillräckligt med resurser?
            </seg>
            <seg n="c1ca734f">
              Det andra jag funderar över i inlägget är att Lennart Sacrédeus
              säger att det nog är bra med konkurrensutsättning. Vi socialdemokrater
              tycker att det är bra att det finns olika aktörer som utför olika
              verksamheter, men när det gäller en konkurrensutsättning av Arbetsförmedlingen
              vill jag fråga: Tror Lennart Sacrédeus att det skulle bli ett
              högt bud på Arbetsförmedlingen i Olofström om vi konkurrensutsatte
              den nästa vecka? Underlättas samarbete och överföring av resurser
              eller personer mellan arbetsförmedlingar vid en konkurrensutsättning?
            </seg>
          </u>
          <note n="fc1c52cb">
            Anf. 84 LENNART SACRÉDEUS (kd) replik:
          </note>
          <u who="berit_hogman_cb2bb0" xml:id="i-b13324ec6f6ed0f9-2" n="8d105a20" prev="i-5c5edda4931188ac-2">
            <seg n="aee696cd">
              Herr talman! Tack så mycket för frågorna från Berit Högman. Vad
              gäller konkurrensutsättning av olika aktörer vet jag inte om vi
              är så väldigt långt ifrån varandra i den frågan. För att olika
              aktörer ska träda in på Arbetsförmedlingens område måste vi ha
              en process och ett förfarande där de kvalificerar in. Exakt hur
              den processen ser ut från er sida och från vår, alliansens, sida
              kanske inte skiljer sig så väldigt mycket. Det är min bedömning.
              Kanske är det så att vi borde analysera det djupare på respektive
              håll.
            </seg>
            <seg n="ae09b1af">
              Vad gäller Arbetsförmedlingens resurser, ja, 38 miljarder kronor
              eller 38 000 miljoner kronor och 1 ½ miljard i överskott från
              ifjol är inte små resurser. Jag är övertygad om att om det skulle
              krävas vilket ingen, inte heller Socialdemokraterna hoppas extra
              resurser inom Arbetsförmedlingen får vi hantera det i det läget.
              Men ingen kan påstå att det saknas resurser inom Arbetsförmedlingen.
            </seg>
          </u>
          <note type="speaker" n="e8d57aba">
            Anf. 85 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-5c5edda4931188ac-3" n="8d105a20" next="i-b13324ec6f6ed0f9-3">
            <seg n="f431a4cc">
              Herr talman! Det är alltså beskedet: Trots att Arbetsförmedlingen
              själv säger att man saknar personal för att infria sina löften
              blir det inga fler resurser för att infria nya löften från regeringen
              heller.
            </seg>
            <seg n="504f8eea">
              Jag tror också, liksom Lennart Sacrédeus, att vi är rätt överens
              när det gäller behovet av olika aktörer för åtgärder på arbetsmarknaden.
              Det jag är väldigt fundersam över är Lennart Sacrédeus uppfattning
              att Arbetsförmedlingen skulle konkurrensutsättas. Min fråga är:
              Tror Lennart Sacrédeus att det blir ett bra bud på Arbetsförmedlingen
              i Olofström om den skulle konkurrensutsättas nästa vecka?
            </seg>
          </u>
          <note n="c150b9e1">
            Anf. 86 LENNART SACRÉDEUS (kd) replik:
          </note>
          <u who="berit_hogman_cb2bb0" xml:id="i-b13324ec6f6ed0f9-3" n="8d105a20" prev="i-5c5edda4931188ac-3">
            <seg n="e9cbe0cb">
              Herr talman! Det skulle väl vara hemvändande blekingar inklusive
              personer från Dalarna som kanske skulle intressera sig för detta.
              Självklart skulle det finnas ett intresse i Olofström. Den där
              typen av hopplöshet ska vi inte sprida, allra minst för västra
              eller nordvästra Blekinge.
            </seg>
            <seg n="69ac2cfd">
              Jag vill bara runda av detta med konkurrensutsättning och olika
              aktörer. Det är kanske inte så att vi är så vansinnigt långt ifrån
              varandra i metodiken där. Vi kanske använder olika språkbruk.
              Men det handlar om att få en ökad mångfald och pluralism nu har
              vi använt fina ord här i den politiska retoriken inom även Arbetsförmedlingen.
            </seg>
            <seg n="96154141">
              Jag vill också säga något annat till Berit Högman. Hon tar upp
              att Arbetsförmedlingen saknar 1 100 personer. Jag vet inte hur
              många tusental som är kvar och ändå finns på Arbetsförmedlingen,
              men det ingår naturligtvis på något sätt i varje myndighets strävan
              att försöka få så goda resurser som möjligt. Och kan man påvisa
              att man kanske skulle kunna få lite mer medel, så varför inte
              marknadsföra detta?
            </seg>
          </u>
          <note type="speaker" n="27278766">
            Anf. 87 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-c4bcb7a70b57e110-4" n="59dfd4a8">
            <seg n="f8967b8c">
              Herr talman! Förnyelsen av den socialdemokratiska politiken för
              fler jobb och full sysselsättning fortsätter i vårt jobbrådslag.
              Väljarna gav oss sparken 2006. Vi har tagit till oss det och fortsätter
              därför göra vår hemläxa.
            </seg>
            <seg n="bd6369b0">
              Vi gör det för att det inte finns något viktigare mål för oss
              socialdemokrater än just arbete åt alla. För många människor kommer
              inte in. De slås ut och har varit lång tid utanför arbetsmarknaden.
            </seg>
            <seg n="74db8256">
              Vi gör det för att den borgerliga regeringens politik har nått
              vägs ände. Den fungerar inte. Näringspolitiken har försummats.
              Den aktiva arbetsmarknadspolitiken, smörjmedlet på arbetsmarknaden,
              har tillintetgjorts och ersatts av en borgerlig Amspolitik som
              inte biter. Det är nystartsjobb, instegsjobb och jobbgaranti för
              unga. Namnen lovar mer än vad insatserna levererar, för i praktiken
              leder de inte till varaktiga jobb. A-kassan har försvagats. Vanliga
              människors trygghet omfattar färre och ger sämre skydd för alla.
            </seg>
            <seg n="defeaf42">
              Nu vänder konjunkturen. Sysselsättningsnivån den här konjunkturtoppen
              är inte högre än vid den förra.
            </seg>
            <seg n="a85622a5">
              Vi socialdemokrater ska fortsätta förnya vår jobbpolitik och
              samtidigt försvara den svenska modellen. Vi gör det för att den
              borgerliga regeringen ägnar sig åt krypskytte mot kärnan i densamma.
              Den svenska modellen ger högre sysselsättning, lägre arbetslöshet
              och mindre ekonomiska klyftor än andra ekonomiska regimer. Den
              svenska modellen är bra, men Sverige kan bättre.
            </seg>
            <seg n="9430defc">
              Viktiga steg har tagits för att stärka den socialdemokratiska
              arbetslinjen. På vårt jobbtoppmöte i maj redovisade vi 123 konkreta
              punkter för fler jobb. I dag är delar av det en del av vår skuggbudget.
              Vi har lagt fram ett brett program som bejakar entreprenörskap
              och som lyfter fram behovet av att förbättra villkoren för de
              små företagen, allt från minskat regelkrångel till sociala trygghetssystem
              som bättre möter entreprenörers behov. Vi sänker arbetsgivaravgiften
              för de minsta företagen. Vi lyfter fram behovet att investera
              i tjänstesektorn. Förädlingsvärdet ska höjas i de tjänster som
              Sverige producerar genom investeringar i forskning, branschprogram
              och exportstöd allt detta utan att släppa vår tätposition inom
              industrin.
            </seg>
            <seg n="a924a2b2">
              Vi betonar behovet av en framsynt näringspolitik. Vi ringar in
              näringar som är viktiga för Sverige såsom fordonsindustrin, miljösektorn,
              besöknäringen och den kreativa sektorn. Vi investerar i en mångfald
              av utbildningsmöjligheter för att stärka förändringstryggheten.
            </seg>
            <seg n="899458dd">
              Nu går rådslagsarbetet vidare. Nu ska vi stärka de andra delarna
              av den socialdemokratiska arbetslinjen arbetsmiljön, den aktiva
              arbetsmarknadspolitiken och a-kassan. Arbetsgivare och fackföreningsrörelse
              är viktiga i arbetsmiljöarbetet, men politiken ska också göra
              sitt.
            </seg>
            <seg n="db969007">
              Framtidsjobben kommer att kräva mycket mer kompetens av oss alla.
              Vi kommer att byta jobb flera gånger. Vi vill därför införa en
              kompetensförsäkring som säkerställer dina möjligheter att utvecklas
              i takt med arbetsmarknaden. Orättvisorna mellan kvinnors och mäns
              arbetsmarknad består. Vi vill därför att det offentliga ska gå
              före och erbjuda sjysta villkor för dig som är välfärdsarbetare.
            </seg>
            <seg n="831f68b5">
              Vi vill ha en arbetsförmedling som ger stöd till dig som uppbär
              försörjningsstöd. Vi vill ha en arbetsförmedling som bättre möter
              dig som är akademiker. Vi vill ha en arbetsförmedling som finns
              där för dig som vill byta jobb. Vi vill göra rejäla investeringar
              på bristyrkesutbildningar och yrkesutbildningar, och vi räds inte
              rejäla insatser för att få tillbaka dig som varit lång tid utanför
              arbetsmarknaden.
            </seg>
            <seg n="686d3687">
              Vi vill ha en robust inkomstförsäkring som omfattar de allra
              flesta och ger dig 80 procent av tidigare lön vid eventuell arbetslöshet
              samt trygghet vid förändring. Den ska vara frivillig och knuten
              till fackföreningsrörelsen. Det har nämligen visat sig medföra
              att vi har en hög anslutningsgrad i Sverige, vilket vi tycker
              är bra. A-kassan ska vara en omställningsförsäkring.
            </seg>
            <seg n="543468de">
              Herr talman! Den borgerliga regeringens politik har nått vägs
              ände. Ökade orättvisor ger inte fler jobb. De har missat chansen
              att rusta Sverige starkt inför lågkonjunkturen. Maud Olofsson,
              som ville att landets företagare skulle arbeta som ivriga bävrar,
              har visat handlingskraft som mer påminner om en sömnig sengångares.
              Skatten för de små företagen är nu högre. Regelkrånglet har ökat
              och den sociala tryggheten för entreprenörerna försakats.
            </seg>
            <seg n="6f20e350">
              När det gäller Sven Otto Littorin skulle det krävas ett helt
              anförande för att beskriva hans slarv. Han har under två år haft
              fel och gjort fel på punkt efter punkt och därmed försvagat arbetslinjen.
              Han har försummat villkoren på arbetsplatserna, tillintetgjort
              den aktiva arbetsmarknadspolitiken och sabbat a-kassan.
            </seg>
            <seg n="9252ffe1">
              Sverige behöver en starkare arbetslinje. Därför fortsätter förnyelsen
              av vår socialdemokratiska politik för fler jobb och full sysselsättning.
              För oss finns inget viktigare mål än arbete för alla. Tillväxt
              och fler jobb kräver rättvisa.
            </seg>
          </u>
          <note type="speaker" n="81b32774">
            Anf. 88 FREDRICK FEDERLEY (c) replik:
          </note>
          <u who="fredrick_federley_6f0927" xml:id="i-c65341757b5f449e-0" n="a59d08d6">
            <seg n="e433a933">
              Herr talman! Luciano Astudillo borde få en hedersbetygelse som
              mycket duktig sagoberättare och illustratör av problem som inte
              finns. Han står och demagogerar om att alliansens arbetsmarknadspolitik
              nått vägs ände. Det har den inte gjort förrän den dagen alla som
              vill har ett jobb. Vi har dock nått en bra bit på väg. 40 000
              unga människor fick förra året jobb. Det har tagit alliansregeringen
              ett par år att försöka komma till rätta med de problem som Socialdemokraterna
              efter tolv års regeringsinnehav lämnade i dess knä.
            </seg>
            <seg n="d8c0fa2b">
              Luciano Astudillo beskrev ett av de områden som jag gärna skulle
              vilja debattera med honom, nämligen lagen om anställningsskydd
              och problemet för ungdomar. Han sade i en replik tidigare i dag
              att de som först drabbas när arbetslösheten sätter in är de unga.
              Anledningen till det är i mycket de regler som finns på arbetsmarknaden
              där sist in ska åka ut först.
            </seg>
            <seg n="8581f5e4">
              Det är skönt att höra om de interna processerna i socialdemokratin
              och att man försöker dra lärdom, men det vore skönt om de inte
              drog lärdom av den egna misslyckade politiken utan av alliansens
              framgångsrika politik.
            </seg>
          </u>
          <note type="speaker" n="aa1f4dde">
            Anf. 89 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-c4bcb7a70b57e110-5" n="59dfd4a8">
            <seg n="c047f37e">
              Herr talman! Jag uppfattade ingen fråga från Fredrick Federley.
              Jag kan bara konstatera att de små företagen med ett socialdemokratiskt
              alternativ hade fått väsentligt mycket bättre villkor än de nu
              får med en borgerlig regering. Jag förstår att det måste svida
              i ett centerpartistiskt hjärta.
            </seg>
            <seg n="da8f2041">
              Låt oss hålla oss till diskussionen om ungdomar. Här får vi beskedet
              att Centern tydligt driver en försämring av anställningsskyddet
              i Sverige. Det är ett viktigt besked som Sveriges löntagare får.
              Man säger också att man ska fortsätta att leverera den politik
              som under två år inte fungerat när det gällt att hjälpa de ungdomar
              som står längst bort från arbetsmarknaden. Den politiken biter
              ju inte!
            </seg>
            <seg n="e4591af9">
              I ett replikskifte med Annie Johansson läste jag ur tidningen
              Arbetsmarknaden. Där sägs tydligt att regeringens vapen jobbgarantin,
              sänkta arbetsgivaravgifter, nya lärlingsutbildningar har trubbigheter
              och ger inte jobb, Fredrick Federley.
            </seg>
          </u>
          <note type="speaker" n="f2450418">
            Anf. 90 FREDRICK FEDERLEY (c) replik:
          </note>
          <u who="fredrick_federley_6f0927" xml:id="i-c65341757b5f449e-1" n="a59d08d6">
            <seg n="59a5cda8">
              Herr talman! När det gäller kritiken av de turordningsregler
              som finns i dag vill jag säga att det handlar om att ta bort rädslan
              för att anställa unga människor, en rädsla som Socialdemokraterna
              byggt upp och som dels låser in den äldre gruppen på arbetsmarknaden,
              dels stänger ute den yngre gruppen. När de unga sedan får ett
              jobb får de höra att om det kommer sämre tider ska de ut först.
              Det är den politiken Luciano Astudillo företräder, och då vore
              det ärligt av honom att också säga det.
            </seg>
            <seg n="0b89766d">
              Det är märkligt att Luciano Astudillo, som tillsammans med Socialdemokraterna
              under tolv år försvårat och krånglat till det för småföretagen,
              helt plötsligt säger sig vara deras bäste vän. Samtidigt visar
              alla mätarbarometrar att regeringen gör ett bra jobb men att företagen
              förväntar sig mer. Om man haft en tung våt filt över sig i tolv
              år och den äntligen lättar är det klart att företagen begär mycket
              och har rätt att göra det.
            </seg>
            <seg n="3d9a6a4a">
              På område efter område förbättrar vi villkoren för företagen.
              Luciano Astudillos beskrivning är väldigt svepande. Han kan gärna
              gå in och titta på vad vi gjort till exempel inom servicesektorn.
              Jag tror att där finns många företag som ger en helt annan bild
              än den som Luciano Astudillo ger.
            </seg>
          </u>
          <note type="speaker" n="5434da4e">
            Anf. 91 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-00b761b1ce7f9244-0" n="59dfd4a8" next="i-69d847df2b2e1473-0">
            <seg n="328104f6">
              Herr talman! Inte heller nu uppfattade jag att jag fick någon
              konkret fråga. Debatten om att luckra upp LAS får Fredrick Federley
              ta med Sven Otto Littorin, som säger sig försvara anställningstryggheten
              i vårt land. Om han hade haft modet skulle han ha tagit ett replikskifte
              med arbetsmarknadsministern för att driva på Centerns linje. Det
              är ett tydligt besked till landets alla löntagare.
            </seg>
            <seg n="8bda9fef">
              Vi har en liten uppförsbacke när det gäller att vinna de små
              företagens förtroende för politiken. Vi vill inte bli deras bästa
              vänner. Vi tävlar inte om vänskap, utan vi vill skapa en politik
              för fler jobb och full sysselsättning, och då är de små företagen
              oerhört viktiga. Vi har lagt fram en rad konkreta förslag och
              kommer inom ramen för jobbrådslaget att fortsätta att göra det
              under hösten. Det är så man vinner förtroende, inte genom att
              bara prata.
            </seg>
          </u>
          <note n="189de91c">
            Anf. 92 TOMAS TOBÉ (m) replik:
          </note>
          <u who="luciano_astudillo_f8d3ee" xml:id="i-69d847df2b2e1473-0" n="59dfd4a8" prev="i-00b761b1ce7f9244-0">
            <seg n="ffe1eec0">
              Herr talman! Jag skulle vilja börja med att fråga Luciano Astudillo
              om jobbgarantin för ungdomar som han beskriver som ett stort misslyckande.
              Den senaste uppgift som jag tagit del av visar att det funnits
              ungefär 17 000 ungdomar och att ungefär 7 000 redan gått vidare,
              varav 5 000 direkt in i ett nytt arbete. Är det Luciano Astudillo
              definition av ett stort misslyckande?
            </seg>
            <seg n="33d68b6e">
              Luciano Astudillo talar väl om den socialdemokratiska förnyelsen.
              Jag undrar om det kanske trots allt är så att det i sak inte finns
              så mycket att komma med, vilket hans kollega Sven-Erik Österberg
              beskrev i Kommunalarbetaren. Delar Luciano Astudillo Sven-Erik
              Österbergs beskrivning?
            </seg>
            <seg n="e536f2f2">
              Vi satsar ungefär 38 miljarder i aktiv arbetsmarknadspolitik.
              Det är enligt Luciano Astudillo ingenting. Jag vill därför veta:
              Var går gränsen för när det är fråga om en aktiv arbetsmarknadspolitik?
              Är det vid 40 miljarder? Vid 41 miljarder? Var ligger gränsen
              för Socialdemokraterna i dag?
            </seg>
          </u>
          <note type="speaker" n="fb41fa6a">
            Anf. 93 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-00b761b1ce7f9244-1" n="59dfd4a8" next="i-69d847df2b2e1473-1">
            <seg n="b793e573">
              Herr talman! När det gäller jobbgarantin fanns det när vi förlorade
              valet 10 000 långtidsarbetslösa ungdomar. När alliansregeringen
              införde jobbgarantin fanns det ungefär 10 000 långtidsarbetslösa
              ungdomar. Nu när vi går in i en lågkonjunktur finns det ungefär
              10 000 långtidsarbetslösa ungdomar. Jobbgarantin för ungdomar
              var en stor bluff. Trots vad namnet lovade har den inte gett jobb
              till så många.
            </seg>
            <seg n="154089fe">
              Vi är oerhört kritiska till hur man hanterar ungdomar. Oavsett
              utbildningsbakgrund, oavsett orsaken till att en ung människa
              blir arbetslös, behandlas alla ungdomar lika. Först är det tre
              månader utan någon hjälp över huvud taget, sedan tre månader då
              man coachas lite grann, och slutligen, efter ett helt halvår,
              får en ung människa stöd till en praktikplats eller en utbildning
              om det skulle behövas. Så mycket för det individuella bemötandet!
            </seg>
            <seg n="6ff1208c">
              Beträffande hur mycket pengar det ska satsas vill jag säga: Mer
              än det ni satsar nu när varslen duggar tätt i Sverige. Det går
              före stora skattesänkningar för dem som har det bäst.
            </seg>
          </u>
          <note n="c69c579d">
            Anf. 94 TOMAS TOBÉ (m) replik:
          </note>
          <u who="luciano_astudillo_f8d3ee" xml:id="i-69d847df2b2e1473-1" n="59dfd4a8" prev="i-00b761b1ce7f9244-1">
            <seg n="7a9d9a96">
              Herr talman! Jag uppfattade det som att Luciano Astudillo ville
              ha frågor från tidigare, men jag kanske ska lugna ned mig med
              dem något.
            </seg>
            <seg n="8f8e842c">
              Långtidsarbetslösheten bland ungdomar har halverats. Väldigt
              intressant är att det, trots att Socialdemokraterna är inne i
              ett förnyelsearbete, nästan verkar lite grann som att de gärna
              vill gå tillbaka till hur man tidigare valde att se på arbetslösheten.
              Vi har valt att förändra hur vi mäter arbetslöshet i Sverige.
              Vi väljer att fortfarande tala om utanförskap.
            </seg>
            <seg n="857d55f6">
              Det finns mer som döljer sig bakom dessa siffror. Det intressanta
              är att vi har haft en väldigt positiv utveckling för gruppen unga.
              Vi vill nu välja att förstärka utvecklingen med ytterligare sänkta
              arbetsgivaravgifter för alla ungdomar upp till 26 år. Ni vill
              möta det med att straffbeskatta dem med dryga 10 miljarder. Det
              är den stora skillnaden.
            </seg>
            <seg n="5cefc1da">
              Jag skulle återigen vilja ha ett konkret besked. 38 miljarder
              är ingen aktiv arbetsmarknadspolitik. Var exakt går gränsen för
              när det är en aktiv eller passiv arbetsmarknadspolitik?
            </seg>
          </u>
          <note type="speaker" n="4bed95b4">
            Anf. 95 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-c4bcb7a70b57e110-6" n="59dfd4a8">
            <seg n="eedc006a">
              Herr talman! Så fort en borgerlig politiker framöver kommer att
              använda siffror ska ni lyssna noga och läsa in vad den menar.
              Man slirar på sanningen. Handlar det om det breda utanförskapet
              som man använde i valrörelsen, eller är det Borgs, Schlingmanns
              eller Maud Olofssons begrepp om utanförskapet som används? Det
              beror på vem som säger det. Man ändrar och anpassar så att det
              ska låta finare än vad det i själva verket är.
            </seg>
            <seg n="3d8cef3c">
              Nu går vi in i en lågkonjunktur. Det är oerhört allvarligt. Nu
              är det så att fler och fler riskerar arbetet framöver. Då måste
              vi ha en aktiv arbetsmarknadspolitik som möter det. Vi kan inte
              bara byta namn på budgetar från vanlig budget till superbudget
              när varslen duggar tätt, utan då måste det till insatser med arbetsmarknadsutbildningar,
              branschprogram och liknande. Det är viktigt. Där har vi en annan
              linje, att investera och stötta människor ute i arbete i stället
              för att tro att skattesänkningar löser allt. Det gör de inte.
            </seg>
          </u>
          <note type="speaker" n="d713feb2">
            Anf. 96 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-11" n="aaba3b5b">
            <seg n="46bf67f6">
              Herr talman! Den viktiga cirkeln till god välfärd börjar med
              att människor arbetar och att vi har ett gott näringsklimat som
              genererar skatteintäkter. Alliansen och Centerpartiet har sedan
              valet 2006 förändrat politiken och Sverige i den riktningen. Utanförskapet
              har minskat med 180 000 människor.
            </seg>
            <seg n="3ce6a555">
              Socialdemokraterna och den totalt splittrade oppositionen har
              lagt fram tre olika budgetalternativ som förstärker nedgången
              och innebär minst 60 000 färre jobb, högre arbetslöshet och växande
              utanförskap.
            </seg>
            <seg n="9f65de68">
              Socialdemokraterna har medialt trolovats med Miljöpartiet som
              fortsatt förordar en nedmontering av arbetslinjen genom ett löfte
              att återigen införa friår. Vad anser socialdemokratin och Luciano
              Astudillo om att i en tid som denna införa friår som en av sina
              specialgrenar?
            </seg>
          </u>
          <note type="speaker" n="993e5c27">
            Anf. 97 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-c4bcb7a70b57e110-7" n="59dfd4a8">
            <seg n="8fc8199c">
              Herr talman! Vi kan föra en lång diskussion om näringsklimatet
              i vårt land. Jag tror inte att ni har kommit så långt. Om vi frågar
              landets småföretagare kan vi konstatera att kritiken är enorm.
              Förtroendet för den socialdemokratiska näringspolitiken växer,
              medan det minskar hos er. Det är så det är.
            </seg>
            <seg n="6f3b2ea7">
              Vi är oerhört kritiska till att man försvagat arbetslinjen. När
              vi framöver bildar arbetsgrupper kommer vi att prata med Miljöpartiet
              om synen på arbetslinjen och landa i en bra politik, bättre än
              den som förs i dag, för arbetslinjen och de jobbskapande åtgärderna.
            </seg>
            <seg n="0c35f83c">
              En del har vi redan lagt fram i denna budget, med investeringar
              och utbildningar. Det finns en oerhört viktig skillnad mellan
              oss och er i detta.
            </seg>
          </u>
          <note type="speaker" n="ae067bb0">
            Anf. 98 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-12" n="aaba3b5b">
            <seg n="47174d60">
              Herr talman! Jag kan konstatera att Luciano valde att inte svara
              direkt på min fråga.
            </seg>
            <seg n="0a682864">
              Vi har erfarenhet från allianssidan av hur man formerar en gemensam
              politik. När ni nu kanske ska formera er med Vänsterpartiet tror
              inte jag att just företagarna ser det alternativet som någon höjdare.
            </seg>
            <seg n="71118059">
              Jag tror också att man behöver vara tydlig från Socialdemokraternas
              sida om vad man tycker exempelvis om friår när man ska formera
              sig med Miljöpartiet. Det är tre olika budgetalternativ. Det är
              tre olika partier med rätta, det har vi i alliansen också. Men
              man måste vara tydlig med vad man tycker i olika frågor.
            </seg>
            <seg n="de5fca3f">
              Återigen ställer jag frågan till Luciano Astudillo: Vad anser
              socialdemokratin om att återigen införa friår som en specialgren
              för att lösa arbetslösheten?
            </seg>
          </u>
          <note type="speaker" n="5d1b970c">
            Anf. 99 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-c4bcb7a70b57e110-8" n="59dfd4a8">
            <seg n="dcd7f2d2">
              Herr talman! När det gäller det faktum att vi framöver kommer
              att formera oss till ett regeringsalternativ, som ska ta hand
              om det moras den borgerliga regeringen håller på att lämna efter
              sig, är det viktigt att man håller sig till sanningen. Det vi
              har sagt hitintills är att vi vill samarbeta med Miljöpartiet
              och att vi har lämnat dörren öppen för Vänsterpartiet. Nu har
              vi ett tätare samarbete med Miljöpartiet, och deras småföretagarpolitik
              är en positiv del av det här. Där ska vi hitta bra beröringspunkter.
            </seg>
            <seg n="29ea2b9d">
              När det gäller friåret kan jag säga att jag är mycket tveksam
              till den typen av insatser. Så är det. Men vi är olika. Jag kan
              också konstatera att ni inför er sista budget före valet 2006
              hade fyra helt olika budgetar. Vi har två år på oss.
            </seg>
          </u>
          <note n="6f627bb9" type="speaker">
            Anf. 100 LENNART SACRÉDEUS (kd) replik:
          </note>
          <u who="lennart_sacredeus_149cc5" xml:id="i-43eecf7ccc45e7b8-2" n="95632d4a">
            <seg n="fc1613cd"/>
            <seg n="f8eb709d">
              Herr talman! Jag vill tacka Luciano Astudillo för hans inlägg.
              Det fanns självklart en hel del kritik mot oss usla alliansföreträdare.
              Det är väl tyvärr så Socialdemokraterna ser oss: som ganska usla.
            </seg>
            <seg n="578a503e">
              Jag tänkte ställa några frågor. Den första handlar om det jobbtoppmöte
              som Socialdemokraterna hade. Normalt sett brukar man tala om toppmöten
              när det är på internationell nivå, men låt gå att det var ett
              jobbtoppmöte för ett politiskt parti i ett mindre europeiskt land.
              Min fråga är: På vilka punkter kan Luciano Astudillo redovisa
              förnyelse och omläggning jämfört med Göran Perssons tolv år som
              statsminister och dåvarande socialdemokratisk arbetsmarknadspolitik?
              Jag önskar en precisering av förnyelsen.
            </seg>
            <seg n="98fa66a7">
              Den andra frågan ställer jag med anledning av att ni har kritiserat
              jobbskatteavdraget för att vara orättvist, omodernt och orättfärdigt.
              På vilket sätt är nu steg ett och steg två rättvist, modernt och
              rättfärdigt?
            </seg>
          </u>
          <note type="speaker" n="b45d61d5">
            Anf. 101 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-00b761b1ce7f9244-2" n="59dfd4a8" next="i-69d847df2b2e1473-2">
            <seg n="a61d15f3">
              Herr talman! Alliansföreträdarna är inga usla kolleger. Det är
              deras politik som är usel. Det är en viktig distinktion.
            </seg>
            <seg n="f7ac1652">
              När det gäller jobbtoppmötet kom Lennart Sacrédeus med ett intressant
              perspektiv. Det är klart att nästa steg är att diskutera med våra
              nordiska kamrater om hur vi försvarar den svenska modellen den
              nordiska modellen mot andra som vill montera ned den, till exempel
              i vårt land. Bra idé! Jag tar till mig den. Jobbrådslaget kanske
              kan anordna ett nordiskt toppmöte om den nordiska modellen.
            </seg>
            <seg n="99422520">
              Vi tycker att jobbskatteavdraget är en ineffektiv och orättvis
              insats för att skapa jobb. Den kritiken delar vi med LO. Men man
              måste vara hederlig mot medborgarna och säga att det inte kommer
              någon skattechock, trots att ni här sedan står och bluffar om
              att vi kommer att ägna oss åt det. Vi följer med och anpassar
              oss till den verklighet och den försämring av Sverige som ni skapar.
            </seg>
          </u>
          <note n="86a71938">
            Anf. 102 LENNART SACRÉDEUS (kd) replik:
          </note>
          <u who="luciano_astudillo_f8d3ee" xml:id="i-69d847df2b2e1473-2" n="59dfd4a8" prev="i-00b761b1ce7f9244-2">
            <seg n="49adb629">
              Herr talman! Jag vill tacka Luciano Astudillo för ett mycket
              ärligt svar. Jag uppskattar också mycket den distinktion som gjordes
              mellan politiken och människorna. Vi är alltså dugliga människor
              som för en usel politik. Vi hoppas dock att vi får en duglig politik
              också.
            </seg>
            <seg n="0998aa60">
              Jag vill återkomma till jobbskatteavdraget. Det är ett ineffektivt
              sätt att skapa jobb, säger Luciano Astudillo. Men vad tycker Luciano
              Astudillo och Socialdemokraterna: Är det också ett ineffektivt
              sätt att höja människors levnadsstandard, välfärd och möjlighet
              att få mer pengar över till viktiga saker för hemmet, barnen och
              familjen? Är det ett ineffektivt sätt för att människor ska få
              mer pengar?
            </seg>
            <seg n="e75cd5b5">
              Luciano Astudillo sade att Socialdemokraterna successivt måste
              anpassa sig till den verklighet som är. Är detta en långsiktig
              anpassning, så att vi kan vara säkra på att jobbskatteavdrag ett
              och två är här för att stanna, eller är detta bara en tillfällig
              anpassning, så att det eventuellt blir andra bullar efter 2010?
            </seg>
          </u>
          <note type="speaker" n="3cc65d75">
            Anf. 103 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-00b761b1ce7f9244-3" n="59dfd4a8" next="i-69d847df2b2e1473-3">
            <seg n="2fb128ed">
              Herr talman! Jag kom på att jag inte hann svara på alla frågor
              som ställdes i Lennart Sacrédeus första replik. Vad i toppmötet
              var förnyelse? Jag vill hävda att en av de viktiga beståndsdelarna
              i förnyelsearbetet är att ha mycket starkare fokus på de små företagens
              behov av bättre villkor, minskat regelkrångel och till och med
              skattesänkningar genom sänkning av arbetsgivaravgifter, vilka
              ni har höjt totalt sett för de minsta företagen.
            </seg>
            <seg n="ed7b7669">
              När det gäller jobbskatteavdraget anser vi att man kan öka köpkraften
              hos människor utan att öka klyftorna. Det finns en annan politik
              för att skapa just det ni gör. Men ni ger mer till dem som redan
              har mycket, trots att ni sedan står och säger att det är riktat
              till dem som har små inkomster. Det är inte sant. Stora skattesänkningar
              går till dem som har mycket. Där skiljer vi oss jättemycket. Skattesänkningar
              ska göras där de är effektiva och gör nytta.
            </seg>
          </u>
          <note n="cebcc806">
            Anf. 104 TOMAS TOBÉ (m):
          </note>
          <u who="luciano_astudillo_f8d3ee" xml:id="i-69d847df2b2e1473-3" n="59dfd4a8" prev="i-00b761b1ce7f9244-3">
            <seg n="313ccf60">
              Herr talman! Det har varit intressant att ta del av de olika
              inläggen och replikerna på området arbetsmarknad. Det är väl rätt
              uppenbart att skillnaderna mellan företrädare för allianspartierna
              och företrädare för oppositionspartierna är väldigt tydliga. De
              är ungefär lika tydliga som de var före valet 2006. Innehållet
              kanske har förändrats något, och om möjligt skulle man väl kunna
              konstatera att nuvarande oppositionspartier är ännu längre ifrån
              varandra. Men annars är det tydligt.
            </seg>
            <seg n="cca91ffa">
              Alliansen talar om hur jobb skapas, hur glädjande stark utvecklingen
              har varit de senaste två åren, och man har en insikt om att fler
              reformer kommer att krävas för att skapa nya jobb, särskilt nu
              när vi kommer att möta svårare tider.
            </seg>
            <seg n="79ea9e77">
              Mot detta hör vi, om vi skrapar bort retoriken, företrädare för
              oppositionen uttala sig. En efter en klargör de att arbetslinjen
              ska försvaras genom hela återställningar på vissa områden och
              halvt accepterande av andra. Uppenbarligen verkar de fortfarande
              tro att det är det gamla receptet som är det som de ska kunna
              gå till val på och få förtroende för. Jag tror att de har fel.
            </seg>
            <seg n="803d4c9b">
              Men jag vill i detta tal i stället sätta fokus på ett problem
              där jag menar att det föreligger en mycket stor utmaning inom
              arbetsmarknadspolitiken, nämligen ungdomsarbetslösheten. Vi vet
              alla om att det stod över 100 000 ungdomar och knackade på dörren
              till arbetsmarknaden under Socialdemokraternas sista år vid makten
              2006. Tyvärr var den dörren också riktigt stängd. Det var inte
              en sådan dörr som Mona Sahlin och Lars Ohly leker med i dessa
              dagar. Det här var en dörr som var så stängd att den innebar ett
              reellt utanförskap. Alliansregeringen har därför generellt fört
              en politik för att sänka trösklarna in på arbetsmarknaden, förbättra
              matchningen och göra det mer lönsamt att arbeta.
            </seg>
            <seg n="ae43238d">
              Låt mig även lyfta upp tre konkreta exempel vid sidan av detta
              som har varit särskilt viktiga för ungdomarna.
            </seg>
            <seg n="2b6b3673">
              För det första: Det har blivit billigare för arbetsgivare att
              anställa ungdomar genom att socialavgifterna kraftigt sänkts,
              vilket har underlättat inträdet på arbetsmarknaden med både heltidsanställningar
              och extrajobb.
            </seg>
            <seg n="00364261">
              För det andra: Den särskilda satsningen med jobbgaranti för ungdomar,
              som införts för att man redan efter tre månaders arbetslöshet
              ska få en extra intensifierad hjälp och också tillgång till resurser.
              Jag litar på att Arbetsförmedlingens personal redan innan detta
              gör sitt yttersta för att man ska kunna få ett arbete att gå till.
              Det är en bild som oppositionen uppenbarligen inte delar.
            </seg>
            <seg n="5c9e81ca">
              För det tredje: Långtidsarbetslösa ungdomar har nu tidigare kunnat
              kvalificera sig för nystartsjobb och därmed fått en reell chans
              att hävda sig. Det har i praktiken inneburit att man äntligen
              har fått komma på anställningsintervju. Man kan äntligen hävda
              sig i konkurrens med andra om att få en chans att visa upp att
              man kan och vill bidra på svensk arbetsmarknad. Hela en tredjedel
              av nystartsjobben har också gått till ungdomar.
            </seg>
            <seg n="167ccea8">
              Herr talman! Men är det då rätt med riktade reformer för unga?
              Jag menar det. Sverige har ett strukturellt problem med gruppen
              unga. Vi ligger på en genomsnittlig etableringsålder på 29 år
              för det första jobbet. Då innebär det i praktiken att ungdomar
              för sent får möjligheten till egen försörjning och till att på
              allvar kunna starta ett vuxenliv. För Sverige är detta också ohållbart
              på lång sikt med tanke på den demografiska utmaning som vi möter.
              Det kommer inte att räcka med att vi arbetar längre innan vi går
              i pension. Fler måste också få möjligheten att börja arbeta tidigare.
            </seg>
            <seg n="95f0d306">
              Har då de reformer som vi har genomfört givit något resultat?
              Ja, utan tvekan. Ungdomsarbetslösheten har sjunkit kraftigt. Den
              har till och med sjunkit mer än den totala arbetslösheten. Detta
              bekräftar siffror från både SCB och Arbetsförmedlingen. I min
              egen valkrets Gävleborg har ungdomsarbetslösheten minskat med
              30 procent. Jag skulle vilja hävda att en bättre regionalpolitisk
              åtgärd får man leta efter. Det är oerhört glädjande.
            </seg>
            <seg n="b069e82e">
              Herr talman! Trots detta är vi ändå mycket långt från mål. I
              EU har Sverige fortfarande den fjärde högsta ungdomsarbetslösheten.
              Vi ligger visserligen under EU-genomsnittet när det gäller den
              totala arbetslösheten men klart över genomsnittet när det gäller
              just gruppen ungdomar. Därför kommer det att krävas fler reformer
              för att både kortsiktigt och långsiktigt möta den här utvecklingen.
              Alla lösningar för att unga ska komma in snabbare på arbetsmarknaden
              är inte på plats än.
            </seg>
            <seg n="52b1aa36">
              Här finns det mer att göra. Från regeringen har det nu meddelats
              att reformen med sänkta socialavgifter för att anställa unga kommer
              att förstärkas och utvidgas till att gälla alla under 26 år. Det
              är rätt, och det välkomnar jag.
            </seg>
            <seg n="8cc2b4ca">
              Samtidigt är det viktigt att inse att detta långsiktigt inte
              bara handlar om arbetsmarknadspolitik. Det handlar lika mycket
              om utbildningspolitik. Det handlar om att fler får en utbildning
              som redan från start ger dem en chans till ett riktigt arbete
              och om att de som redan har passerat gymnasiet kan få en chans
              att snabbt komma in på arbetsmarknaden igen.
            </seg>
            <seg n="3d4d0366">
              Herr talman! Jag kommer noga att följa utvecklingen på svensk
              arbetsmarknad, särskilt eftersom vi vet att gruppen unga nu kan
              bli stora förlorare när sysselsättningen ser ut att kunna vika.
              Regeringens reformer är viktiga, men jag tycker att vi i denna
              kammare borde tala mer om detta problem, som är ett strukturellt
              problem på svensk arbetsmarknad som vi kommer att behöva arbeta
              längre med. Det kommer att kräva en mycket medveten och tydlig
              politik.
            </seg>
          </u>
          <note n="35f01bad">
            I detta anförande instämde Fredrick Federley och Annie Johansson
            (båda c).
          </note>
          <note type="speaker" n="a6db1df5">
            Anf. 105 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-83ab70265f2ceaba-9" n="8d105a20">
            <seg n="77391fa7">
              Herr talman! Jag kan ha sympati för att vi här i kammaren sätter
              fokus på unga människor, men jag ser det djupt olyckliga i att
              ha idéer som skapar motsättningar mellan olika grupper. Arbetslöshet
              är lika förnedrande oavsett om man är 55-plus eller 18-plus.
            </seg>
            <seg n="3241523a">
              Ni gör ju ändå skillnad. Varför ska en ung människa vänta i tre
              månader i praktiken sex månader på att få en åtgärd? Sex månader
              i en ung människas liv är väldigt mycket längre än sex månader
              för en fullvuxen människa, som har referenser och trygghet på
              ett annat sätt.
            </seg>
            <seg n="80d0b3f3">
              Om etableringsåldern är för hög, vilket jag också kan tycka,
              varför har inte den borgerliga regeringen lagt fram förslag om
              höjda studiemedel, som skulle kunna göra att man slapp att slitas
              så mellan arbete och studier och i stället fullgöra sina studier
              hastigare?
            </seg>
          </u>
          <note n="84be0a14" type="speaker">
            Anf. 106 TOMAS TOBÉ (m) replik:
          </note>
          <u who="tomas_tobe_95934f" xml:id="i-6ec784c24a1fa97f-2" n="a7c07b91">
            <seg n="fc1613cd"/>
            <seg n="073661ca">
              Herr talman! Jag delar inte Berit Högmans åsikt att vi skapar
              konflikter mellan olika grupper. Jag menar att vi måste ha en
              aktiv politik för att hjälpa de grupper som har svårast att komma
              in på arbetsmarknaden. Då handlar det till exempel om långtidsarbetslösa,
              långtidssjukskrivna, utrikes födda och gruppen unga. Där har Sverige
              strukturella problem. När det gäller äldre har vi också lösningar
              vi gör det billigare att anställa äldre och uppmanar till lägre
              skatter för dem som fortsätter att arbeta som äldre. Det tycker
              jag är en god politik.
            </seg>
            <seg n="52972d72">
              Jag instämmer inte i Berit Högmans beskrivning av jobbgarantin
              för unga. Det är en kraftig satsning på 2,8 miljarder för att
              ge en extra hjälp. Som vi hörde tidigare kommer det nästa år att
              finnas nästan 15 000 platser vid sidan av vår stora satsning på
              garantierna. Resurser på Arbetsförmedlingen finns för att vi ska
              kunna hjälpa ungdomar och många andra grupper in på arbetsmarknaden.
            </seg>
          </u>
          <note type="speaker" n="2418387f">
            Anf. 107 BERIT HÖGMAN (s) replik:
          </note>
          <u who="berit_hogman_cb2bb0" xml:id="i-5c5edda4931188ac-4" n="8d105a20" next="i-b13324ec6f6ed0f9-4">
            <seg n="309a1ad4">
              Herr talman! Vår arbetsmarknadspolitik och våra jobbskapande
              åtgärder handlar om individer, inte om grupper. Det är att se
              varje individ oavsett om han är 18-plus eller 55-plus har varje
              människa rätt till åtgärd. Men åtgärderna måste vara olika. Vi
              ska se det unika i varje människa.
            </seg>
            <seg n="a1c9176a">
              Verkligheten visar ju att er ungdomsgaranti är en bluff. 2 procent
              av dessa ungdomar är inne i en riktigt aktiv åtgärd som leder
              till jobb. Resten är på låtsas.
            </seg>
            <seg n="be5cf3fe">
              Det går inte att med trovärdighet påstå att er arbetsmarknadspolitik
              för ungdomar leder till jobb. Det finns en rad återvändsgränder
              i den poitiken.
            </seg>
          </u>
          <note n="cff5ef80">
            Anf. 108 TOMAS TOBÉ (m) replik:
          </note>
          <u who="berit_hogman_cb2bb0" xml:id="i-b13324ec6f6ed0f9-4" n="8d105a20" prev="i-5c5edda4931188ac-4">
            <seg n="80694526">
              Herr talman! Jag tror också att det är oerhört viktigt att se
              individen i arbetsmarknadspolitiken och se vilka förutsättningar
              som finns för just den personen att komma in på arbetsmarknaden.
              Det är just det jobbgarantin för ungdomar handlar om. Det är därför
              vi har förändrat den. Tidigare var den alldeles för generell.
            </seg>
            <seg n="df4bdf19">
              Om vi tar del av de senaste siffrorna vet vi att ungefär 17 000
              har kommit in. 7 000 har gått vidare, och 5 000 har gått direkt
              in i ett arbete. Det är inte min bild av en misslyckad satsning
              på gruppen ungdomar. Även Socialdemokraterna försöker ju möta
              problemet. Ni har en specialriktad insats som jag tycker är alldeles
              för låg, men likväl är det en satsning på dem som är mellan 20
              och 25 år och arbetslösa. Varför är ni så träffsäkra och säger
              till just 19-åringen att han eller hon minsann inte ska få någon
              hjälp?
            </seg>
          </u>
          <note type="speaker" n="91b38370">
            Anf. 109 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-c4bcb7a70b57e110-9" n="59dfd4a8">
            <seg n="4ea9fba1">
              Herr talman! Vi får väl se vem som har rätt om jobbgarantin för
              ungdomar. Det vi är kritiska till och det kommer vi att fortsätta
              vara är att ni behandlar alla ungdomar lika. Oavsett utbildningsbakgrund
              och oavsett behov behandlas alla lika. De får först tre månader
              utan någonting annat än att de anvisas jobb och sedan tre månader
              till när de coachas extra förstärkt. Men först efter ett halvår
              kan de få hjälp med praktik eller utbildning. Även om de kommer
              i armkrok med en arbetsgivare måste de vänta i sex månader innan
              de får en praktikplats hos den arbetsgivaren. Det är inte att
              behandla ungdomar som individer.
            </seg>
            <seg n="df17be1c">
              Er generella skattesänkning för ungdomar ger inte jobb. Den är
              kritiserad av forskningen och senast kritiserad av Riksrevisionen.
              Det kostar mer än det smakar, säger de. Hur förhåller ni er till
              det?
            </seg>
          </u>
          <note n="dd11aca2" type="speaker">
            Anf. 110 TOMAS TOBÉ (m) replik:
          </note>
          <u who="tomas_tobe_95934f" xml:id="i-6ec784c24a1fa97f-3" n="a7c07b91">
            <seg n="fc1613cd"/>
            <seg n="a5c7a62c">
              Herr talman! Vi har valt en politik där vi lätt kraftsamlar de
              stora resurserna i dels jobb- och utvecklingsgarantin, dels jobbgarantin
              för ungdomar. Det är en historiskt stor satsning. Vi gör detta
              därför att vi vill kraftsamla för dem som står lång bort från
              arbetsmarknaden. Jag tycker att det har varit en god politik.
            </seg>
            <seg n="2ae216e1">
              Ni säger att vi inte har någon speciell politik för långtidsarbetslösa
              ungdomar. Hur förklarar då Luciano Astudillo till exempel att
              långtidsarbetslösa ungdomar har fått en snabbare väg in i nystartsjobb,
              som är en ännu kraftigare satsning för att man ska kunna hävda
              sig på svensk arbetsmarknad?
            </seg>
            <seg n="0b7f71b5">
              Det vi däremot kan konstatera är att om det är någonting som
              Socialdemokraterna kraftsamlar kring är det att genomföra en skattechock
              på drygt 10 miljarder för att ungdomar ska få det svårare att
              komma in på arbetsmarknaden.
            </seg>
            <seg n="5f7dc399">
              Vi vet att detta har lett till 12 000 nya jobb. Det är ingenting
              som vi vill dra ett streck över.
            </seg>
          </u>
          <note type="speaker" n="ee79c177">
            Anf. 111 LUCIANO ASTUDILLO (s) replik:
          </note>
          <u who="luciano_astudillo_f8d3ee" xml:id="i-c4bcb7a70b57e110-10" n="59dfd4a8">
            <seg n="e35bdf74">
              Herr talman! Det den borgerliga regeringen har gjort de här två
              första åren är en historisk urholkning av den aktiva arbetsmarknadspolitiken.
              Det är viktigt att ta detta med sig.
            </seg>
            <seg n="9778d31c">
              När det gäller jobbgarantin har vi helt olika verklighetsbeskrivningar.
              Det är också där en urholkning, och en inlåsning av unga människor.
            </seg>
            <seg n="70f3b6b7">
              IFAU har nyligen kommit med en spännande rapport där man säger
              att nystartsjobben dock tycks ha varit mindre populära bland arbetsgivare
              än tidigare insatser. En grov uppskattning är att omkring femsju
              jobb av tio anställningar hade tillkommit ändå och att i ungefär
              vart tredje fall skulle samma person ha anställts även utan subvention.
              Detta hjälper inte dem som står längst bort, konstaterar IFAU.
            </seg>
            <seg n="380179c3">
              När det gäller era lögner om vår straffskatt för unga vet Tomas
              Tobé att vi riktar den skattesänkningen till de ungdomar som står
              längst från arbetsmarknaden. Det finns alltså ingen skillnad.
              Vi riktar den mot dem som står utanför, medan ni gör en generell
              skattesänkning för alla de företag som redan har anställt ungdomar.
              Det är ett politiskt val vi har gjort där.
            </seg>
          </u>
          <note n="52078d7a" type="speaker">
            Anf. 112 TOMAS TOBÉ (m) replik:
          </note>
          <u who="tomas_tobe_95934f" xml:id="i-6ec784c24a1fa97f-4" n="a7c07b91">
            <seg n="fc1613cd"/>
            <seg n="db842423">
              Herr talman! Det är intressant att hela arbetsmarknadspolitiken
              skulle vara urholkad bara för att vi under förra året låg på ungefär
              samma nivåer som Socialdemokraterna själva gjorde 2003. Det tål
              att upprepas att jag inte menar att 38 miljarder i satsning på
              aktiv arbetsmarknadspolitik är att inte ha en arbetsmarknadspolitik.
            </seg>
            <seg n="4162a1f7">
              När det gäller nystartsjobben är jag helt övertygad om att de
              har varit nödvändiga för att just dessa grupper ska ha en chans
              att hävda sig i konkurrens med andra. Vi tycker att det har varit
              viktigt. Det är ett politiskt val som vi har gjort. De som står
              långt borta från arbetsmarknaden behöver ha en hjälp och verktyg
              för att kunna komma tillbaka.
            </seg>
            <seg n="a7a29d7f">
              Om vi ska jämföra satsningar mellan oss och er på ungdomar väljer
              vi att göra en generell och stor satsning eftersom detta är ett
              så pass stort och strukturellt problem. Ni vill ju bara sprida
              ut lite småsmulor. Det kommer inte att lösa det stora problemet
              med att få in gruppen ungdomar på arbetsmarknaden.
            </seg>
          </u>
          <note type="speaker" n="4759448c">
            Anf. 113 PATRIK BJÖRCK (s):
          </note>
          <u who="patrik_bjorck_b56219" xml:id="i-8deeaf3ecc9cfcb8-5" n="50f76c4e">
            <seg n="bee5b435">
              Herr talman! Den allmänpolitiska debatt om arbetsmarknadsfrågor
              vi har haft i dag har varit bra och klargörande på många sätt
              och vis, tycker jag. Visserligen har det förekommit en del inlägg
              som har varit lite förbluffande, men även det kan ju vara bra
              eftersom risken med sådana här debatter annars är att de kanske
              inte är förbluffande.
            </seg>
            <seg n="1b63e968">
              Vi har fått två viktiga besked som jag skulle vilja ägna lite
              tid åt utöver det jag tänker säga om vår arbetslöshetsförsäkring.
            </seg>
            <seg n="2ff3ab86">
              Arbetsmarknadsministern har i sitt anförande förklarat för svenska
              folket varför man inte gör någonting. Det finns nämligen inga
              som helst problem. Arbetsmarknadsministern målar en ljus bild
              av läget. Arbetsmarknadsläget är fint; det finns inga problem
              utom möjligen ett och annat varsel. Men ett varsel är inget problem,
              för det leder inte till uppsägning! Så säger arbetsmarknadsministern
              från riksdagens talarstol. Om man har den uppfattningen om Sverige
              i dag är det förstås inte konstigt att man inte gör någonting.
              Vi andra vi som lever i verkligheten har varit förundrade över
              den här typen av politisk harakiri som den borgerliga regeringen
              med arbetsmarknadsministern ägnar sig åt. Vi har vetat sedan tidigare
              att ni inte har empati. Men någonstans borde ni väl ändå känna
              någon sorts politisk överlevnadsinstinkt som gör att ni svarar
              på de stora behov som finns ute i samhället. Men det finns ingenting
              absolut ingenting! Det är tomt och innehållslöst.
            </seg>
            <seg n="08e515df">
              Om man har den verklighetsbild som arbetsmarknadsministern har
              kan det faktiskt vara så att man tror att det inte finns några
              problem på svensk arbetsmarknad. Men de arbetsplatser som jag
              har besökt de senaste veckorna ger en helt annan bild, kan jag
              säga. De personer som jag har pratat med som har blivit både varslade
              och uppsagda ger en helt annan bild än den som arbetsmarknadsministern
              gav i sitt anförande.
            </seg>
            <seg n="c7b28dbe">
              När man pratar verklighet blir man anklagad för att ta billiga
              partipolitiska poäng på andras olycka. Jag vet inte hur jag ska
              kommentera det, men jag kan ju säga att det upplever inte de väljare
              som jag träffar dagligen i alla fall.
            </seg>
            <seg n="93ba3855">
              Vi har också fått ett annat viktigt besked i arbetsmarknadspolitiken,
              nämligen att den borgerliga majoriteten tänker försöka riva upp
              arbetsmarknadspolitiken och den svenska modellen och förändra
              lagen om anställningsskydd. Det var också ett bra och viktigt
              besked att få den dolda agendan upp på bordet. Vi vet ju att den
              finns. Det är den som vi hela tiden ser bakom den glättade bild
              som Sven Otto Littorin ger uttryck för.
            </seg>
            <seg n="f41a02f6">
              Men det är skönt. Nu vet vi; nu pratas det klarspråk. Det är
              det som är så bra med en sådan här debatt. Det kommer lite mer
              inspel. Det blir lite mer ärligt då. Sven Otto Littorin är ju
              som arbetsmarknadsminister skickligare på att dölja den dolda
              agendan. Men när vi får upp fler spelare på banan pumpar det upp
              och kommer fram. Det är viktigt för demokratin, och det visar
              varför den här allmänpolitiska debatten har varit bra och vilka
              syften den haft.
            </seg>
            <seg n="5fae47ec">
              När det gäller möjligheten för den som nu varslas och sedan blir
              uppsagd att klara sig och sin försörjning i den tid av omställning
              som krävs för att man ska kunna hitta ett nytt jobb har regeringens
              misslyckande kanske satts på sin absolut yttersta spets genom
              det sätt man har behandlat arbetslöshetsförsäkringen.
            </seg>
            <seg n="a70acf48">
              Regeringen har hanterat den på ett sådant sätt att en stor del
              av medlemmarna har lämnat försäkringen. När ni har fått frågor
              från oss här i kammaren och från andra människor om hur ni ska
              hantera problemet har svaret varit att man ska införa en obligatorisk
              arbetslöshetsförsäkring. Nu i budgeten i höst får vi veta att
              det kommer ni inte att göra. Frågan blir: Jaha vad tänker ni göra
              då? Gång på gång har man besvarat frågorna med att säga att problemet
              med den halva miljonen som har lämnat a-kassan ska lösas med obligatoriet.
              Nu har man plockat bort det från dagordningen, men man har inget
              besked om vad man tänker göra.
            </seg>
            <seg n="5a289367">
              Vi socialdemokrater har en uppfattning om varför en halv miljon
              människor har lämnat a-kassan. Vi ser verkligheten. Vi pratar
              med de aretslösa. Vi pratar med a-kassorna och deras medlemmar.
              Vårt förslag till att lösa problemen är att sänka avgifterna med
              hjälp av en skattereduktion och höja ersättningen till 80 procent
              för den som behöver en tid av omställning under den tid man letar
              efter nytt jobb. Vi höjer taket så att det verkligen blir 80 procent
              och inte de 50 procent som det är i verkligheten i dag. Vi tar
              bort två karensdagar. På det sättet skapar vi en arbetslöshetsförsäkring
              värd namnet.
            </seg>
            <seg n="b7a1c850">
              Vi kommer att gå vidare i aktiviteten att reparera mycket av
              det som den borgerliga regeringen har förstört. Det här är vårt
              förslag i dag för att lösa problemet, både för dem som har lämnat
              a-kassan så att det blir värt för dem att komma tillbaka och för
              att ta hand om de personer som behöver en trygg omställning, de
              som i dag varslas och nota bene sägs upp där ute i verkligheten.
            </seg>
          </u>
          <note type="speaker" n="682946fb">
            Anf. 114 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-13" n="aaba3b5b">
            <seg n="8e49eaa7">
              Herr talman! Det är intressant när man hör en debatt om arbetsmarknaden
              att oppositionen pratar enbart om a-kassa och Amsutbildning i
              stället för att någon gång ta upp hur man faktiskt skapar jobb.
              Jag förstår att ni likt papegojor vill snacka om just a-kassan.
              Låt oss då göra det.
            </seg>
            <seg n="8514780f">
              Vad som nu gäller är 80 procents ersättning under de första 200
              dagarna. Under nästan ett helt år har man möjlighet att faktiskt
              ställa om till ett nytt arbete. Under den tiden är jag övertygad
              att många av dem som i dag tyvärr drabbas av varsel har möjlighet
              att med hjälp av den gedigna utbildning de har också hitta ett
              nytt arbete.
            </seg>
            <seg n="5dbc239e">
              Socialdemokraterna tycker, precis som alliansen, att det ska
              vara 80 procent. Och Socialdemokraterna vill höja taket. Vänsterpartiet
              har en modell, och Miljöpartiet har en helt annan modell. Inför
              valet 2010 vill jag få ett klart och tydligt besked från Patrik
              Björck vem det är som bestämmer hur den svenska a-kassan ska se
              ut i framtiden Socialdemokraterna, Vänsterpartiet eller Miljöpartiet.
            </seg>
          </u>
          <note type="speaker" n="733e1d73">
            Anf. 115 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-8deeaf3ecc9cfcb8-6" n="50f76c4e">
            <seg n="423739d6">
              Herr talman! Det är spännande att debattera i kammaren eftersom
              man blir kallad för mycket. Papegoja är helt okej för mig. Jag
              brukar kunna ta sådant.
            </seg>
            <seg n="b205b0dc">
              Vi har debatterat i flera timmar. Berit Högman och Luciano Astudillo
              har berättat precis vilka olika arbetsmarknadspolitiska åtgärder
              vi vill vidta för att hantera den svåra kris vi befinner oss i.
              Luciano har berättat om det utvecklingsarbete som pågår inom det
              socialdemokratiska partiet. Jag tycker mig ha sett Annie Johansson
              en stor del av tiden i kammaren. Jag vet inte om Annie Johansson
              har lyssnat på debatten eller inte, men det är väl egentligen
              först nu som a-kassan kommer upp till en ordentlig diskussion.
              Det är lite knepigt.
            </seg>
            <seg n="6140931a">
              Annie Johansson säger att det är 80 procent i dag. Det är inte
              sant. Det är knappt 50 procent i verklig ersättning för den Volvoarbetare
              som i dag eventuellt går ut i arbetslöshet.
            </seg>
          </u>
          <note type="speaker" n="f9551beb">
            Anf. 116 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-e0de93653450dc36-14" n="aaba3b5b">
            <seg n="b0e4a375">
              Herr talman! Jag kan konstatera att Patrik Björck väljer att
              inte svara på den fråga som jag ställde. Vi har en 80-procentig
              a-kassa i dag de första 200 dagarna. Men jag frågade Patrik Björck
              vem det är i den rödgröna röran som faktiskt kommer att bestämma.
              Är det Vänsterpartiets budgetalternativ vad gäller a-kassan, är
              det Socialdemokraternas budgetalternativ eller är det Miljöpartiets
              med en helt annan modell? Det är viktigt att Patrik Björck svarar
              på det.
            </seg>
          </u>
          <note type="speaker" n="a2a79679">
            Anf. 117 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-8deeaf3ecc9cfcb8-7" n="50f76c4e">
            <seg n="9d81cc3d">
              Herr talman! För den som vill ha svaret är det enkelt. Det är
              bara att läsa vår budgetmotion. Där ser man vad Socialdemokraterna
              vill när det gäller arbetslöshetsförsäkringen. Det framgår klart
              och tydligt. Det är bara att slå upp och läsa. Jag har lite kort
              förklarat exakt vad det är vi vill göra med arbetslöshetsförsäkringen.
              Om det är några som helst oklarheter på den punkten kan jag bara
              rekommendera Annie Johansson att läsa vårt budgetförslag.
            </seg>
            <seg n="76402142">
              Sedan var det frågan om samarbetet mellan oppositionspartierna.
              Vi kommer naturligtvis att bygga samarbetet framåt och göra det
              bättre och starkare. Under tiden är vi, precis som du sade i ett
              tidigare replikskifte, tre partier. Du sade att ni också är tre,
              men det var väl en felsägning. Annars är det väl någon av kamraterna
              som du möjligen hade tänkt att öppna dörren för. Vi är tre partier,
              och vi skriver våra olika budgetmotioner precis som ni gjorde
              när ni satt i opposition. Läs vår budgetmotion så får du reda
              på exakt vad vi vill med a-kassan.
            </seg>
          </u>
          <note type="speaker" n="a753d59c">
            Anf. 118 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-aa513ace95bc6464-0" n="2da6e01e">
            <seg n="47bdb213">
              Herr talman! Det har varit en intressant debatt under förmiddagen.
              Jag vänder mig mot en del av Patrik Björcks analyser, framför
              allt att regeringen inte gör någonting när det gäller varslen
              i Västra Götaland och andra delar av Sverige. Det stämmer inte.
            </seg>
            <seg n="f3a31aa4">
              Arbetsmarknadsministern höll ett tio minuter långt anförande
              och svarade på en hel del repliker. Han sade att det görs mycket.
              Jag delar den oro som många människor känner som står inför en
              varselsituation. Jag vill understryka att det görs mycket konkret.
              Arbetsmarknadsministern har varit på flera besök i regionen och
              kommer att vara där i nästa vecka. Han kommer också att komma
              till arbetsmarknadsutskottet nästa torsdag och redogöra för den
              aktuella situationen.
            </seg>
            <seg n="a63cb6e3">
              Varsel kommer dessvärre att leda till uppsägningar, men det har
              också anmälts 40 000 ledig jobb i oktober månad. Tillsammans med
              de insatser som Arbetsförmedlingen gör och de omställningsavtal
              som ligger i kollektivavtalen visar erfarenheterna att åtta av
              tio får arbete inom mindre än ett år, alltså innan uppsägningstiden
              har gått ut. Är inte det åtgärder, Patrik Björck?
            </seg>
          </u>
          <note type="speaker" n="bf966c6e">
            Anf. 119 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-8deeaf3ecc9cfcb8-8" n="50f76c4e">
            <seg n="f3da1547">
              Herr talman! Åtgärder kan man kanske kalla det, men det är åtgärder
              som fanns innan varslen började dugga tätt. Det här är bara en
              politik som innebär att flytta pengar inom ramen för något som
              man har fastställt innan situationen uppstod. Det är inget nytt
              som händer. Folk kräver av regeringen att agera i dag på det som
              händer i dag. Där finns det ingenting. Det är tomt. Det har visat
              sig i debatten att det är en uppfattning som Arbetsförmedlingen
              ställer sig bakom, det vill säga att man inte har verktygen för
              att utföra regeringens politik.
            </seg>
            <seg n="c81a0019">
              Trygghetsavtalen som finns mellan arbetsgivare och fackföreningar
              för att ta hand om sådana svåra situationer är bra. Bekymret är
              att i en lågkonjunktur, som nu, minskar möjligheten att få ut
              folk i arbete via dessa avtal. Statistik från TSL visar att det
              är färre och färre som kommer ut i jobb. Det är på grund av att
              lågkonjunkturen slår hårt och regeringen inte gör någonting.
            </seg>
          </u>
          <note type="speaker" n="6681e996">
            Anf. 120 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-aa513ace95bc6464-1" n="2da6e01e">
            <seg n="46001d16">
              Herr talman! Vi har nog inte samma bild av verkligheten när det
              gäller vilka förmågor som finns inom regeringens politik för arbetsmarknadens
              parter och Arbetsförmedlingen. Vi ska inte skrämma människor i
              onödan. Det finns en mängd lediga arbeten som kommer att förmedlas.
              Det är viktigt att poängtera.
            </seg>
            <seg n="9677bf51">
              Patrik Björck behöver inte vara orolig när det gäller den svenska
              modellen. Vi har full tilltro till parterna. Det är inte aktuellt
              att göra några förändringar i lagen om anställningsskydd. Därvid
              kan jag lugna Patrik Björck.
            </seg>
          </u>
          <note type="speaker" n="0e036308">
            Anf. 121 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-8deeaf3ecc9cfcb8-9" n="50f76c4e">
            <seg n="0d919fb8">
              Herr talman! Jag får börja med att tacka arbetsmarknadsutskottets
              ordförande för det lugnande beskedet. Jag kommer dock att känna
              mig lugnare när vi så småningom har bytt regering. Då kommer vi
              att vara eniga i frågan. Det kan jag garantera. Det är inte ni,
              och det är det som skapar en sådan oro.
            </seg>
            <seg n="7186137d">
              Vi har inte samma bild av verkligheten. Det som skrämmer mig
              och andra är att verkligheten kan ses på det som arbetsmarknadsministern
              och arbetsmarknadsutskottets ordförande ger uttryck för, nämligen
              att det finns massor med lediga jobb, att det är inga problem
              på arbetsmarknaden och att bilden är ljus. Det är sådant som skrämmer
              folk. Det handlar inte om att vi beskriver verkligheten på ett
              sådant sätt som folk känner igen. Det skrämmer aldrig upp någon.
              Då känner de att politikerna ser deras verklighet och troligen
              kan göra något åt den. Det som skrämmer folk är när politiker,
              som arbetsmarknadsutskottets ordförande, inte ger uttryck för
              den verklighet som folk känner igen som sin egen. Det skrämmer
              många.
            </seg>
          </u>
          <note type="speaker" n="c65169f2">
            Anf. 122 FREDRICK FEDERLEY (c) replik:
          </note>
          <u who="fredrick_federley_6f0927" xml:id="i-c65341757b5f449e-2" n="a59d08d6">
            <seg n="b2fff92c">
              Herr talman! Jag blir lika glad som du när nästa regering tillträder.
              Då är det kanske så att Hillevi Engström sitter där som minister,
              och det tycker jag skulle kännas tryggt. Det är inte så att vi
              byter block bara för att vi byter regering. Det var en sakupplysning.
            </seg>
            <seg n="b907b59a">
              Jag tycker inte heller att det är dåligt agerat av regeringen
              att i ett skede där vi får varsel som är obehagliga och måste
              hanteras med kraftfulla åtgärder direkt avsätter 150 000 kronor
              per varslad person redan innan någon blir arbetslös. Det kan väl
              knappast anses vara en dålig åtgärd. Det kan inte heller anses
              vara dåligt att man kraftsamlar resurserna.
            </seg>
            <seg n="47675741">
              Men det jag egentligen skulle vilja inrikta min första replik
              på är: Vad är egentligen Socialdemokraternas syn på hur man ska
              hantera arbetslösheten? Efter Tomas Tobés anförande kom en replik
              från Berit Högman som var kritisk till att man inte behandlade
              alla lika. I nästa sekund var en annan partikamrat, Luciano Astudillo,
              uppe och kritiserade att man inte har hanterat olika grupper på
              olika sätt.
            </seg>
            <seg n="dd79cd96">
              Vad är det som gäller för Socialdemokraterna aktiva riktade åtgärder
              eller lika åtgärder för alla?
            </seg>
          </u>
          <note type="speaker" n="81338194">
            Anf. 123 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-8deeaf3ecc9cfcb8-10" n="50f76c4e">
            <seg n="abb1edad">
              Herr talman! Jag undrar var Fredrick Federley har befunnit sig
              i den här debatten. Jag tyckte att Berit Högman på ett väldigt
              bra sätt beskrev socialdemokratisk politik som en politik inriktad
              på individen, där man ser individen och gör aktiva åtgärder för
              individen. Då kan naturligtvis en individ som befinner sig i den
              tidiga delen av livet behöva andra åtgärder än den som befinner
              sig närmare pensionen till exempel. Det kan innebära att de åtgärder
              som behövs om man står utanför arbetsmarknaden kan skilja sig
              väldigt mycket åt. Men tyngdpunkten i vår politik är att det är
              individens behov som styr.
            </seg>
            <seg n="2eceb959">
              Vi kritiserar er för många saker, och en av dem är de generella
              åtgärderna som sprider ut väldigt stora resurser. Med det så kallade
              jobbskatteavdraget, som är en del av er så kallade arbetsmarknadspolitik,
              sprätter man i väg hur mycket pengar som helst utan att få några
              som helst effekter av det.
            </seg>
          </u>
          <note type="speaker" n="adbc40a3">
            Anf. 124 FREDRICK FEDERLEY (c) replik:
          </note>
          <u who="fredrick_federley_6f0927" xml:id="i-c65341757b5f449e-3" n="a59d08d6">
            <seg n="d7188c6b">
              Herr talman! Jag får alltså tolka det som att det Socialdemokraterna
              är kritiska till är generella åtgärder. Alla riktade insatser
              som regeringen har gjort är man däremot glad för. Det var ett
              glädjande besked. Jag tror att det är många grupper som känner
              sig mycket tryggare nu, också med Socialdemokraterna.
            </seg>
            <seg n="3c34655c">
              Jag funderar på en sak. I sitt resonemang kring a-kassan säger
              Patrik Björck att man i realiteten har 50 procent i a-kassa i
              dag. Det måste bygga på resonemanget att man borde ha 80 procent
              av sin fulla lön. Då undrar jag hur Socialdemokraterna har tänkt
              finansiera en a-kassa på 80 procent upp till 26 000 kronor för
              en industriarbetare. Vill man gå ännu längre i sin förändring
              av a-kassan och säga att man även vill ha 80 procent av upp till
              30 00035 000 kronor i månaden i a-kassa?
            </seg>
            <seg n="f6491e72">
              I så fall kommer nästa fråga. Hur ska man motivera för en person
              som har en lön på 17 000 kronor i månaden att han eller hon ska
              ha rätt till 80 procent av det medan en person som har 30 000
              kronor i månaden ska ha rätt till 80 procent av det?
            </seg>
            <seg n="c0f95c42">
              Till detta kommer de vanliga frågorna om hur ni tror att ni ska
              skapa fler arbeten genom att höja a-kassan, sänka avgiften, höja
              fastighetsskatten, återinföra förmögenhetsskatten och så vidare.
            </seg>
          </u>
          <note type="speaker" n="14e6c9d6">
            Anf. 125 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-8deeaf3ecc9cfcb8-11" n="50f76c4e">
            <seg n="9a4dd356">
              Herr talman! Bekymret när man diskuterar med Fredrick Federley
              är att han inte förstår hur arbetslöshetsförsäkringen fungerar.
              Nästan en halv miljon människor har lämnat a-kassan av en mängd
              olika skäl. Ett skäl är att man inte får en ersättning värd namnet.
              Om vi ska kunna få folk att vara med i a-kassan måste naturligtvis
              de allra flesta få en ersättning som går att leva på.
            </seg>
            <seg n="60236884">
              Alternativet, Fredrick Federley, är att införa någon sorts obligatorium
              och straffbeskatta och tvinga in dem som inte vill vara med i
              arbetslöshetsförsäkringen i dag. Det alternativet förde ni fram,
              men nu har ni backat från det. Och vill man inte tvinga in folk
              i en dålig försäkring måste man ju göra försäkringen så bra att
              folk vill vara med. Det finns liksom inget annat sätt att hantera
              det.
            </seg>
            <seg n="c4199644">
              Fredrick Federley står för linjen att tvinga in människor och
              straffbeskatta dem i en dålig försäkring som de inte vill vara
              med i. Vi står för alternativet att göra en bra försäkring som
              folk väljer att vara med i. Så får man en god uppslutning kring
              arbetslöshetsförsäkringen.
            </seg>
          </u>
          <note n="720b3925" type="speaker">
            Anf. 126 TOMAS TOBÉ (m) replik:
          </note>
          <u who="tomas_tobe_95934f" xml:id="i-6ec784c24a1fa97f-5" n="a7c07b91">
            <seg n="fc1613cd"/>
            <seg n="bd673920">
              Herr talman! Vi har av Patrik Björck blivit anklagade för att
              sakna empati. Det är ingenting jag skulle säga tillbaka till Patrik
              Björck.
            </seg>
            <seg n="ac0ad5c6">
              Däremot kanske det skulle vara klädsamt med lite ödmjukhet. Regeringens
              reformer har inte gett någon som helst effekt, säger Patrik Björck.
              Men 180 000 personer har gått från utanförskap till arbete. Det
              tycker jag är ett rätt bra resultat.
            </seg>
            <seg n="6b854f8a">
              Nu till diskussionen om alla dem som nu känner oro och som varslas
              runt om i landet. Då är det väl bra att vi har en ordning i Sverige
              med starka och bra omställningsavtal. Då är det väl bra att vi
              har en aktiv arbetsmarknadspolitik med resurser att sätta in,
              vilket mycket tydligt har beskrivits i dag.
            </seg>
            <seg n="2ac4620e">
              Socialdemokraterna tycker inte att vi under förra året satsade
              tillräckligt mycket, men det kan väl inte vara lösningen på det
              problem vi har nu. Skulle Volvoarbetaren förra året ha lämnat
              sitt arbete för att delta i en arbetsmarknadspolitisk åtgärd för
              att nu stå rustad att gå till ett nytt arbete? Det är ju nu vi
              ska sätta in resurserna.
            </seg>
          </u>
          <note type="speaker" n="937559b9">
            Anf. 127 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-b4f87472dccd6021-1" n="50f76c4e" next="i-877a29d5ffd03bb2-1">
            <seg n="e0f3f341">
              Herr talman! Bekymret är att exakt samma åtgärder som den borgerliga
              regeringen vidtog för två år sedan under brinnande högkonjunktur
              vill man fortsätta att köra i en begynnande lågkonjunktur.
            </seg>
            <seg n="c4d3c81f">
              De omställningsförsäkringar som finns på arbetsmarknaden fungerar
              bra och är ett fantastiskt bra initiativ från parterna. Men bekymret
              är att det nu krävs längre tid och större insatser för att hitta
              jobb för de uppsagda, och då har utfallet försämrats. Det säger
              ju TSL själva. De klarar inte av att fylla upp den stora lucka
              som er politik har skapat på arbetsmarknaden. Den luckan är avgrundsdjup,
              de kan inte fylla upp den, och nu försämras utfallet i deras åtgärder.
              Då måste en aktiv och ansvarsfull regering gripa in. Det är det
              vi kritiserar er för att inte göra.
            </seg>
            <seg n="24673bd5">
              Ni kan förstås hoppas att arbetsgivare och fackföreningar ska
              göra sitt, och det gör de naturligtvis, men i dag måste regeringen
              ta ansvar.
            </seg>
          </u>
          <note n="237afefb">
            Anf. 128 TOMAS TOBÉ (m) replik:
          </note>
          <u who="patrik_bjorck_b56219" xml:id="i-877a29d5ffd03bb2-1" n="50f76c4e" prev="i-b4f87472dccd6021-1">
            <seg n="918cd4d0">
              Herr talman! Patrik Björck säger att det inte finns några aktiva
              insatser på arbetsmarknadsområdet, men det stämmer inte alls med
              verkligheten. Det tror jag faktiskt att Patrik Björck själv också
              känner till.
            </seg>
            <seg n="a39e8b53">
              Det hade varit intressant om vi hade kunnat ha en något mer seriös
              diskussion än att bara köra retoriken fram och tillbaka. Det finns
              en stor oro därute, och den försöker vi nu kraftsamla kring. Vi
              tror också att de generella arbetsmarknadspolitiska åtgärderna
              som vi har genomfört har haft effekt.
            </seg>
            <seg n="1cd2e002">
              Det skulle vara intressant om Patrik Björck kan svara på det
              som Berit Högman tidigare valde att inte svara på. Anser Patrik
              Björck att jobbskatteavdraget skapar nya arbeten eftersom Socialdemokraterna
              nu till stora delar försöker acceptera jobbskatteavdraget?
            </seg>
            <seg n="65ac55a7">
              Det vore också intressant om Patrik Björck kunde förklara varför
              Socialdemokraterna nu helt plötsligt tycker att det är viktigt
              med en deltidsbegränsning i arbetslöshetsförsäkringen.
            </seg>
          </u>
          <note type="speaker" n="27ae8c63">
            Anf. 129 PATRIK BJÖRCK (s) replik:
          </note>
          <u who="patrik_bjorck_b56219" xml:id="i-8deeaf3ecc9cfcb8-12" n="50f76c4e">
            <seg n="d117bd6c">
              Herr talman! När det gäller jobbskatteavdraget är en opposition
              i varje givet läge naturligtvis tvungen att hantera det som uppstår
              när den regering som styr sätter oss i nya situationer. När vi
              har bytt regering om två år kommer även ni att hamna i den situationen
              att ni får anpassa er efter den politik som regeringen för.
            </seg>
            <seg n="68d80f0c">
              Vi kan naturligtvis inte alltid leva i en föreställningsvärld
              där regeringsskiftet inte skedde, för det har skett. Jobbskatteavdraget
              är ett väldigt dyrt sätt att skaffa nya jobb på. Som arbetsmarknadspolitisk
              åtgärd är det oöverträffat ineffektivt och dyrt. Det innebär inte
              att vi i varje givet läge kan justera skatteskalor på ett sådant
              sätt som man skulle ha gjort om inte detta hade funnits, särskilt
              inte i en begynnande lågkonjunktur.
            </seg>
            <seg n="69c38c4a">
              Men problemet är ju de orättvisor man bygger in mot pensionärer,
              mot arbetslösa och sjuka. Det kommer vi självklart att återställa.
            </seg>
          </u>
          <note type="speaker" n="ade1db37">
            Anf. 130 FINN BENGTSSON (m):
          </note>
          <u who="unknown" xml:id="i-43fb6da7e8e0a0b2-19" n="2e5d77e0">
            <seg n="02c98c98">
              Herr talman! Det talades här i debatten om papegojor. Här kommer
              en ännu ovanligare fågel på våra breddgrader, men den råkar ändå
              landa på arbetsmarknadsutskottets bord.
            </seg>
            <seg n="3b1464a8">
              Den dansk-norske författaren Aksel Sandemose skrev sin roman
              En flykting korsar sitt spår 1933 där han reflekterade över de
              bärande mellanmänskliga relationer som han upplevt i det samhälle
              där han växt upp. Han kallade det för Jante.
            </seg>
            <seg n="c76b1096">
              Här formuleras den så kallade jantelagen som beskriver ett relationsbeteende
              som präglas av en kraftig negativ mental markering mot varje medmänniska
              som vill sträva i en annan riktning än en allmänt accepterad likformighet
              i tanken.
            </seg>
            <seg n="f594d6e8">
              Tro inte att du är speciell, att du är något, att du är klokare,
              bättre, förmer än vi. Så inleds jantelagen. Den skärps vidare:
              Du ska inte skratta åt oss, för tro inte att du duger någonting
              till eller att någon bryr sig om dig eller att du har något att
              lära oss.
            </seg>
            <seg n="78eefdca">
              Människans nyfikenhet som leder till kreativt tänkande, följt
              av konstruktivt skapande, är en drivkraft till förändring. Sammantaget
              utgör denna mänskliga förmåga därför en gemensam, unik förutsättning
              för nödvändig förnyelse av samhället.
            </seg>
            <seg n="48b8c0ec">
              Herr talman! Sunda människors samtidiga känsla av ansvar inför
              kraften i sina kreativa och skapande anlag gör denna för oss alla
              oftast positiva och ibland livsavgörande egenskap till ett bräckligt
              käril. Egenskaperna nyfikenhet, ifrågasättande och kreativitet
              hos medborgare måste därför stödjas av samhället i stället för
              att aktivt motarbetas, vilket en tillämpad jantelag i praktiken
              innebär. Politiskt kan detta ske i två dimensioner, en ideologisk
              och en praktisk.
            </seg>
            <seg n="47d7a3e6">
              Jantelagen har en positiv effekt i förtryckande och totalitära
              samhällen där en självgod politisk elit håller enskilda medborgares
              kreativitet och skapande i schack när makten hotas.
            </seg>
            <seg n="2ee0548f">
              Jag vill nu utsträcka detta resonemang till den tolkningstvist
              som råder i fråga om begreppen frihet och rättvisa, mellan mig
              som moderat och de grundvärderingar som socialismen står för.
            </seg>
            <seg n="cf8ff522">
              För socialisten är frihet för individen ett tveksamt begrepp
              och inget mål i sig. Utraderad egoism och oskiljaktiga individer
              skapar ett slags kollektiv frihet som upplevs som en definition
              av rättvisa. När alla är lika är alla fria, vilket är rättvist.
              Om alla inte är lika saknas kollektiv frihet. Följaktligen råder
              orättvisa.
            </seg>
            <seg n="f1ab2a27">
              Lika behandling är således underordnat ett resultat som ger lika
              utfall för alla. Det är bestickande likt grundteserna i jantelagen.
            </seg>
            <seg n="e59bd02f">
              Frihet för mig är när individen skyddas mot onödiga inskränkningar
              av en kollektiv stat. Kollektiva systemlösningar ger alltför lätt
              en omfattande individuell ofrihet. Rättvisa för medborgarna är
              att de behandlas lika men utan strävan efter likformighet mellan
              individernas intressen i övrigt.
            </seg>
            <seg n="827b8aa6">
              Detta är anti-jantelag, herr talman, och därmed till stöd när
              det gäller medborgarnas behov av att kunna utnyttja sina egenskaper,
              sin nyfikenhet, sitt ifrågasättande, sin kreativitet och sitt
              skapande på bästa sätt.
            </seg>
            <seg n="6ae13ce5">
              Herr talman! Hur kan man då i ytterligare praktisk allianspolitik
              bekräfta en fortsatt rörelse till stöd för anti-jante? Svaret
              på denna fråga är intimt förknippat med jantelagens tydliga diskriminerande
              konsekvenser.
            </seg>
            <seg n="39ddb0a7">
              Den nya diskrimineringslagen från alliansmajoriteten stärker
              skyddet mot diskriminering genom att sex tidigare lagar på området
              nu blir en. Fem tidigare diskrimineringsgrunder kompletteras med
              ytterligare två, att gälla inom de samhällsområden som lagen utpekar.
            </seg>
            <seg n="beb4ddbe">
              Det är således en utmärkt reform i syfte att öka belysningen
              av de mekanismer som ligger till grund för diskriminering av och
              mellan människor. Men den kan bli ännu bättre.
            </seg>
            <seg n="41e02749">
              Jag har därför motionerat om att Diskrimineringskommitténs pågående
              arbete bör kompletteras med en analys av ett införande av en än
              bredare diskrimineringsgrundsdiskussion, enligt en så kallad öppen
              lista, som också är i enlighet med Europakonventionens artikel
              14.
            </seg>
            <seg n="79b3e51b">
              Finsk diskrimineringslagstiftning har redan förändrats i den
              här riktningen. I Norge finns samma ambition. Där har en sådan
              utredning tillsatts.
            </seg>
            <seg n="f110d5d6">
              Herr talman! Med en icke-socialistisk alliansregering är jag
              övertygad om att en fortsatt rörelse för en alltmer heltäckande
              diskrimineringslagstiftning kommer att kunna ske. På så sätt kan
              den mentala, kalla och våta filt som läggs på oss i tankens mångfald
              och som är understödd av socialismen och uppbackad av jantelagens
              grundteser aktivt motverkas.
            </seg>
          </u>
          <note n="46dfe41b">
            I detta anförande instämde Sven Yngve Persson och Tomas Tobé
            (båda m) samt Fredrick Federley och Annie Johansson (båda c).
          </note>
          <note type="speaker" n="b099ebe5">
            Anf. 131 SYLVIA LINDGREN (s):
          </note>
          <u who="sylvia_lindgren_9fe69e" xml:id="i-65f571b9df6d699e-2" n="7a74e54c">
            <seg n="a7a5751f">
              Herr talman! Jag har läst den borgerliga regeringens budgetproposition
              och avsnittet om arbetsmiljön speciellt noga. Där talar man om
              det pågående arbetet för att utforma den framtida arbetsmiljöpolitiken.
              Det står:
            </seg>
            <seg n="c90b99c3">
              En god arbetsmiljö tar hänsyn till människors olika förutsättningar
              och bidrar till utveckling av både individer och verksamheter.
            </seg>
            <seg n="80bc4b7f">
              Det, herr talman, är väl egentligen, när man analyserar texten,
              ingenting nytt? Det nya hade varit om den moderatstyrda regeringen
              hade kommit med förslag och åtgärder när det gäller hur man skulle
              bidra till riktlinjer för den utvecklingen.
            </seg>
            <seg n="b860d2bd">
              Nej, jag får tyvärr inga positiva tecken som förkunnar att regeringen
              verkligen tar itu med arbetsmiljöfrågorna på allvar. Jag är nog
              tvungen att konstatera motsatsen.
            </seg>
            <seg n="af40c9c5">
              Som vi alla vet har Arbetsmiljöverket under de senaste åren fått
              en kraftig neddragning av sina anslag. I förra årets budgetproposition
              motiverades detta med följande ord:
            </seg>
            <seg n="1befd815">
              Som ett led i minskningen av den statliga byråkratin, föreslås
              att Arbetsmiljöverket ges ett förändrat och begränsat uppdrag.
            </seg>
            <seg n="ca5c2d2d">
              Och så tog man bort 157 miljoner.
            </seg>
            <seg n="2942df03">
              I höstens budgetproposition ger man tillbaka 33 miljoner kronor.
              Men, märk väl, i stället för att ge de resurserna till inspektörer,
              till skyddsombud, till utbildning och för att stötta det partssammansatta
              arbetet ska de 33 miljonerna i huvudsak användas till förbättrad
              information.
            </seg>
            <seg n="183f0589">
              Inga mer pengar ska alltså användas ute i verksamheten. Det innebär
              inte heller att det blir lättare för Arbetsmiljöverket att genomföra
              inspektionerna ute på arbetsplatserna.
            </seg>
            <seg n="1a135535">
              Det är omöjligt, herr talman, att uppfatta det som att regeringen
              tar arbetsmiljöarbetet på allvar när man i ena stunden tar bort
              pengar för att sedan åter satsa pengar men då bara en liten del
              av det som man tidigare tagit. Dessutom tas pengarna från andra
              arbetsmarknadspolitiska åtgärder, vilket vi har varit inne på
              flera gånger i dagens debatt.
            </seg>
            <seg n="7356ae67">
              Vi har, sedan den allmänpolitiska debatten förra året, tyvärr
              kunnat läsa många svarta rubriker i press och massmedier om dödsolyckor
              på arbetsplatserna. Vi hade härförleden också en hearing i arbetsmarknadsutskottet
              där man konstaterade att dödsolyckorna hade ökat.
            </seg>
            <seg n="0c5e85c6">
              I den senaste Rapportsändningen i går kväll kunde vi återigen
              höra om en arbetsplatsolycka. Därutöver visar en ny vetenskaplig
              undersökning att stress på arbetsplatsen orsakar mer ohälsa än
              övriga sociala livsmönster.
            </seg>
            <seg n="05370987">
              När det gäller yrkestrafiken är inte minst bussförare utsatta
              för stress. Men det är också en utökning av hot och våld, som
              tyvärr breder ut sig även när det gäller andra yrkesgrupper. Det
              är 33 våldshandlingar mot akademiker varje dag, visar en ny undersökning
              av Saco som vi kunde läsa om i DN för ungefär en vecka sedan.
            </seg>
            <seg n="787908e5">
              Varför ökar långtidssjukskrivningarna bland kvinnor över 50 år?
              Finns det samband mellan arbetsmiljö och förslitning på framför
              allt kvinnodominerade arbetsplatser och när det gäller ensamarbete?
            </seg>
            <seg n="8ef4a586">
              I samtliga EU-länder bedrivs forskning inom arbetsmiljöområdet
              och i arbetslivet i en någorlunda samlad form. Institutionsmodellen
              finns i flera länder, och finansieringen sker på ett eller annat
              sätt med offentliga medel.
            </seg>
            <seg n="1687cc0e">
              Forskningen är viktig för att stödja att politiska beslut fattas
              som också ger verkningsfulla åtgärder för framtiden. Det är därför
              som det är så viktigt att verksamheten är långsiktig.
            </seg>
            <seg n="8ef29f3e">
              Allvarlig kritik måste därför riktas mot moderatregeringens kunskaps-
              och kapitalförstöring, som nedläggningen av ALI har inneburit.
            </seg>
            <seg n="498227ed">
              Herr talman! För en kort stund, när jag hörde talas om de här
              33 miljonerna, trodde jag att regeringen möjligen hade tagit intryck
              av de ohyggliga konsekvenser som en dålig arbetsmiljö medför och
              förstått att en bättring måste ske. Jag trodde att man skulle
              ha siktet inställt på fler inspektörer, bättre utbildning för
              arbetsgivarna och skyddsombuden huvudskyddsombuden och de regionala
              skyddsombuden och att man skulle se till att arbetsgivarna tar
              itu med riskerna för liv och hälsa samt följa upp lagar och regler
              och se till att de följs.
            </seg>
            <seg n="b444afe9">
              Men, herr talman, till detta ges inte en krona. Pengarna ska
              gå till informationsinsatser, som jag tidigare nämnde.
            </seg>
            <seg n="3cd755cc">
              Herr talman! Jag sticker inte under stol med att det behövs informationsinsatser,
              men det behövs mer. Det är ett hyckleri att först dra ned kraftigt
              på anslagen till verken och sedan hävda att man oroas av det ökade
              antalet olyckor och dödsfall som sker på jobben.
            </seg>
            <seg n="c071eeb6">
              För att komma till rätta med problemen krävs, herr talman, mer
              än informationsmaterial.
            </seg>
          </u>
          <note type="speaker" n="fde0e066">
            Anf. 132 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-aa513ace95bc6464-2" n="2da6e01e">
            <seg n="0420d477">
              Herr talman! Jag delar Sylvia Lindgrens engagemang för arbetsmiljöfrågorna.
              De är oerhört väsentliga. Det skriver också regeringen om i budgetpropositionen.
            </seg>
            <seg n="bc804352">
              Under våren kom den här arbetsmiljöramen, departementsskrivelsen,
              och nu i höst pågår det ett arbete mellan Regeringskansliet, Arbetsmarknadsdepartementet
              och parterna med att utveckla arbetsmiljöfrågorna. Därför delar
              jag inte bilden av att det är ett hyckleri som pågår. Snarare
              är det så att arbetsmiljöfrågorna är viktiga ur individsynpunkt,
              ur företagssynpunkt och ur samhällelig synpunkt.
            </seg>
            <seg n="dc22305e">
              Vi har ett antal olyckor på arbetsmarknaden. Sylvia Lindgren
              beskriver dödsolyckorna som har inträffat. Just därför gör Arbetsmiljöverket
              nu en satsning nästa vecka med att göra en mängd inspektioner
              inom de mest olycksdrabbade branscherna. Jag har inte heller fått
              intrycket från Arbetsmiljöverket att de tycker att de inte har
              resurser för att göra sitt arbete. Jag delar inte den analysen.
            </seg>
          </u>
          <note type="speaker" n="81511b5d">
            Anf. 133 SYLVIA LINDGREN (s) replik:
          </note>
          <u who="sylvia_lindgren_9fe69e" xml:id="i-65f571b9df6d699e-3" n="7a74e54c">
            <seg n="bbe2f4b3">
              Herr talman! Det är en sak med dödsolyckor. Dödsolyckor ska inte
              behöva hända. Vi socialdemokrater verkar för att det ska vara
              en nollvision för att man ska behöva dö på arbetsplatsen. Det
              är en jätteviktig del i sammanhanget.
            </seg>
            <seg n="a759eea8">
              Det är ingen tvekan om, Hillevi Engström, att det har dragits
              ned oerhört mycket på inspektörerna. De är inte så många till
              antalet i dag som de har varit tidigare. Det finns inte resurser.
              Man har tagit bort personal när det gäller den typen av verksamhet.
            </seg>
            <seg n="0b609e83">
              Vilka företag är det som har blivit utsatta för det? Det är en
              viss regionalpolitisk del i detta beroende på var man bor och
              hur långt det är mellan de olika arbetsplatserna. Men det är framför
              allt de små som drabbas av det. De behöver kanske inspektionen
              mest. Det är en stor del i detta.
            </seg>
            <seg n="79abfe91">
              Det är lätt att säga att verket väl har de pengar det behöver.
              Men så är det absolut inte, utan arbetet måste intensifieras.
              Det är vad vi anklagar regeringen för att inte göra.
            </seg>
          </u>
          <note type="speaker" n="339a75f1">
            Anf. 134 HILLEVI ENGSTRÖM (m) replik:
          </note>
          <u who="hillevi_engstrom_ca47a9" xml:id="i-aa513ace95bc6464-3" n="2da6e01e">
            <seg n="46341af1">
              Herr talman! Jag delar inte uppfattningen att det bara är inspektioner
              som är viktigt. En inspektion kan aldrig ersätta ett gediget arbetsmiljöansvar
              och arbete mellan parterna. Det är där man måste arbeta mycket
              mer aktivt. Inspektioner löser inte problemet. Det är viktigt
              att fokusera och göra inspektioner där det mest behövs.
            </seg>
            <seg n="015a8626">
              Vi har 28 000 olyckor i arbetslivet som leder till sjukskrivningar.
              Det är allvarligt, och det måste vi göra någonting åt. Det pågår
              ett arbete. Det viktiga är att mindre företag får lättare att
              göra rätt. Det finns en ambition hos arbetsgivare att det ska
              vara en bra arbetsmiljö. Det är en konkurrensfaktor med en bra
              arbetsmiljö. Det behöver vi lyfta fram ännu mer.
            </seg>
            <seg n="c135a066">
              Jag ser fram emot det arbete som pågår på Arbetsmarknadsdepartementet
              och i samarbete med parterna och att det ska leda fram till bättre
              och säkrare regler för arbetsmiljön. Det är ambitionen.
            </seg>
          </u>
          <note type="speaker" n="511e6c45">
            Anf. 135 SYLVIA LINDGREN (s) replik:
          </note>
          <u who="sylvia_lindgren_9fe69e" xml:id="i-65f571b9df6d699e-4" n="7a74e54c">
            <seg n="011523df">
              Herr talman! Hillevi Engström säger här att det pågår ett arbete.
              Jag har också hört väldigt länge att arbete pågår. Men under tiden
              har man dragit ned på resurser väldigt kraftigt.
            </seg>
            <seg n="e963dd95">
              Jag skulle önska att man först hade ett recept för hur man ska
              göra och sedan anpassar verktygslådan efter det. Här gör man tvärtom.
              Man drar ned på resurserna kraftigt på många olika led.
            </seg>
            <seg n="b642fc23">
              Inspektörerna är en del, och forskningen är en annan. De partssammansatta
              medlen för skyddsombud och arbetsgivare att bedriva utbildning
              i frågorna har också drabbats av detta. Det finns många exempel
              på vad man har dragit ned på. Sedan ska man titta på vad man gemensamt
              ska göra.
            </seg>
            <seg n="9ec6e209">
              Det är vad vi anklagar regeringen för. Långsiktigheten finns
              inte heller i de här frågorna, kan jag nästan tillägga i det här
              sammanhanget. Det är vårt stora bekymmer.
            </seg>
            <seg n="0bea646e">
              Det behövs mer än informationsmaterial. Med det som regeringen
              hittills har presenterat kan man inte säga annat än att det är
              ett hyckleri det som sägs i ord i förhållande till det som är
              handling.
            </seg>
            <seg n="aa2b6052">
              Transport och infrastrukur
            </seg>
          </u>
          <note type="speaker" n="3aacd7aa">
            Anf. 136 IBRAHIM BAYLAN (s):
          </note>
          <u who="ibrahim_baylan_a3ca23" xml:id="i-e8bfd0f0a01588b3-0" n="c7d11e5c">
            <seg n="1fbc5fa4">
              Herr talman! Vi socialdemokrater anser att tillväxten, näringslivets
              konkurrenskraft, jobben och människors välfärd är beroende av
              en väl fungerande infrastruktur som har hög kapacitet när det
              gäller både gods- och persontransporter.
            </seg>
            <seg n="624c1ddc">
              Vi vill att systemet ska kunna vara tillträckligt flexibelt för
              att kunna anpassas till förändringar i ekonomin såsom de vi ser
              i dag. Vi vill också ha ett transportsystem som verkar för att
              bryta transporternas bidrag till växthuseffekten. Vi menar att
              om hela landet ska kunna utvecklas är det viktigt att vi har väl
              fungerande transporter i alla regioner och i alla kommuner.
            </seg>
            <seg n="7201a07d">
              Mot den bakgrunden är det därför frustrerande att se att regeringen
              har använt enorma resurser till skattesänkningar till framför
              allt landets välbärgade. Den har på detta vis minskat möjligheterna
              att kunna göra rejäla investeringar i infrastrukturen i Sverige.
              Det är särskilt viktigt när vi nu är på väg in i en lågkonjunktur
              som vi ännu inte ser hur svår den kan bli.
            </seg>
            <seg n="477cecad">
              Det är just i sådana här lägen som vi skulle behöva göra rejäla
              insatser för infrastruktur, forskning och utbildning. Vi vet att
              det på lång sikt bidrar till utveckling, tillväxt och jobb. Mot
              bakgrund av detta är det också oerhört frustrerande att vi har
              en regering som pratar om att bryta transporternas bidrag till
              växthuseffekten men som i praktiken gör väldigt lite.
            </seg>
            <seg n="8be55b2c">
              Jag måste erkänna att när jag började läsa regeringens infrastrukturproposition
              var det glädjande att se den analys man gjorde av hur transporterna
              i Sverige bidrar till att öka koldioxidutsläppen. Men jag blev
              desto mer nedslagen när jag såg vad detta renderade i för åtgärder,
              nämligen inga alls. Analysen är bra, men man har inte dragit några
              som helst slutsatser om vilka åtgärder som detta skulle behöva
              utmynna i.
            </seg>
            <seg n="ef7175cd">
              Klimatfrågan är vår tids ödesfråga. Om temperaturen fortsätter
              att stiga i samma takt som nu eller till och med accelererar kommer
              det att få allvarliga konsekvenser för hela vår jord. Redan i
              dag finns smältande glaciärer och stigande havsvattennivåer. Det
              gör det väldigt mycket svårare för människor i många delar av
              världen att kunna överleva.
            </seg>
            <seg n="6392ddfb">
              Redan nu ser vi att det är just de delar av världen som har det
              tuffast som också kommer att utsättas för de värsta påfrestningarna.
              Därför har vi ett moraliskt ansvar att gå före och visa att det
              går att leva ett gott liv. Det går att leva i utvecklade länder
              utan att man för den skull behöver såga av den gren vi alla sitter
              på. Vi kan visa att det går att kombinera tillväxt med ett bättre
              sätt att leva i harmoni med miljön. Därför är det oerhört nedslående
              att se att regeringen lägger fram en långsiktig infrastrukturproposition
              som i praktiken helt och hållet saknar åtgärder för att bryta
              transporternas bidrag till växthuseffekten.
            </seg>
            <seg n="61207ad4">
              Vi socialdemokrater menar att en god transportpolitik i det här
              läget hade varit att göra rejäla investeringar för att öka kapaciteten
              i spårbunden trafik, järnväg, men också att se till att bidra
              för att möjliggöra investeringar i kollektivtrafiken. Detta ska
              naturligtvis ske i kombination med att investera i de vägar som
              vi behöver i de delar av landet där det i dag saknas och tyvärr
              också i morgon kommer att saknas alternativ till bilen. Så ser
              tyvärr vårt land ut. Det är ett glest befolkat land på 450 000
              kvadratkilometer.
            </seg>
            <seg n="90d4a123">
              Herr talman! Det är vidare oerhört nedslående att se att regeringen
              behandlar en annan oerhört viktig kommunikationsfråga så styvmoderligt.
              Regeringen har under de senaste två åren knappt talat om informationstekniken
              och dess möjligheter. När man läser om den politik som nu läggs
              fram för riksdagen för beslut hittar man näst intill ingenting
              där heller.
            </seg>
            <seg n="2d05c8fe">
              Jag tycker att det är synd. Det finns en enorm potential inte
              minst i integrationen mellan informationsteknik och transportsystem.
              Genom datorisering och den teknik som i dag är tillgänglig skulle
              vi kunna öka trafiksäkerheten men också effektiviteten och kapaciteten
              i transportsystemet. Regeringen har hittills inte över huvud taget
              aviserat någon som helst konstruktiv politik på det här området.
            </seg>
            <seg n="d93597c7">
              Jag skulle vilja att regeringen tar ett initiativ här. Vi kan
              inte bara leva på gamla meriter. Sverige har genom tidigare gjorda
              investeringar varit ledande när det gäller informationstekniken,
              IT. Men den positionen håller vi nu raskt på att tappa eftersom
              vi har en regering som över huvud taget inte ser behovet av en
              informationsteknik och IT-politik.
            </seg>
            <seg n="2d0ad6fa">
              Det är synd, tycker jag, inte minst när det just handlar om att
              kunna kombinera och integrera IT med vårt transportsystem och
              på det viset möjliggöra både smartare och effektivare transporter
              i vårt samhälle.
            </seg>
          </u>
          <note type="speaker" n="094af482">
            Anf. 137 BETTY MALMBERG (m) replik:
          </note>
          <u who="betty_malmberg_378bb1" xml:id="i-aa1b327e13fa9f39-0" n="dedb4648">
            <seg n="fc074ccd">
              Herr talman! Jag skulle vilja ställa en fråga till Ibrahim Baylan.
              Den rör en sak som han inte berörde i sitt anförande. Det är dessvärre
              en fråga som inte heller berördes i någon högre utsträckning under
              den socialdemokratiska regeringsperioden. Det rör tillgängligheten
              för personer med funktionsnedsättning, tillgängligheten till kollektivtrafik.
            </seg>
            <seg n="7e3d2cb2">
              År 2000 fattade en enig riksdag ett beslut om att man skulle
              öka tillgängligheten, att personer med funktionsnedsättning skulle
              kunna resa med kollektivtrafik och få ett större spelrum i vardagen.
              Man har länge diskuterat om ledsagning på bytespunkter, och det
              har funnits påtagliga konkreta besked och idéer om hur man skulle
              kunna gå till väga. Men ingenting har hänt.
            </seg>
            <seg n="c798f5a4">
              Jag skulle vilja fråga Ibrahim Baylan: Varför gjorde ni ingenting
              på detta område?
            </seg>
          </u>
          <note type="speaker" n="1fe9343f">
            Anf. 138 IBRAHIM BAYLAN (s) replik:
          </note>
          <u who="ibrahim_baylan_a3ca23" xml:id="i-e8bfd0f0a01588b3-1" n="c7d11e5c">
            <seg n="02b03c12">
              Herr talman! Det här är väldigt intressant. När den borgerliga
              majoriteten får kritik för den politik den för har den en tendens
              att hemfalla åt oppositionsrollen. Ibland får man känslan att
              nuvarande majoritet egentligen längtar tillbaka till oppositionsrollen.
              Det kanske väljarna i nästa val kan uppfylla om det fortsätter
              på detta vis.
            </seg>
            <seg n="870e70e3">
              Det har gjorts ett antal saker för att öka tillgängligheten i
              vårt samhälle för människor som har ett funktionshinder, men det
              är inte tillräckligt. Mot den bakgrunden borde frågan falla tillbaka
              på den majoritet som sitter i dag. Varför har inte regeringen
              under de senaste åren gjort något för att ytterligare förbättra
              detta? Varför föreslår inte regeringen nu några konkreta åtgärder
              för att åstadkomma bättre tillgänglighet?
            </seg>
            <seg n="5ea365ff">
              Vi kan vara självkritiska. Vi har inte gjort tillräckligt. Vi
              lär oss av den läxan. Men varför gör inte den regering som i dag
              har haft enorma möjligheter i form av en högkonjunktur någonting
              åt det?
            </seg>
          </u>
          <note type="speaker" n="7eda6888">
            Anf. 139 BETTY MALMBERG (m) replik:
          </note>
          <u who="betty_malmberg_378bb1" xml:id="i-aa1b327e13fa9f39-1" n="dedb4648">
            <seg n="1d6d1bae">
              Herr talman! Svaret låg väl inte i paritet med vad jag hade haft
              förhoppningar om. Det här handlar inte om att vi går in i någon
              oppositionsroll. Jag tycker tvärtom att det handlar om ett svek
              emot många personer som inte har fått den här möjligheten.
            </seg>
            <seg n="4313f4f5">
              Nuvarande regering har accelererat i frågan. Man samverkar med
              Handisam. Det finns uppdrag som ligger ute. Man har också, vad
              jag tror, haft en särskild hearing om det här ändamålet. Man har
              också tillsatt en arbetsgrupp på statsrådsnivå för att kunna göra
              påtagliga förbättringar.
            </seg>
            <seg n="415990ed">
              Det gläder mig att du säger att ni åtminstone tar till er och
              att ni skulle kunna ha gjort bättre och att ni kan lära läxan.
              Men jag tycker att det är ett svek. Det var därför jag ville exemplifiera.
            </seg>
            <seg n="04bf0afa">
              Du nämnde bredband också och säger att vi inte gör något på det
              området. På vilket sätt kan du revanschera och säga att ni gjorde
              något där? Bredband åt alla är inte en verklighet än i dag.
            </seg>
          </u>
          <note type="speaker" n="f9431967">
            Anf. 140 IBRAHIM BAYLAN (s) replik:
          </note>
          <u who="ibrahim_baylan_a3ca23" xml:id="i-e8bfd0f0a01588b3-2" n="c7d11e5c">
            <seg n="722f4240">
              Herr talman! Jag tror att den verklighet som många människor
              med funktionshinder upplever i dag och har upplevt de senaste
              åren inte är den som Betty Malmberg försöker göra gällande. Där
              kan vi väl säga att vi har anledning att vara ödmjuka. Vi har
              anledning att ta till oss över hela den politiska skalan.
            </seg>
            <seg n="eeaa5ca3">
              När det gäller IT är det ganska lustigt. Det är nog ingen tvekan
              om att Sverige inte minst genom de offentliga insatser som har
              gjorts tidigare satsningar på bredband, hemdator, med mera är
              och har varit ledande i hela världen.
            </seg>
            <seg n="65dbe19d">
              Dock håller den ledningen på att eroderas. Vi har en regering
              som knappt tar ordet IT i sin mun. Vi har en infrastrukturminister
              som vad jag har hört under de anföranden hon har hållit knappt
              ens har nämnt det, än mindre har någon konkret politik. När den
              långsiktiga infrastrukturpropositionen kommer visar det sig att
              det är fullständigt tomt när det handlar om att se informationsteknikens
              möjligheter.
            </seg>
          </u>
          <note type="speaker" n="979c83b6">
            Anf. 141 MALIN LÖFSJÖGÅRD (m) replik:
          </note>
          <u who="unknown" xml:id="i-43fb6da7e8e0a0b2-20" n="2e5d77e0">
            <seg n="e8ef9c36">
              Herr talman! Ibrahim Baylan och Socialdemokraterna pratar om
              att det behövs rejäla insatser på infrastrukturen. De är också
              väldigt frustrerade över att det inte går tillräckligt fort.
            </seg>
            <seg n="ae374c0d">
              Låt mig påminna om att Socialdemokraterna före den här mandatperioden
              satt vid makten i tolv år, men då var det tydligen inte intressant
              att satsa på infrastruktur och inte heller att ha något speciellt
              tempo. Den förra infrastrukturplanen från 2004 var till stora
              delar ofinansierad. Man har också efterlämnat 80 miljarder kronor
              i utlovade men ej genomförda investeringar. Vad är det som säger
              att väljarna ute i Sverige ska kunna lita på Socialdemokraterna
              i dag?
            </seg>
            <seg n="dc1068a8">
              Jag vill också ställa frågan om vad det egentligen är som ska
              gälla framöver. Socialdemokraterna har sagt att man ska samarbeta
              med Miljöpartiet, men de satsningar på infrastruktur som Socialdemokraterna
              redovisar stämmer ju inte överens med det förslag som Miljöpartiet
              har.
            </seg>
          </u>
          <note type="speaker" n="43146ebf">
            Anf. 142 IBRAHIM BAYLAN (s) replik:
          </note>
          <u who="ibrahim_baylan_a3ca23" xml:id="i-e8bfd0f0a01588b3-3" n="c7d11e5c">
            <seg n="1f813d77">
              Herr talman! Det är intressant att höra hur den borgerliga majoriteten
              försöker skylla sin overksamhet på tidigare regeringar. Hittills
              har ingenting hänt på det här området, trots att man fick ta över
              i brinnande högkonjunktur med stora överskott i statens finanser.
            </seg>
            <seg n="50430cac">
              Jag vill bara påminna Malin Löfsjögård om att när vi senast tog
              över efter en borgerlig regering var det med stora underskott,
              och det tog tid att sanera ekonomin. Nu ser det tyvärr nästan
              ut som att vi är på väg dit igen. Konjunkturinstitutet har börjat
              måla upp bilder om underskott igen i statsfinanserna.
            </seg>
            <seg n="9a51a15d">
              Det gör att man börjar undra om vi ska börja nästa mandatperiod,
              om vi får väljarnas förtroende, med samma saneringspolitik. Då
              kanske det ställer krav på ödmjukhet när det handlar om just investeringar.
            </seg>
            <seg n="3fa53c09">
              Men vi menar att med nuvarande förutsättningar finns alla möjligheter
              i världen att göra rejäla infrastrukturinvesteringar. Det har
              inte regeringen åstadkommit hittills. Det är synd att man försöker
              skylla det på tidigare regeringar och inte tar sitt eget ansvar
              först och främst.
            </seg>
          </u>
          <note type="speaker" n="9194fb63">
            Anf. 143 MALIN LÖFSJÖGÅRD (m) replik:
          </note>
          <u who="unknown" xml:id="i-43fb6da7e8e0a0b2-21" n="2e5d77e0">
            <seg n="c6077416">
              Herr talman! Jag tänker återkomma till den fråga jag ställde
              sist. Socialdemokraterna har sagt att man ska samarbeta med Miljöpartiet.
              De satsningar som Socialdemokraterna säger att man är villig att
              göra inom infrastrukturområdet stämmer inte överens med de satsningar
              som Miljöpartiet har presenterat.
            </seg>
            <seg n="32e37227">
              Miljöpartiet vill inte satsa på vägar. Man vill bara satsa på
              spår. Hur går det ihop med det stycke som Socialdemokraterna har
              skrivit i sin motion om stora satsningar vid fordonsindustrin?
            </seg>
            <seg n="021ac065">
              Jag vill också veta vad som gäller för Förbifart Helsingfors.
              Där har Socialdemokraterna varit för, även Miljöpartiet tidigare,
              men där har man svängt. Jag väntar på besked.
            </seg>
          </u>
          <note type="speaker" n="02363d52">
            Anf. 144 IBRAHIM BAYLAN (s) replik:
          </note>
          <u who="ibrahim_baylan_a3ca23" xml:id="i-e8bfd0f0a01588b3-4" n="c7d11e5c">
            <seg n="953e52de">
              Herr talman! Jag tror att likheterna när det gäller den politik
              vi vill föra på infrastrukturområdet är större än olikheterna.
              Hos oss och Miljöpartiet, och också hos Vänsterpartiet, finns
              det en stor förståelse för att vi måste ställa om vårt transportsystem.
              Det finns också en stor förståelse när Sverige ser ut som det
              gör 9 miljoner människor på 450 000 kvadratkilometer att vi måste
              investera både i vägar och järnvägar.
            </seg>
            <seg n="769070c0">
              Men vår tyngdpunkt det är vi helt överens om ligger på järnvägssidan.
              Man kan fråga var regeringens tyngdpunkt ligger. Vi har en miljöminister
              som aviserar att man vill satsa på järnvägen, men vi har en moderat
              statsminister och en moderat finansminister som sjunger vägarnas
              lov i stället. Så man kan fråga sig: Vad handlar regeringens politik
              om? Vad prioriterar regeringen i det fallet?
            </seg>
            <seg n="f78689c9">
              Jag tror att Malin Löfsjögård får vara försiktig när det handlar
              om Helsingforsspolitiken. Den proposition som är lagd är Helsingforssfientlig
              mer eller mindre. Det finns väldigt få konkreta åtgärder för att
              lösa trafikproblemen i Helsingfors. Vi efterlyser åtgärder från
              regeringen. Det måste lösa sig i Helsingfors.
            </seg>
          </u>
          <note type="speaker" n="147e2448">
            Anf. 145 PETER PEDERSEN (v):
          </note>
          <u who="peter_pedersen_420991" xml:id="i-c73f5f03bde94f1c-0" n="82178c79">
            <seg n="b371e4f8">
              Herr talman! Det är en händelse som ser ut som en tanke att undertecknad
              som är född 1954 och alltså är 54 år i år råkar komma exakt 54
              minuter för sent med tåget från Göteborg till Helsingfors. Jag
              hann därmed inte byta om, så jag får be om ursäkt för min slarviga
              klädsel. Men jag hann åtminstone hit.
            </seg>
            <seg n="a53f6c06">
              Jag får symbolisera den otålige irriterade resenären som kommer
              springande lite halvsvettig till ett möte för att han inte hann
              i tid med sitt kollektivtrafiktransportmedel. Jag tänkte fokusera
              mina frågor på ett fåtal saker.
            </seg>
            <seg n="86918f16">
              Jag skulle vilja fråga infrastrukturminister Åsa Torstensson:
              På vilket sätt skulle mina och andras resor mellan till exempel
              Göteborg och Helsingfors underlättas av att vi ska avreglera och
              släppa in fler operatörer på spåret? På vilket sätt minskar det
              trängseln och möjliggör för tågen att komma i tid?
            </seg>
            <seg n="093cc469">
              Vänsterns svar är snarare att vi behöver lägga mycket mer pengar
              på järnväg, inte minst på drifts- och underhållssidan. Sannolikt
              behövs det, menar vi, en helt ny järnväg mellan Göteborg och Helsingfors,
              en höghastighetsbana.
            </seg>
            <seg n="cc51841d">
              Vi har avsatt pengar för de här satsningarna i vår budget. Det
              har inte ni. Det går egentligen inte att spåra någonting av vad
              ni vill göra. Ni har allmänna formuleringar, exakt som Ibrahim
              Baylan sade, om vilka målsättningar ni har och hur ni analyserar,
              men ni kommer inte fram till någon politik.
            </seg>
            <seg n="9dfcfca2">
              Då säger vi så här:
            </seg>
            <seg n="8ab8f20b">
              Det här kostar väldigt mycket pengar. Hur ska vi klara av den
              stora åtgärden? Jo, vi vill i den här ekonomin, som man kan kalla
              den statliga ekonomin, införa samma system som man har i de flesta
              andra ekonomier, nämligen att skilja på drift och investering.
            </seg>
            <seg n="c38c6574">
              Jag skulle vilja veta: Vad har infrastrukturministern för ekonomisk
              plan för hur man till exempel ska kunna bygga en höghastighetsbana
              mellan Göteborg och Helsingfors? Hur ska ni få fram pengarna?
              Vad har ni för tidsram för att det ska vara möjligt?
            </seg>
            <seg n="a01293a6">
              Man kan hela tiden utreda på nytt och ha synpunkter. Tyvärr låter
              sig inte klimatet påverkas av den typen av utredningar, utan den
              negativa klimatpåverkan som transportsektorn står för fortsätter
              och fortsätter.
            </seg>
            <seg n="9173d5d2">
              Vi vill då säga som ett rödgrönt vänsterparti att vi vill vara
              mer klimatsmarta och mindre formellt kamerala, där man hela tiden
              hävdar att vi måste hålla oss till vissa givna regler. Vi kan
              inte se att det är det minsta slösaktigt om vi i Vänsterpartiet
              finansierar förslag och visar att man gör viktiga investeringar
              för framtiden, visar att man har råd att betala de investeringarna
              i 20, 25 och 30 år.
            </seg>
            <seg n="0b64e813">
              Vi tycker att det är klok politik, precis som vi skulle tycka
              att det var en jätteklok politik om olika industriföretag och
              andra satsade på nya maskiner, forskningsprojekt, nya byggnader
              och infrastruktur så att man kunde bygga till exempel bilar och
              andra saker fortsättningsvis.
            </seg>
            <seg n="61ef225d">
              Eller menar den borgerliga alliansen att det vore slösaktigt
              att använda eventuella överskott eller vinstmedel, eller till
              och med våga sig på att låna till era långsiktiga investeringar?
              Det viktiga när man vidtar den typen av åtgärder är väl rimligtvis
              att man vet att man har en ekonomi som kan bära vissa kostnader,
              till exempel för lån och amorteringar.
            </seg>
            <seg n="faab06a1">
              Om man nu inte vill låna och jag har full förståelse för att
              man ska hålla igen kan vi konstatera att staten har ett enormt
              stort överskott. Bara för att vi säger att man ska ha en investeringsbudget
              behöver det inte innebära att allt ska lånas upp. Man kan också
              tänka sig att använda befintliga medel till att göra kloka investeringar,
              i stället för att sänka skatterna med tiotals eller hundratals
              miljarder, betala av på statsskulden och så vidare.
            </seg>
            <seg n="18481f52">
              Man hotar alltid med den så kallade marknaden: Om vi skulle göra
              på det här sättet blir de jätteoroliga för den svenska ekonomin
              och flyr fältet. Jag konstaterar då med viss skadeglädje att väldigt
              många aktörer på den sidan har exakt samma uppfattning som Vänsterpartiet
              i den här frågan. Många av de aktörer som finns inom transportområdet
              har exakt samma uppfattning. Det beror inte på att Vänstern har
              kommit på någonting fullständigt nytt och unikt, utan man tycker
              helt enkelt att det här är ett klokt sätt att göra nödvändiga
              investeringar på, och att finansiera dem som man gör i alla andra
              ekonomier.
            </seg>
            <seg n="840877a1">
              Herr talman! Jag ska inte debattera så mycket längre utan bara
              konstatera att regeringen när man lägger fram sin infrastrukturproposition
              har en felaktig prioritering. Man vill satsa på väg mer än på
              järnväg. Man har en felaktig finansiering, och man har inga konkreta
              projekt att visa upp. Det blir en ny långbänk, som någon av ministerns
              företrädare här i riksdagen tidigare pratade om. Det har vi inte
              råd eller tid med. Vi har bråttom. De irriterade resenärer som
              kommer för sent har bråttom.
            </seg>
            <seg n="aff833ea">
              Jag vill därför veta: På vilket sätt ska regeringen kunna lösa
              det här genom att bara prata om avreglering och att släppa in
              fler operatörer och om medfinansiering från stat och kommuner?
              Att låna upp pengar ute i kommuner och landsting och sätta in
              i infrastrukturprojekt är helt okej det är inte att slösa med
              ekonomin. Men om staten skulle tänka i de banorna gäller någonting
              helt annat.
            </seg>
            <seg n="aa65953a">
              Och kom nu inte dragande med sedelpressarna! Jag vill tala om
              för kammaren och hela svenska folket att vi i Vänsterpartiet vet
              och hävdar att man inte kan finansiera någonting bara genom att
              trycka nya pengar. Men man kan använda de pengar man har på ett
              mycket klokare sätt än vad man gör för tillfället, nämligen: Tänk
              på investeringar även i den statliga ekonomin!
            </seg>
          </u>
          <note type="speaker" n="df83aa2f">
            Anf. 146 ELIZA ROSZKOWSKA ÖBERG (m) replik:
          </note>
          <u who="eliza_roszkowska_oberg_158a7b" xml:id="i-71c6edd5ae9b1d1e-0" n="11abf685">
            <seg n="e48e7e5a">
              Herr talman! Alliansregeringen ökar faktiskt anslagen till järnvägar.
              I budgetpropositionen för 2009 föreslås en ökning av anslagen
              till Banverket med 1,1 miljard för år 2009 och sedan ½ miljard
              till år 2010.
            </seg>
            <seg n="1295b614">
              Jag har också en fråga till Peter Pedersen. Lagstiftningen ska
              vara så långsiktig och teknikneutral som möjligt. Men oppositionen
              tror att de alltid vet vilken som teknik som ska prioriteras,
              vilka transporter och vilka drivmedel som ska användas och som
              är de absolut bästa. Jag undrar varför de till exempel dödförklarar
              eldrivna bilar. Om det inte finns några vägar som är användbara
              i framtiden finns det inte heller möjlighet att använda sådana,
              miljövänligare fordon.
            </seg>
          </u>
          <note type="speaker" n="b59f33d4">
            Anf. 147 PETER PEDERSEN (v) replik:
          </note>
          <u who="peter_pedersen_420991" xml:id="i-c73f5f03bde94f1c-1" n="82178c79">
            <seg n="0d083ec2">
              Herr talman! Det stämmer att regeringen säger att man ska satsa
              lite grann på järnvägen. Men det är ju alldeles för lite satsning.
              Ni har gång på gång i flera budgetar talat om klart och tydligt
              att ni i en samhällsekonomisk kalkyl har kommit fram till att
              man bör satsa mer på väg än på järnväg. Det står också i den senaste
              budgeten. Det är en sorts låtgåmentalitet, att tyvärr är det inte
              bra med mycket vägtransporter, men de kommer nog att öka i framtiden
              och därför kommer vi att satsa mer pengar på vägar. Det är en
              märklig inställning.
            </seg>
            <seg n="96dd245e">
              Sedan vet inte jag varifrån ni har fått att Vänstern skulle vara
              mot elbilar. Vi har tvärtom sagt att vi är för teknikneutralitet,
              att vi ska upprätthålla olika spår, etanol, biogas, bränsleceller,
              elhybrider och andra hybrider. Vi tycker att det är jättebra om
              den typen av utveckling kan pågå. Vi tror inte på det enda spårets
              politik, inte ens när det gäller framtida fordon. Upprätthåll
              olika alternativ, så får vi se vad som är bäst i slutändan.
            </seg>
          </u>
          <note type="speaker" n="bd51aa02">
            Anf. 148 ELIZA ROSZKOWSKA ÖBERG (m) replik:
          </note>
          <u who="eliza_roszkowska_oberg_158a7b" xml:id="i-71c6edd5ae9b1d1e-1" n="11abf685">
            <seg n="126de43b">
              Herr talman! Men vi behöver fortfarande vägar för att kunna driva
              sådana fordon någonstans allt går inte på räls.
            </seg>
            <seg n="31bdf794">
              Jag har en fråga till. Lars Ohly besökte i går Volvo med förslag
              på lösning av den tuffa situationen. Till de Volvoanställda hade
              han ett klart budskap: Man ska satsa på järnvägar. Delar Peter
              Pedersen sin partiledares åsikt att tåg hjälper de Volvoanställda
              som varslas?
            </seg>
          </u>
          <note type="speaker" n="4463c18c">
            Anf. 149 PETER PEDERSEN (v) replik:
          </note>
          <u who="peter_pedersen_420991" xml:id="i-c73f5f03bde94f1c-2" n="82178c79">
            <seg n="d6bf620c">
              Herr talman! Eftersom jag var med på besöket på Volvo vet jag
              mycket väl vad Lars Ohly sade. Jag tycker att det är ärligt att
              man står för att man tycker att vi ska satsa på järnväg mer än
              på vägar även om man träffar Volvoarbetare. Det innebär inte att
              vi tycker att man ska lägga ned fordonsindustrin. Tvärtom tycker
              vi att man ska hjälpa till och skapa förutsättningar för svensk
              fordonsindustri även i framtiden. Volvoarbetarna var väldigt väl
              medvetna om att det krävs forskningsprojekt och olika åtgärder.
              Det pågår också runt om i landet, och vi stöder det och skulle
              gärna se att det tillförs mer pengar.
            </seg>
            <seg n="2bb86108">
              Om moderater och andra på högersidan läser Vänsterpartiets förslag
              kommer de att bli förvånade när de märker att vi satsar ganska
              mycket pengar på vägar. Men då satsar vi på bärighet, underhåll
              och drift. Vi ska upprätthålla och värna det kapital vi har i
              dag. Det är självklart att vi också inser att om vi nu har vägar
              är det bra om vi upprätthåller en standard så att de kan användas.
              Men vi vill inte satsa på stora nya projekt, som ni på den högra
              sidan i huvudsak värnar väldigt hårt. Det löser inte våra klimatproblem
              i framtiden.
            </seg>
          </u>
          <note type="speaker" n="ede581f0">
            Anf. 150 KARIN SVENSSON SMITH (mp):
          </note>
          <u who="karin_svensson_smith_aa4519" xml:id="i-b3aa3d14e0e810dd-0" n="9f2edc08">
            <seg n="bd3ca844">
              Herr talman! Jag tänkte börja med några ord i en regeringsdeklaration
              som jag instämmer i. Den första regeringsdeklarationen från den
              här regeringen säger att klimathotet är vår generations ödesfråga.
              Frågan är bara vilka slutsatser regeringen har dragit av detta.
            </seg>
            <seg n="1e8ab7e5">
              Vi har nyligen fått en infrastrukturproposition där man anslår
              pengar till infrastruktur och säger att man ska tillämpa fyrstegsprincipen.
              Vad betyder det?
            </seg>
            <seg n="f68a11f4">
              Jo, fyrstegsprincipen betyder att man först ska se om man kan
              vidta andra åtgärder än infrastrukturåtgärder för att lösa trafikproblemen.
              Man kan i andra hand se om det går att hitta överflyttning från
              olika transportslag för att lösa transportproblemen. I tredje
              hand kan man förbättra befintlig infrastruktur för att lösa problemen
              och först i fjärde hand bygga nytt.
            </seg>
            <seg n="12165497">
              Det är oerhört sympatiskt, men frågan är hur det tillämpas.
            </seg>
            <seg n="85b3e44b">
              Det finns en utvärdering av hur fyrstegsprincipen har tillämpats
              hittills, och den kallas Fyrstegsprincipen som Potemkinkuliss
              . Det är alltså vackra ord.
            </seg>
            <seg n="5943ba8c">
              Det som egentligen bestämmer hur mycket man använder till vägar
              och järnvägar är det sätt man räknar samhällsekonomiskt. Och samhällsekonomin
              är det absolut inget fel på, men man måste ha rätt kalkylvärden
              om slutresultaten ska bli rätt.
            </seg>
            <seg n="a24ef718">
              Man räknar fortfarande med 1:50 kronor per kilo koldioxid som
              värdering av den klimatskada som uppkommer om man har fossilbränsledriven
              trafik. Det här väldigt låga värdet för CO2 är en förutsättning
              för att det ska gå att räkna hem vägar. Min gissning är att den
              åtgärdsplanering som Vägverket och Banverket nu håller på med
              kommer att resultera i ungefär den fördelning som regeringens
              satsning i höstens budget visade. Då var 75 procent av investeringarna
              vägar och 25 procent järnvägar. Det är en stor skillnad jämfört
              med när Socialdemokraterna, Miljöpartiet och Vänstern gjorde sin
              investeringsplan. För varje krona till väg gick 2 kronor till
              järnvägarna.
            </seg>
            <seg n="c3578d5e">
              Jag har stor tillförsikt att vi inför nästa rödgröna samarbete
              ska kunna komma överens om en investering som handlar om framtida
              generationer, där man bygger infrastrukturen för dem som ska komma
              efter oss och inte bygger för det som har varit.
            </seg>
            <seg n="957cf228">
              Det är så jag sammanfattar regeringens satsning. Man säger att
              vägtrafiken ökar och bygger fler motorvägar. Man bygger för att
              vidmakthålla det vi alla vet att vi måste lämna.
            </seg>
            <seg n="4dd29d59">
              Förvisso är vi positiva till ny teknik, men vi ska vara klara
              över att 96 procent av energin i det nuvarande transportsystemet
              kommer från olja. Såväl Vägverket som FN:s klimatpanel säger att
              den oljereduktion vi måste göra inom transportsektorn bara till
              en femtedel kan ske genom att byta bränsle. Resten måste ske genom
              att man använder mindre energi.
            </seg>
            <seg n="58a7acfc">
              Mindre energi använder man om man åker tillsammans med tåg, buss
              och spårvagn. Det är det som står i fokus i Miljöpartiets motion
              om framtida infrastruktur.
            </seg>
            <seg n="d7348d69">
              Det är inte bara intressant att bygga infrastruktur. Resenärerna
              frågar oss trafikpolitiker: När kommer tågen? När blir det fler
              tåg? När blir det fler avgångar? När kan vi lita på att tågen
              kommer i tid?
            </seg>
            <seg n="0caa1843">
              Jag är bekymrad över att regeringen vältrar över på kommuner
              och landsting att ta hela kostnaden för nya tåg. Under den tiden
              som s, v och mp gjorde infrastrukturbudget betalade staten hälften
              av alla nya tåg i länstrafiken. Det hade stor betydelse när SL
              beställde vagnar och tåg och när Västtrafik och Skånetrafiken
              gjorde det. Man hade bara kunnat beställa hälften så många om
              inte detta bidrag hade funnits.
            </seg>
            <seg n="f5862266">
              Jag frågar mig: Hur har man tänkt sig att resenärerna ska få
              plats på tågen när de nya beställningarna måste halveras? Eller
              man kanske ska ha politiker på regional nivå som säger att de
              kan tänka sig att skära i sjukvårdsbudgeten för att beställa nya
              tåg? Det är mycket oansvarigt.
            </seg>
            <seg n="7fb2a180">
              Frågan är också vad resenärerna ska betala. Vi vill ha mer tågtrafik.
              Vi vill att folk ska ha råd att åka så att det inte bara blir
              ett överklassintresse att åka miljövänligt. Priserna måste vara
              sådana att folk har råd att välja SJ framför flyget eller länstrafiken
              framför bilen.
            </seg>
            <seg n="8a07429d">
              Det är intressant att se att i förslaget till finansiering av
              den nya trafikstyrelsen lägger man ut det på banavgifter. Man
              har inledningsvis en statlig finansiering, men sedan är det tänkt
              att finansieras med avgifter. Höjer man banavgifterna kan jag
              inte se annat än att det leder till högre biljettpriser för resenärerna
              och att det blir dyrare för den som vill transportera gods med
              järnväg i stället för med lastbil.
            </seg>
            <seg n="403db608">
              Dessutom har man tänkt sig att regionerna ska medfinansiera i
              ännu större utsträckning än hittills. Det kan man väl diskutera
              om det är regionala effekter av infrastruktur, men om det är nationell
              infrastruktur förstår jag inte alls varför staten ska överlämna
              mer av det ansvaret på regionerna. Vi vet att många av dem har
              bekymmer med sin ekonomi. De kan inte tillåta mer satsning på
              infrastruktur och samtidigt klara av de uppgifter man har gentemot
              medborgarna i form av att sköta sjukvård och annat som man har
              i uppdrag att göra.
            </seg>
          </u>
          <note type="speaker" n="99bc2515">
            Anf. 151 MALIN LÖFSJÖGÅRD (m) replik:
          </note>
          <u who="unknown" xml:id="i-43fb6da7e8e0a0b2-22" n="2e5d77e0">
            <seg n="8bf251de">
              Herr talman! Klimatutmaningen är oerhört viktig och central för
              framtidens infrastruktur. Vi måste få fler att åka kollektivt.
              Vi måste få fler godstransporter att bli miljövänligare än de
              är i dag. I dag går ca 80 procent av Sveriges kollektivtrafik
              på väg.
            </seg>
            <seg n="0deab0bb">
              Det är viktigt att satsa på spår, men det kommer inte att vara
              möjligt att bygga spår överallt. Vi måste också göra insatser
              på våra vägar. Hur resonerar Karin Svensson Smith och Miljöpartiet
              när det gäller de människor som är helt beroende av vägar? Hur
              ska de ta sig fram i framtiden om vi inte gör några satsningar
              på vårt vägsystem?
            </seg>
          </u>
          <note type="speaker" n="b89107f8">
            Anf. 152 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-b3aa3d14e0e810dd-1" n="9f2edc08">
            <seg n="2864de3c">
              Herr talman! Det är uppenbart att Malin Löfsjögård inte har läst
              den motion om infrastruktur som Miljöpartiet har lämnat in. Det
              är förståeligt eftersom den nyligen är inlämnad, men eftersom
              du hänvisade till den hade det varit bra om du hade tittat i den
              först.
            </seg>
            <seg n="630c41e2">
              Vi lägger ett lika stort anslag på vägunderhåll som regeringen
              gör när det gäller att upprätthålla vägarnas kvalitet. Det är
              A och O för att glesbygdsbefolkning och andra ska kunna komma
              fram i det stora vägsystem vi har.
            </seg>
            <seg n="ba56e0d8">
              När det gäller investeringar fokuserar vi på trafiksäkerhet.
              Det är alldeles för många som omkommer i trafiken till följd av
              olyckor. Det ska förvisso i första hand åtgärdas genom att man
              håller hastighetsgränser och att folk är nyktra när de kör, men
              vi behöver sätta upp fler mittvajrar. Det finns det gott om utrymme
              för i Miljöpartiets förslag.
            </seg>
            <seg n="11a11dcf">
              Däremot satsar vi inte på motorvägar som vidgar kapaciteten för
              det vi vet att vi måste dra ned på. Annars får vi inte råd att
              satsa på järnväg. Anslaget blir alldeles för litet. Vi sätter
              underhåll av vägar och satsning på spår, som är framtidens trafik,
              i fokus.
            </seg>
          </u>
          <note type="speaker" n="b76316e9">
            Anf. 153 MALIN LÖFSJÖGÅRD (m) replik:
          </note>
          <u who="unknown" xml:id="i-43fb6da7e8e0a0b2-23" n="2e5d77e0">
            <seg n="4cf809f7">
              Herr talman! I den kommunikation som ni har utåt, mot väljarna,
              framgår det främst att ni bara ska satsa på spår. Ni talar ytterst
              lite om vägar. Det är glädjande att ni ändå har sett att det finns
              viss vikt i att underhålla dem.
            </seg>
            <seg n="03478a90">
              Jag tror dock att det är nödvändigt att även bygga nya vägar
              om vi ska klara de klimatutmaningar vi har. Vi har ett transportsystem
              som hänger samman. Vi kommer aldrig att klara oss om vi inte även
              bygger ut vägarna. Man måste hitta en bra avvägning däremellan.
            </seg>
            <seg n="4aa04f31">
              Ni säger kategoriskt att det inte ska byggas nya motorvägar men
              att ni kan gå med på underhåll. Hur ska ni då klara samarbetet
              med Socialdemokraterna? Vad kommer att gälla för till exempel
              Förbifart Helsingfors?
            </seg>
          </u>
          <note type="speaker" n="22fe9eee">
            Anf. 154 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-b3aa3d14e0e810dd-2" n="9f2edc08">
            <seg n="cd12eb85">
              Herr talman! Det har över huvud taget inte varit några problem
              att komma överens när det gäller infrastrukturpropositionerna
              under de åtta år jag suttit i trafikutskottet och samarbetat med
              Socialdemokraterna. Vi kan hitta en fair deal . Vi har en gemensam
              satsning med fokus på hållbar utveckling i vår infrastrukturpolitik.
            </seg>
            <seg n="57b4a41d">
              Det skiljer sig, och är en bjärt kontrast, mot hur regeringen
              har valt att fördela sina resurser. Där går 75 procent till väginvesteringar,
              det vill säga en ökning av kapaciteten av det vi vet vi måste
              minska. Det får till konsekvens att man kan tala vackert om höghastighetståg,
              men det finns inte pengar att bygga dem. Alla stora järnvägsprojekt
              är försenade eftersom regeringen inte ger signal att man vill
              satsa på dem i stället för på väginvesteringar.
            </seg>
          </u>
          <note type="speaker" n="50d5ea96">
            Anf. 155 Statsrådet ÅSA TORSTENSSON (c):
          </note>
          <u who="asa_torstensson_infrastruktu" xml:id="i-43fb6da7e8e0a0b2-24" n="d136b88f">
            <seg n="86a7bfc1">
              Herr talman, ledamöter och tv-tittare! Svenskt näringsliv och
              svenska jobb är satta under hårt tryck. Många känner i dag oro
              för sina jobb. Naturligtvis är situationen för fordonsindustrin
              och dess underleverantörer speciell. Men vi ska också vara uppmärksamma
              på att det finns branscher runt om i landet som söker personal
              i dag.
            </seg>
            <seg n="9ddffca8">
              Det som dock är gemensamt för de svenska företagen är att de
              finns på en mycket global marknad och är oerhört exportberoende.
              De är beroende av moderna och kostnadseffektiva transporter. Dessa
              transporter är till största delen fossilberoende och står för
              30 procent av de svenska koldioxidutsläppen. Det är en tuff utmaning,
              men här finns också möjligheterna till lösning.
            </seg>
            <seg n="2502c17a">
              Transportsektorn kommer fortsatt att stå i fokus. Infrastrukturen
              som styrmedel har till uppgift att minska transporternas miljöpåverkan
              och skapa effektiva transportflöden.
            </seg>
            <seg n="54936a1c">
              Därför, herr talman, har regeringen prioriterat att göra den
              största satsningen på vägar och järnvägar som någonsin gjorts
              i en ordinarie budget. Det görs satsningar på järnvägsspåren i
              och kring våra städer så att till exempel pendlare i Göteborgsregionen,
              Öresundsregionen och Helsingfors kan få en ökad tilltro till järnvägstrafiken.
              Banverket erhåller resurser så att kapaciteten för godstrafik
              på järnväg kan öka genom satsningar på Haparandabanan, Ostkustbanan,
              Bergslagsbanan och banan väster om Vänern ned mot Göteborg.
            </seg>
            <seg n="96dc219d">
              Vi tillför 700 miljoner till E 45:an. Det var det krispaket som
              Socialdemokraterna glömde att finansiera för några år sedan.
            </seg>
            <seg n="85ab4efc">
              Regeringen sätter Blekinge på infrastrukturkartan och skapar
              resurser till EmmabodaKarlskrona-banan, och vi bygger bort olycksdrabbade
              avsnitt på E 22:an, den väg där Socialdemokraterna plockade bort
              pengar i tidigare nämnda krispaket.
            </seg>
            <seg n="009f7ead">
              Vi väljer att bygga bort flaskhalsar på vägsidan, och vi höjer
              kapaciteten på våra järnvägar som ger positiva miljöeffekter.
              Detta kan börja åtgärdas här och nu.
            </seg>
            <seg n="c9b30391">
              Vi lever i ett avlångt land med behov av vägar och järnvägar,
              flyg och sjöfart. Men transportslagen måste bli mycket smartare
              på att samverka. Därför krävs smidigare övergångar mellan land
              och sjöfart, med kombiterminaler och bytespunkter som stärker
              hela kedjan och hela resan. Den regionala nivåns delaktighet och
              ansvar måste stärkas, för staten kan aldrig vara så närvarande
              som det krävs för att dialogen mellan företagen och medborgarna
              ska fungera.
            </seg>
            <seg n="2bc6a4b7">
              Alla människor ska kunna resa kollektivt. Det har riksdagen fastslagit.
              Men, fru talman, tyvärr kan jag konstatera att det sedan år 2000
              har satsats alldeles för lite för att det målet ska kunna nås
              2010, som var beslutet. Därför tillför regeringen Banverket ytterligare
              150 miljoner för att påskynda arbetet för att göra stationer användbara
              för alla och därmed göra vardagen enklare för alla.
            </seg>
            <seg n="1e3e4bec">
              Fru talman! För en månad sedan presenterades infrastrukturpropositionen,
              med den politiska inriktningen och de ekonomiska ramarna fram
              till 2021. Till skillnad från Socialdemokraterna överlämnar vi
              en fullt finansierad planeringsram på 417 miljoner kronor. Men
              parallellt med planeringen av vägar och järnvägar pågår ett antal
              andra mycket tunga utredningar. Vi har nyligen erhållit en utredning
              om konkurrens på spåren som nu går ut på remiss. Vi har en utredning
              som ska se över kollektivtrafiklagstiftningen från 1970-talet.
              Vi tillsätter en utredning om höghastighetsbanor i Sverige för
              att få svar på var de kan byggas, hur mycket det kostar och vem
              som ska betala.
            </seg>
            <seg n="fea9efb6">
              Trafikverken analyserar tillsammans vilka styrinstrument som
              kan användas för att överföra transporter mellan de olika transportslagen.
              Banverket ser över styrinstrument för att kunna packa mer på spåren.
              Vi har ålagt Banverket att kraftsamla med övriga aktörer för att
              förbättra punktligheten och tillgängligheten på spåren.
            </seg>
            <seg n="35593db4">
              Den 1 januari 2009 inrättas Tranportstyrelsen. Bolagisering av
              Vägverket Produktion, Vägverket Konsult och Vägverket Projektering
              pågår, och Banverket Produktion är också under arbete. En samlad
              översyn av trafikverken görs för en tydlig transportslagsövergripande
              planering och ansvar. Alkolåsutredning pågår med förslag som jag
              har ambitionen att gå vidare med under nästa år för att minska
              alkoholen i trafiken.
            </seg>
            <seg n="c7a1f3d3">
              Vi arbetar med ett nytt delmål för nollvisionen noll döda i trafiken.
              Även om vi i dag kan se en nedgång av antalet dödsolyckor måste
              arbetet med att få ned dödsolyckorna fortsätta oberoende av hög-
              eller lågkonjunktur.
            </seg>
            <seg n="e3247072">
              Fru talman! Det är oerhört intressant att höra vänsteroppositionen
              här i talarstolen. Vänsterröran fortsätter. Hur ser egentligen
              det trovärdiga alternativet ut? Ska Vänsterpartiet vara med i
              vänsteralternativet? Är det Miljöpartiet som ska ansvara för infrastrukturen?
              Ja, Ibrahim Baylan, vad sade din partiledare till Volvos arbetare
              när hon besökte Göteborg? Sade hon: Sorry , det blir inga pengar
              till älvförbindelsen, inga pengar till E 45:an, för Miljöpartiet
              vill inte ge en krona till vägar? Ska jobben inom den svenska
              skogsindustrin stå tillbaka utan tjälsäkringspengar? E 22:an är
              jag speciellt intresserad av. Jag tror också att många kommuninvånare
              och företagare och ett och annat socialdemokratiskt kommunalråd
              vill ha besked.
            </seg>
            <seg n="761d3037">
              Socialdemokraterna behöver inte alltid Miljöpartiets hjälp för
              att skapa oklarhet om vad som gäller. Ibrahim Baylan anklagade
              nyligen regeringen för att inte ta klimathotet på allvar för att
              vi ökar anslagen till vägar. Det är, fru talman, mycket märkliga
              anklagelser då Ibrahim Baylan senare samma dag på en presskonferens
              sade: Vi ska satsa ännu mer pengar på vägar.
            </seg>
            <seg n="f8b410c8">
              Förlåt, Ibrahim Baylan, men hur tänkte du? Jag har viss förståelse
              för att Ibrahim Baylan valde att hastigt lämna Riksdagshuset under
              tisdagens debatt om just väg- och miljösatsningar, den debatt
              som han själv begärt. Men, Ibrahim Baylan, du har möjlighet att
              förklara det här.
            </seg>
            <seg n="75d3c4d8">
              Fru talman! Alternativen är tydliga. De tre vänsterpartierna
              i oppositionen väljer att chockhöja skatter för vanliga löntagare,
              men trots det har man inte råd att finansiera satsningar på vägar
              och järnvägar utan fortsätter att skicka fakturan till någon annan.
            </seg>
            <seg n="09acfb2a">
              Jag har här hört tre goda gåvors givare. Inte mycket har de gemensamt,
              men vi vet hur det har sett ut tidigare. Vi har fått luftslott
              med planeringsramar som inte är finansierade. Drift och underhåll
              blir lidande, vilket leder till stora kapitalförluster och förseningar
              för såväl gods- som persontrafik.
            </seg>
            <seg n="b3cbe5ef">
              Fru talman! Den här regeringen väljer att tillföra riktiga pengar
              till såväl väg som järnväg. Vi väljer att utveckla samverkan mellan
              de olika transportslagen, för vi vet att Sverige behöver vägar,
              järnvägar, flyg och sjöfart. Vi stärker det regionala inflytandet
              och näringslivets delaktighet i prioriteringar, för det krävs
              för både miljön och de svenska jobbens konkurrenskraft.
            </seg>
          </u>
          <note type="speaker" n="f1be279e">
            Anf. 156 IBRAHIM BAYLAN (s) replik:
          </note>
          <u who="ibrahim_baylan_a3ca23" xml:id="i-e8bfd0f0a01588b3-5" n="c7d11e5c">
            <seg n="f7777dde">
              Fru talman! Det är rörande att höra hur regeringen känner oro
              för vårt eventuella samarbete med Miljöpartiet och Vänsterpartiet.
              Jag kan bara påminna om att nuvarande majoritetspartier under
              tiden i opposition aldrig lade fram några infrastrukturmotioner
              tillsammans, utan var för sig. Det var i opposition. Det är ingenting
              ovanligt, men nu anklagar du oss för att vi går fram med var sin
              motion.
            </seg>
            <seg n="f1e93fc1">
              Åsa Torstensson undrar vad vi har för politik. Hon lyssnade inte
              på mitt anförande där jag ju redogjorde för att vi behöver både
              vägar och järnvägar i vårt land. Men tyngdpunkten hos oss ligger
              på järnvägen, för vi måste höja kapaciteten för person- och godstrafik.
              Hon kan alltid läsa vår infrastrukturmotion, om hon inte ids lyssna
              i kammaren när hon till och med sitter här.
            </seg>
            <seg n="6f9b3765">
              Min fråga handlar om det miljövänliga. Stödet till kollektivtrafiken
              dras in i regeringens politik, och samtidigt höjs banavgifterna
              på järnvägen. Båda dessa åtgärder kommer att göra det dyrare för
              resenärer på tåget och i kollektivtrafiken. Varför vill regeringen
              göra det dyrare att använda sig av det som är miljövänligt?
            </seg>
          </u>
          <note type="speaker" n="4bc3bb9c">
            Anf. 157 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-25" n="d136b88f">
            <seg n="2813efdd">
              Fru talman! Jag ska vara jättetydlig. Jag är inte orolig för
              oppositionen. Jag tycker bara att oppositionen bör tala om för
              de tittare runt om i landet i Göteborg, i Kalmar, i Dalsland som
              är intresserade av att få veta vilka vägar som inte ska byggas
              med anledning av att ni krokar arm med Miljöpartiet. Karin Svensson
              Smith har tydligt sagt att man inte ville lägga en krona på några
              nya vägar. Jag tycker att det är bara rimligt att skapa möjligheten
              för er att inför tv-tittarna redogöra för det.
            </seg>
            <seg n="1e860101">
              Dessutom vill jag tydliggöra att vi är väl införstådda med vilken
              situation som järnvägsresenärerna står inför. Det är därför som
              vi lägger 1 miljard kronor på att förbättra spåren i och kring
              de största städerna. Det är där som den spårbundna kollektivtrafiken
              finns. Det är på det sättet som staten tar ansvar för en bra och
              effektiv kollektivtrafik.
            </seg>
          </u>
          <note type="speaker" n="60040b71">
            Anf. 158 IBRAHIM BAYLAN (s) replik:
          </note>
          <u who="ibrahim_baylan_a3ca23" xml:id="i-e8bfd0f0a01588b3-6" n="c7d11e5c">
            <seg n="76a78329">
              Fru talman! Jag har sällan varit med om ett statsråd som har
              så svårt att svara på en rak fråga. Regeringen lägger fram en
              proposition som gör att man ser framför sig att banavgifterna
              på järnvägen höjs. Dessutom föreslås att det så kallade vagnstödet
              till länshuvudmännen och till dem som kör kollektivtrafik ska
              dras in. Det logiska är att det blir dyrare att åka tåg respektive
              kollektivt.
            </seg>
            <seg n="d96faa90">
              Min konkreta fråga är: Varför vill regeringen göra det dyrare
              att använda sig av kollektivtrafik och tåg som vi vet relativt
              sett är mer miljövänliga än till exempel vägtrafiken när det gäller
              personbilar eller godstrafiken på vägar? Varför vill regeringen
              göra det dyrare att åka kollektivt och åka på järnvägen?
            </seg>
          </u>
          <note type="speaker" n="70e00289">
            Anf. 159 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-26" n="d136b88f">
            <seg n="51f7d008">
              Fru talman! Det dyraste för den enskilda resenären är att inte
              komma i tid. Det är den situationen som människor befinner sig
              i i dag eftersom ni har avstått från att tillföra tillräckliga
              resurser för till exempel den spårbundna trafiken. Kraftsamling
              Helsingfors har skapat mycket bättre förutsättningar och mycket
              fler nöjda resenärer under de senaste två åren på grund av att
              vi har tillfört mer resurser till Banverket.
            </seg>
            <seg n="9fb23442">
              Jag är mycket öppen för att hitta en differentiering av banavgifterna
              just som ett styrmedel. Vi har järnvägar i det här landet som
              det inte är ett speciellt hårt tryck på. I delar av det här landet
              finns det ytterligare kapacitet i järnvägsinfrastrukturen att
              nyttja. Då är det rimligt att vi prövar möjligheten med differentierade
              banavgifter så att vi kan styra godset till rätt del av järnvägsinfrastrukturen.
              Det är ett mycket enkelt sätt att nyttja kapaciteten på ett bättre
              sätt än i dag.
            </seg>
          </u>
          <note type="speaker" n="4a2a3444">
            Anf. 160 PETER PEDERSEN (v) replik:
          </note>
          <u who="peter_pedersen_420991" xml:id="i-c73f5f03bde94f1c-3" n="82178c79">
            <seg n="6dd6375c">
              Fru talman! Infrastrukturministern använder sig av de billiga
              knepen att försöka låtsas som om vi inte finansierar våra förslag.
              Jag ställer gärna upp på en tre, fem eller sex timmar lång diskussion
              eller debatt med infrastrukturministern så att vi kan reda ut
              dessa begrepp. Jag hävdar att vi finansierar våra förslag.
            </seg>
            <seg n="7d42e7fa">
              Vi har en investeringsbudget. Vi finansierar järnvägsutbyggnaden
              precis på samma sätt som en industri, ett företag eller en kommun
              brukar finansiera sina investeringar. Min fråga är fortfarande:
              Varför anses det vara oansvarigt eller vara bristfälligt ekonomiskt
              sinnelag om man gör det i staten medan det är den främsta religionen
              när det gäller hur en kommun eller ett företag gör sina investeringar?
            </seg>
            <seg n="b8baba6e">
              Jag skulle vilja att infrastrukturministern definierar vad hon
              menar med full finansiering. Jag hävdar att alla förslag från
              den före detta majoriteten finansierades därför att vi finansierade
              via anslag varje år. Men just på grund av att vi gjorde det drog
              det ut på tiden och de blev dyrare. Då puttas några objekt bort
              i slutändan. Det är exakt detta synsätt som vi vill komma bort
              från. Men vi hade exakt samma finansieringsgrad då som ni anser
              att ni har nu. Om vi inte hade det vill jag att ministern ska
              lägga fram korten och bevisa att så inte är fallet. En planeringsram
              är inte samma sak som en budget som är finansierad.
            </seg>
          </u>
          <note type="speaker" n="c1c9a3c6">
            Anf. 161 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-27" n="d136b88f">
            <seg n="0936832e">
              Fru talman! Jag säger ingenting om oansvarighet. Jag säger bara
              att det är rimligt att Peter Pedersen talar om med vem han ska
              göra järnvägsinvesteringar på dessa nivåer med en separat investeringsbudget.
              Kom tillbaka tillsammans med Thomas Östros och beskriv om det
              är på det sättet som vänsteralliansen ska finansiera järnvägsinfrastruktur.
            </seg>
            <seg n="50f42a8b">
              Det som jag sade var till Ibrahim Baylan som trots skattechocker
              för löntagare inte mäktar med att med finansiering över ordinarie
              budget just komma till rätta med infrastrukturen utan man skjuter
              fortfarande fakturan framför sig.
            </seg>
            <seg n="aa2a2510">
              Jag återkommer till den infrastrukturproposition som mycket tydligt
              var ofinansierad, vilket också står i propositionen. Ni hade inte
              någon lösning på hur ni skulle finansiera detta. Det är resultatet
              av detta som vi har i dag med ofinansierade löften som många är
              frustrerade över runt omkring i landet.
            </seg>
          </u>
          <note type="speaker" n="60055ff6">
            Anf. 162 PETER PEDERSEN (v) replik:
          </note>
          <u who="peter_pedersen_420991" xml:id="i-c73f5f03bde94f1c-4" n="82178c79">
            <seg n="998e189c">
              Fru talman! Det verkar tyvärr vara en utbredd plåga inom den
              nuvarande regeringen att man inte riktigt vet hur det svenska
              budgetsystemet fungerar eller vad som menas med utgiftstak och
              så vidare.
            </seg>
            <seg n="d1618184">
              Jag kan bara konstatera att ni lägger fram budgetar nu, precis
              som de tidigare majoriteterna har gjort, enligt den lag som vi
              har. Man anslår pengar varje år som fördelas på de olika utgiftsområdena.
              Det finns ingen skillnad där mellan den nuvarande regeringen och
              den tidigare. Det är bara något slags dimridåer som ni försöker
              lägga ut.
            </seg>
            <seg n="2f2ae2cf">
              Med facit i hand går förhoppningsvis nästa majoritet in på en
              ny linje jag hoppas det och jobbar för det och kan säga: Varför
              finansierade inte ni alla de fina löften som ni gav?
            </seg>
            <seg n="f4c6a850">
              Jag tycker att ni ska börja titta framåt och inte bara slänga
              saker bakåt. Ni finansierar inte era förslag. Vi vet först med
              facit i hand om ni har levt upp till era löften om att tyvärr
              framför allt bygga vägar. Jag hoppas att ni inte lyckas där. Men
              ni lovar en massa.
            </seg>
            <seg n="8c08a743">
              Men med facit i hand kommer vi att kunna ha exakt samma kritik
              som ni nu har mot oss. En planeringsram är inte detsamma som en
              full finansiering. Det är ungefär som att ha en önskelista, om
              man ska använda den kritik som ni använder.
            </seg>
          </u>
          <note type="speaker" n="25f2cd25">
            Anf. 163 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-28" n="d136b88f">
            <seg n="374e1470">
              Fru talman! Nej, jag tittar inte bakåt. Det behöver jag inte
              göra för det är en verklighet här och nu. Ni har inte finansierat
              era löften. Ni har åkt runt tillsammans med Socialdemokraterna
              och tagit spadtag utan att ha en ekonomisk ram för de olika projekten.
              Där behöver jag inte titta bakåt i tiden. Det är bara att åka
              runt i landet.
            </seg>
            <seg n="03888d6d">
              Peter Pedersen, vi har en nivåhöjning fram till 2021. Det går
              nu ut en ram till regionerna som de har att förhålla sig till
              och utifrån den ramen göra prioriteringar. Det löser inte alla
              problem, och det är jag den första att erkänna, för det är oerhört
              stora behov runt omkring i alla delar av landet. Men nu gäller
              det att hitta rätt prioriteringar för att skapa säkerhet och trygghet
              när det gäller jobben i alla delar av landet.
            </seg>
          </u>
          <note type="speaker" n="dacda012">
            Anf. 164 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-b3aa3d14e0e810dd-3" n="9f2edc08">
            <seg n="b98d5a1d">
              Fru talman! Jag skulle vilja ta upp resenärsperspektivet. Det
              står så fint i propositionen att man utgår från det. Men det som
              resenärer vill är att resa klimatvänligt. Fler och fler inser
              att de inte vill belasta vare sig klimatet eller luften med mer
              biltrafik utan åka mer kollektivt.
            </seg>
            <seg n="395b5c67">
              Västtrafik står i begrepp att göra beställningar på 2,2 miljarder.
              Skånetrafiken vill beställa 49 nya tåg. SL har bestämt sig för
              att försöka satsa på spårvagnar. Busslinje 4 tar varje dag lika
              många resenärer som SJ. Hur ska de ha råd att göra detta när staten
              drar undan mattan för alla dessa finansieringar? Det är det som
              man gör när man tar bort bidraget till rullande materiel.
            </seg>
            <seg n="28095ea7">
              Vi har det jättetrångt i storstadsområdena. Folk kommer inte
              med tågen, och man får stå när man åker om man kommer med. Varför
              vill ni göra det sämre för resenärerna?
            </seg>
          </u>
          <note type="speaker" n="4d3dc27e">
            Anf. 165 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-29" n="d136b88f">
            <seg n="6cc290ac">
              Fru talman! Karin Svensson Smith och jag är helt överens om att
              det är dags att ha resenären, användaren, i fokus. Där har det
              varit stora brister.
            </seg>
            <seg n="2d6c785f">
              Däremot är vi inte överens om statens roll i detta. Staten ska
              se till att skapa en trygg och säker infrastruktur på järnvägssidan
              och på vägsidan eftersom kollektivtrafiken i Sverige behöver bra
              och säkra vägar likaväl som bra och trygg järnvägsinfrastruktur.
              Det är därför som det här och nu läggs stora resurser på järnvägsinfrastrukturen.
              Det är här och nu som det är frustrerande för kollektivtrafikresande.
              Människor måste vilja släppa ratten och åka spårbunden kollektivtrafik
              eller buss.
            </seg>
            <seg n="fd898c55">
              Däremot har vi en mycket tydlig ansvarsfördelning när det gäller
              de lokala och regionala trafikhuvudmännens ansvar för svensk kollektivtrafik.
            </seg>
          </u>
          <note type="speaker" n="185aa2fe">
            Anf. 166 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-b3aa3d14e0e810dd-4" n="9f2edc08">
            <seg n="2c7ab2d9">
              Fru talman! Under den rödgröna majoritetens tid inrättade vi
              ett vagnbidrag. 4,5 miljarder avsatte vi för att man skulle kunna
              köpa fler tåg. Dessa tåg finns och rullar nu i trafiken hos SL,
              Västtrafik och Skånetrafiken. Det hade varit hälften så många
              om vi inte hade gjort detta.
            </seg>
            <seg n="522b8298">
              Nu undrar dessa regioner hur de ska klara detta framöver. Den
              här regeringen sade inte att man inte tog klimathotet på allvar.
              Man sade att man tog det på allvar. Varför ska man halvera möjligheterna
              att köpa in materiel för att folk ska kunna få plats i kollektivtrafiken?
            </seg>
            <seg n="3c54edf6">
              Jag skulle också vilja att Åsa Torstensson berättar för oss här
              och för tittarna varför det bara är de som är dömda för rattfylleri
              som ska ha alkolås. Varför går man inte in med en fullskaleansökan
              till EU och säger att vi behöver alkolås i alla nya bilar? Det
              är inte rimligt att någon ska behöva omkomma på vägen på grund
              av att föraren är berusad. Varför begränsar man alkolåsen till
              dem som redan har begått ett brott och upptäckts?
            </seg>
          </u>
          <note type="speaker" n="2e63d9a4">
            Anf. 167 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-30" n="d136b88f">
            <seg n="fbeba2d3">
              Fru talman! I diskussionen om kollektivtrafiken är det viktigt
              att ställa frågan: Varför måste man äga ett fordon? Jag tycker
              inte alls att det är självklart att staten ska lägga resurser
              på inköp av fordon. Det kan finnas en lämplig marknad där man
              leasar fordon. Det är sådant som Karin Svensson Smith och vänsteralliansen
              naturligtvis inte finner i sin vardag. Jag kan därför mycket tydligt
              säga att det finns andra aspekter på detta.
            </seg>
            <seg n="b5900776">
              Det är mycket tydligt att statens roll är att ha en bra, trygg
              och säker infrastruktur och att se över ett regelsystem som skapar
              bättre kollektivtrafik för 2000-talets resenärer.
            </seg>
            <seg n="1ff1603b">
              Utredningen om alkolås är nu ute på remiss. Jag förväntar mig
              att kunna gå vidare med den nästa år.
            </seg>
          </u>
          <note type="speaker" n="6e15091c">
            Anf. 168 CHRISTER ENGELHARDT (s) replik:
          </note>
          <u who="christer_engelhardt_2d3323" xml:id="i-0708e49d634b6e9e-2" n="56b9b740">
            <seg n="6cba8928">
              Fru talman! Angående Gotlandstillägget skriver regeringen i propositionen:
              Regeringens avsikt är att inom ramen för åtgärdsplaneringen eller
              på annat sätt hitta en lösning. Min fråga blir då: Åtgärdsplaneringen
              när då? Och vad betyder eller på annat sätt hitta en lösning?
            </seg>
            <seg n="1b7b8da5">
              Jag skulle också vilja ställa en fråga om vägpris inom Gotlandstrafiken.
              Där svarade infrastrukturministern på en skriftlig fråga från
              mig att det inte fanns utrymme för detta inom de kommande åren.
              Då skulle jag vilja fråga statsrådet: När man nu lägger fram en
              infrastrukturproposition som sträcker sig fram till 2021, varför
              nämner man ingenting om detta i propositionen?
            </seg>
          </u>
          <note type="speaker" n="5a22a301">
            Anf. 169 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-31" n="d136b88f">
            <seg n="8f0cf842">
              Fru talman! Jag kan passa på att förklara. I dagsläget har regeringen
              lämnat en inriktningsproposition vad gäller infrastrukturplanering
              fram till 2021. Den går nu ut till alla regioner och verk för
              hantering utifrån de ramar som ges efter att riksdagen har fattat
              beslut. Där lämnar man förslag på vad som ska åtgärdas. Dessa
              förs tillbaka till regeringen, och vid årsskiftet 2009/10 återkommer
              regeringen med konkreta beslut och åtgärdsplaner. Då kommer alltså
              de riktiga besluten om vilka delar av väg- och järnvägsinfrastrukturen
              som ska prioriteras, precis motsvarande det som nu gjordes i närtidssatsningen.
            </seg>
          </u>
          <note type="speaker" n="b204ad69">
            Anf. 170 CHRISTER ENGELHARDT (s) replik:
          </note>
          <u who="christer_engelhardt_2d3323" xml:id="i-0708e49d634b6e9e-3" n="56b9b740">
            <seg n="5c09438e">
              Fru talman! Det var en liten redovisning av hur åtgärdsplanearbetet
              går till. Frågan är ändå när man i så fall tänker återkomma med
              ett svar i frågan om Gotlandstillägget. Frågan vad det betyder
              att på annat sätt hitta en lösning fick jag väl inte heller något
              direkt svar på.
            </seg>
            <seg n="27c5d957">
              När det gäller vägprisfrågan, som man inte nämner någonting om
              i infrastrukturpropositionen trots att man i ett svar till mig
              har sagt att detta är något man inte kommer att kunna finansiera
              eller hitta en lösning på inom de kommande åren, skulle jag ändå
              vilja fråga: Varför nämner man ingenting om detta i infrastrukturpropositionen,
              som ändå sträcker sig till 2021? Vore det inte åtminstone lämpligt
              att skriva, som statsrådet redogjorde för tidigare här, att man
              har olika utredningar på gång? Kanske kunde man sätta till en
              utredning som kunde ta reda på vad vägpris innebär, vad det skulle
              kosta och hur det i så fall skulle finansieras.
            </seg>
          </u>
          <note type="speaker" n="eb300968">
            Anf. 171 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-32" n="d136b88f">
            <seg n="93ef9286">
              Fru talman! Jag ville förtydliga detta med åtgärdsplanerna eftersom
              frågeställningen trots allt var varför vi hänvisar till åtgärdsplaneringen.
              Då är det rimligt att jag ger detta svar tillbaka. Det kommer
              som en del av det som ligger hos regionerna och verken och är
              deras ansvar. Det är därför Gotland självt ska vara involverat
              i detta.
            </seg>
            <seg n="23bee6d5">
              Just eftersom detta inte står med i infrastrukturpropositionen
              har vi i dagsläget inte valt att gå vidare med vägprisfrågan.
              Därmed är den inte död generellt sett, men den finns inte i ett
              aktivt arbete på departementet.
            </seg>
          </u>
          <note type="speaker" n="5c5f3e0a">
            Anf. 172 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-0" n="6753991d">
            <seg n="5f19f3d4">
              Fru talman! Det är härligt med de allmänpolitiska debatterna,
              för då får man chansen att vara lite lokalpatriot. Eftersom jag
              kommer från den vackra region där vi är nu, Helsingforss län,
              vill jag väcka en liten fundering: Vad har den moderatledda regeringen
              med sin transportpolitik haft för påverkan på vardagen för stockholmarna?
            </seg>
            <seg n="70b9d951">
              Faktum är att det har hänt ganska mycket. Det har blivit dyrare
              att åka med kollektivtrafiken, och vi har just hört av vår infrastrukturminister
              att det kommer att bli ännu dyrare att åka i Helsingfors. Utformningen
              av trängselskatten har gjort att trängseln fortsätter men att
              folk betalar. Byggandet av Citybanan har man fördröjt med nästan
              ett år. Dessutom har vi ingen aning om vad som händer med de överenskommelser
              som har gjorts i den här regionen rörande viktiga trafikinsatser.
            </seg>
            <seg n="c2bfa130">
              Nu vill jag höra ministern ge svar: Vad kommer det att bli för
              positivt för oss som bor här?
            </seg>
          </u>
          <note type="speaker" n="c23955aa">
            Anf. 173 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-33" n="d136b88f">
            <seg n="08ef4204">
              Fru talman! Tack för den frågan, Christina Axelsson! Ni har nöjdare
              resenärer än vad ni haft på två år, trots att kollektivtrafikpriset
              har höjts. Det är fler som åker med kollektivtrafiken än vad det
              varit tidigare under socialdemokratisk regering. Är det inte skönt
              att vara stockholmare då?
            </seg>
          </u>
          <note type="speaker" n="d19e36b6">
            Anf. 174 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-1" n="6753991d">
            <seg n="32e1d844">
              Fru talman! Återigen får vi ett svar som inte är något svar utan
              ett icke-svar. Vad händer med de prioriteringar som vi har kommit
              överens om i regionen inom ramen för En bättre sits? Vi hade också
              en förhandlingsman som regeringen tillsatte. Vad hände med det?
              Hur mycket kostar det inte oss stockholmare att Citybanan har
              blivit fördröjd med ett år?
            </seg>
            <seg n="4b959ad1">
              Vi borde vara glada, säger infrastrukturminister Åsa Torstensson
              som antagligen åker bil till Regeringskansliet varje dag. Jag
              ska dock tala om att så glada är vi inte. Om man tittar i de undersökningar
              som gjorts av både Metro och City, de här gratistidningarna vi
              har som tittar lite extra på kollektivtrafiken, ser man att vi
              inte är så nöjda, i alla fall inte vi som åker med pendeln. Det
              är dock bra att ni har fortsatt satsningarna som vi började med
              den så kallade Marshallplanen.
            </seg>
            <seg n="a5edd948">
              Nej, jag måste säga att jag tycker att den moderatledda regeringen
              för en Helsingforssfientlig politik.
            </seg>
          </u>
          <note type="speaker" n="9e1c34b1">
            Anf. 175 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-34" n="d136b88f">
            <seg n="84771a93">
              Fru talman och kära tittare! Jag tror att många av tittarna åker
              med kollektivtrafiken i och kring Helsingfors och kan se vad det
              har inneburit att vi har lagt nya resurser på Banverket och Kraftsamling
              Helsingfors/Mälardalen. Vi har skapat bättre flöden med delaktighet
              av alla, inklusive Helsingforss stad, länet och de kringliggande
              kommunerna. Detta har vi gjort just för att vi har satt pendlaren
              i fokus.
            </seg>
            <seg n="b60910a7">
              Det hjälper inte att Christina Axelsson som oppositionspolitiker
              står här och är negativ. Den enskilde pendlaren ser skillnad sedan
              alliansregeringen tillträtt.
            </seg>
            <seg n="bd1d63fa">
              Jag vill också säga till Christina Axelsson att jag går genom
              denna vackra stad till jobbet varje dag.
            </seg>
          </u>
          <note type="speaker" n="2dc65e03">
            Anf. 176 EVA-LENA JANSSON (s) replik:
          </note>
          <u who="eva-lena_jansson_29fd87" xml:id="i-678fc54e5efbdda5-2" n="6e4775f2">
            <seg n="e0215fb6">
              Fru talman! Jag hörde att statsrådet nämnde nollvisionen, som
              handlar om noll döda i trafiken. Men det verkar också vara lika
              med noll när det gäller satsningar på att nå denna vision. NTF
              är en frivilligorganisation som jobbar med trafiksäkerhet, och
              där drar regeringen ned stödet. I stället lägger man över detta
              på Vägverket. Man tar alltså bort satsningar på frivilligorganisationerna
              och menar att det är någon annan som ska pytsa ut pengarna. NTF
              håller nu sakta men säkert på att avvecklas. Hundratusentals timmars
              jobb med trafiksäkerhet håller sakta men säkert på att försvinna.
            </seg>
            <seg n="597013be">
              Då blir min fråga till Åsa Torstensson: Vad är det för bra med
              en sådan nollvision?
            </seg>
          </u>
          <note type="speaker" n="dbb7d275">
            Anf. 177 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-35" n="d136b88f">
            <seg n="9c047583">
              Fru talman! Jag tror att det är viktigt att se visionen om noll
              döda i trafiken som ett ständigt pågående arbete. Oberoende av
              om vi är i högkonjunktur eller lågkonjunktur måste vi hitta nya
              sätt att nå trafikanterna eftersom det ständigt kommer nya generationer
              trafikanter. Det är därför vi har arbetat med bättre körskoleutbildning
              för att identifiera den enskilde individens roll när det gäller
              att inte ta risker. Det är därför vi nu går vidare med en lagstiftning
              om alkolås för rattfylleridömda om de önskar behålla körkortet.
              Det är också därför vi har ändrat hastighetsnivåerna här i landet,
              just i syfte att minska antalet döda i trafiken.
            </seg>
          </u>
          <note type="speaker" n="edacd3df">
            Anf. 178 EVA-LENA JANSSON (s) replik:
          </note>
          <u who="eva-lena_jansson_29fd87" xml:id="i-678fc54e5efbdda5-3" n="6e4775f2">
            <seg n="05edd740">
              Fru talman! Jag fick inget svar på frågan: Vad var poängen med
              att avrusta NTF? Vad var poängen med att få bort frivilligorganisationerna
              från jobbet med trafiksäkerhet? Jag förstår inte det.
            </seg>
            <seg n="837ec087">
              Jag anser att det är jätteviktigt med det jobb som frivilligorganisationerna
              gör tillsammans med NTF. Vi har fackförbund som jobbar med utbildning,
              skolor som agerar på olika sätt och idrottsorganisationer som
              hjälper till med trafiksäkerhet. Detta avrustar regeringen, och
              så pratar man om nollvision. Nollvisionen är alltså noll pengar
              till trafiksäkerhetsarbete. Jag förstår inte det. Varför tycker
              regeringen att det är viktigt med en sådan nollvision?
            </seg>
          </u>
          <note type="speaker" n="d18db88d">
            Anf. 179 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-36" n="d136b88f">
            <seg n="70d39dca">
              Fru talman! Eva-Lena Jansson blir inte mer trovärdig för att
              hon upprepar noll resurser till trafiksäkerhet, eftersom jag valde
              att tala om vikten av att ständigt genomföra åtgärder oberoende
              av konjunktur.
            </seg>
            <seg n="c789d29a">
              NTF har lika stora möjligheter i dag som förra året att med bra,
              tydliga och riktade insatser erhålla bidrag. Men de är inte riktade
              direkt från den statliga budgeten. Däremot skapar det förutsättningar
              för en mångfald av aktörer. Sveriges motorcyklistorganisation
              ser ett stort intresse i att vara en aktör och kunna erhålla medel
              för att kunna nå sina grupper som ibland är väldigt svåra att
              nå.
            </seg>
          </u>
          <note type="speaker" n="eb339305">
            Anf. 180 KRISTER ÖRNFJÄDER (s) replik:
          </note>
          <u who="krister_ornfjader_87d9d0" xml:id="i-541988ae88827ee6-0" n="3ff6576c">
            <seg n="87edb49e">
              Fru talman! Jag har två frågor till statsrådet. En är föranledd
              av statsrådets inledning och har att göra med hur statsrådet egentligen
              räknar. Jag undrar helt enkelt: Hur får statsrådet ihop argumenteringen,
              där hon först påstår att vår satsning som vi gjorde på väg 45
              var ofinansierad, när hon i nästa mening säger att vi tog pengarna
              från väg E 22 och flyttade dem till väg 45? Är inte statsrådet
              väl medveten om att båda sakerna var finansierade på precis det
              sättet att man flyttade pengarna. Precis som har sagts tidigare
              här i diskussionen använder ni precis samma budgetsystem.
            </seg>
            <seg n="1e6c5ac4">
              Jag en fråga till. I alla interpellationer och frågor som jag
              har ställt om Tjustbanan och Stångådalsbanan har det sagts att
              de skulle vara med i infrastrukturpropositionen. Var är de?
            </seg>
          </u>
          <note type="speaker" n="a4060745">
            Anf. 181 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-37" n="d136b88f">
            <seg n="0c06248f">
              Fru talman! Det var nog helt rätt det som jag sade om finansieringen
              av väg E 45. Det räckte naturligtvis inte att ni plockade från
              13 olika projekt runt omkring i landet till väg E 45. Den var
              fortfarande inte finansierad. Därför tillför regeringen nu, tillsammans
              med den stora satsningen i Västsverige, 700 miljoner till E 45
              så att den kan byggas klar.
            </seg>
            <seg n="0eafd72f">
              Krister Örnfjäder, det hjälpte inte med 13 olika projekt runt
              omkring i landet. Väg E 45 blev ändå inte finansierad, och det
              är ett faktum.
            </seg>
          </u>
          <note type="speaker" n="0a70c6b0">
            Anf. 182 KRISTER ÖRNFJÄDER (s) replik:
          </note>
          <u who="krister_ornfjader_87d9d0" xml:id="i-541988ae88827ee6-1" n="3ff6576c">
            <seg n="f7df7d3f">
              Fru talman! Det hör till saken att det var för fyra år sedan.
              Sedan dess har man haft en inflation på i storleksordningen 20
              procent inom Vägverket respektive Banverket. Statsrådet kommer
              nog också att uppleva att inflationen till stor del kommer att
              äta upp de medel som man avsätter vid ett givet tillfälle, precis
              på samma sätt som den kommer att påverka den budget som ni nu
              lägger fram. Det är inget speciellt konstigt.
            </seg>
            <seg n="2314627c">
              Nästa fråga var Stångådalsbanan och Tjustbanan. Jag har interpellerat
              ett antal gånger. Jag har en hög här med interpellationer och
              frågor respektive debattinlägg från förra allmänpolitiska debatten,
              och hela tiden har jag fått svaret att de ska komma i samband
              med infrastrukturpropositionen. Jag har försökt att hitta någonting
              någonstans som säger någonting om Tjustbanan och Stångådalsbanan
              i infrastrukturpropositionen. Vart har de tagit vägen?
            </seg>
          </u>
          <note type="speaker" n="c05fce2b">
            Anf. 183 Statsrådet ÅSA TORSTENSSON (c) replik:
          </note>
          <u who="asa_torstensson_infrastruktu" xml:id="i-43fb6da7e8e0a0b2-38" n="d136b88f">
            <seg n="331a1e9a">
              Fru talman! Jag är mycket medveten om att det sker fördyringar
              av stora projekt. Därför vidtar vi åtgärder för att kunna styra
              upp projekten och ha koll på ekonomin. Jag tror att det är oerhört
              avgörande. Men inte desto mindre var E 45 inte fullständigt finansierad.
            </seg>
            <seg n="d31940b6">
              Mycket riktigt har vi haft ett antal debatter om ett antal lågtrafikerade
              banor. Det finns ett kapitel i budgetpropositionen om lågtrafikerade
              banor och vikten av att de finns med i den regionala prioriteringen
              och att de sätts in i sitt sammanhang i arbetsmarknadsregioner
              för att kunna stärkas i sin funktion. Det handlar också om att
              de lågtrafikerade banorna ska ingå i ett trafiksystem som förhoppningsvis
              stärker dem, så de finns i allra högsta grad med.
            </seg>
            <seg n="5c99ac72">
              Men tillbaka till din konkreta fråga, en fråga som också Peter
              Pedersen ställde, om var de konkreta exemplen finns. Det finns
              inga konkreta objekt i inriktningspropositionen. De återkommer
              vi med när regionerna har arbetat och åtgärdsplanen fastställts
              vid årsskiftet 2009/10.
            </seg>
          </u>
          <note type="speaker" n="5dad7eaa">
            Anf. 184 MALIN LÖFSJÖGÅRD (m):
          </note>
          <u who="unknown" xml:id="i-43fb6da7e8e0a0b2-39" n="2e5d77e0">
            <seg n="e8666544">
              Fru talman! Alliansregeringens övergripande mål är att bryta
              utanförskapet genom fler jobb i fler och växande företag. Väl
              fungerande kommunikationer är en av grundförutsättningarna för
              att lyckas med detta, för att kunna ta sig till arbetet samt för
              att kunna driva och utveckla företag. Men väl fungerande kommunikationer
              och transporter kräver en väl fungerande infrastruktur. Vi måste
              bygga smarta system där de olika transportslagen samverkar och
              med ett utökat miljöfokus på både person- och godstransporter.
            </seg>
            <seg n="639f79f4">
              Fru talman! Infrastruktur som vägar, broar, spår med mera är
              något som många gånger tas för givet. Den där bron eller vägen
              har ju alltid funnits där och kommer alltid att finnas där, eller?
            </seg>
            <seg n="fea323a0">
              På många håll i vårt land har vi infrastruktur som byggdes för
              länge sedan, som nu trafikeras av betydligt större trafikmängder
              än vad som var dimensionerat. Men även infrastruktur, till exempel
              en väg, åldras och behöver underhållas även om den inte slits
              så mycket av trafiken. När det till exempel gäller underhåll av
              en bro är det viktigt att åtgärder utförs vid rätt tid. Skjuter
              vi upp underhållsinsatserna riskerar vi inte bara själva konstruktionen,
              utan kostnaderna skenar. Att senarelägga underhållet av en bro
              bara några år innebär att kostnaderna för åtgärderna ökar minst
              fem gånger, kanske mer. Det är våra medborgares skattepengar vi
              pratar om, skattepengar som måste användas optimalt.
            </seg>
            <seg n="dab4d305">
              Fru talman! Betydelsen av en väl fungerande infrastruktur är
              en grundförutsättning för att vårt samhälles alla olika funktioner
              ska kunna fungera. Utan infrastruktur kommer vi inte till arbetet,
              skolan eller dagis. Ambulansen kan inte ta sig fram snabbt och
              smidigt till sjukhuset så att sjuka kan få vård. Vi måste höja
              statusen på infrastrukturen i vårt land.
            </seg>
            <seg n="6c506649">
              Jag tänkte dra en parallell till sophämtning. I Sverige är det
              något som för det mesta fungerar bra. Sophämtningen finns bara
              där. Varje vecka töms mitt sopkärl, och det är inte mer med det
              till den dag sopkärlet inte töms. Då blir det kaos och panik.
              Så är det ibland med infrastrukturen. Den är någonting som vi
              tar för givet. Den finns bara där och ska fungera.
            </seg>
            <seg n="804a65e4">
              Jag bor och arbetar i Helsingforssregionen, men det jag nu berättar
              om är inget unikt för vår region. Det finns många ute i vårt land,
              både i tätort och i glesbygd, som kan berätta om liknande situationer
              som är specifika för just deras region och väldigt viktiga för
              dem som bor där.
            </seg>
            <seg n="fcd3095f">
              Helsingforssregionens befolkning har de senaste 15 åren vuxit
              med ca 250 000 personer. Det motsvarar i storlek ett Malmö som
              har flyttat hit. Fram till 2030 förväntas regionen växa ytterligare
              med så mycket som en halv miljon människor. Men infrastrukturen
              i Helsingfors har inte vuxit i takt med befolkningen eller ekonomin.
              Det riskerar att allvarligt hämma tillväxten och påverka inte
              bara Helsingforss ekonomi utan hela Sveriges ekonomi. Man beräknar
              att varje pendlare i Helsingforssområdet förlorar sammanlagt en
              arbetsvecka per år på grund av köer och förseningar i transportsystemet.
            </seg>
            <seg n="f7076486">
              Hur sårbar Helsingforss infrastruktur är fick vi bevis på när
              Essingeleden kördes på för några år sedan. Vi var nog också många
              som höll andan och fruktade det värsta när Tranebergsbron stängdes
              av tillfälligt i söndags.
            </seg>
            <seg n="444da235">
              Fru talman! Ska Sverige kunna utvecklas och visa fortsatt tillväxt,
              viktiga faktorer för att kunna bygga framtidens välfärd, måste
              vi se till att säkra framtidens infrastruktur. För att rusta infrastrukturen
              och möta den klimatutmaning som redan är här måste vi arbeta på
              många fronter.
            </seg>
            <seg n="df236c37">
              Vi behöver en regering som alliansregeringen och politiker som
              tar frågan på största allvar. Det finns inga enkla lösningar.
              Vi måste arbeta långsiktigt med infrastrukturplaner med klar och
              tydlig finansiering och med fokus på människor och företag och
              den klimatutmaning som vi har framför oss.
            </seg>
            <seg n="09be7668">
              Vi politiker har ett ansvar. Vi måste sluta att tänka bara en
              mandatperiod framåt. Det gäller alla partier. Tyvärr gör alltför
              många det. Det handlar om omvalsstrategi. Vi politiker måste ta
              vårt ansvar. Vi måste våga fatta beslut. Vi vet hur lång tid det
              har tagit att komma fram till en lösning för Helsingfors. Det
              är något som borde ha varit på plats för länge sedan.
            </seg>
            <seg n="ce6b0ea2">
              Våra ansvariga myndigheter, Vägverket, Banverket med flera måste
              se till långsiktiga lösningar, metoder och byggnadssätt som på
              bästa sätt utnyttjar varje satsad skattekrona. Samhällsekonomisk
              effektivitet och livscykelkostnad måste vara ledord, till exempel
              vid val av material. När det gäller vägarna är det traditionsenligt
              så att investeringskostnaderna har varit avgörande vid val av
              beläggningsmaterial, men det kan ju löna sig ekonomiskt och miljömässigt
              att satsa på mer slitstarka men kanske dyrare material som kräver
              betydligt mindre underhåll under sin livslängd. Anläggningsbranschen
              måste utvecklas och gamla traditioner brytas.
            </seg>
            <seg n="65331a0a">
              Fru talman! Klimatutmaningen är oerhört viktig för framtidens
              infrastruktur, men vi löser inte problemet genom att bara satsa
              på utbyggnaden av spår. Vi måste arbeta med hela transportsystem
              och inte minst fordonen. Framtidens infrastruktur måste underlätta
              för människor att åka kollektivt och gods att transporteras på
              bästa sätt ur miljösynpunkt. I dag går 80 procent av Sveriges
              kollektivtrafik på väg. Det säger sig självt att vi inte kan bygga
              spår överallt, utan vi måste satsa även på vägarna. Hur ska vi
              annars få hela Sverige att fungera?
            </seg>
            <seg n="ce01a1b6">
              Vi måste arbeta mer med forskning och utveckling för att på bästa
              och effektivaste sätt bygga framtidens infrastruktur och de fordon
              som kommer att trafikera våra olika trafiksystem i framtiden.
            </seg>
            <seg n="6de2c0df">
              Fru talman! Vi moderater och alliansen återupprättar trovärdigheten
              i trafikpolitiken genom en ny, realistisk infrastrukturplan och
              närtidssatsningar. Vi är eniga. Vi ser till helheten, hela transportsystemet,
              klimatutmaningen, människors och företags vardag, den långsiktiga
              planeringen och hållbarheten.
            </seg>
            <seg n="da6146df">
              Fru talman! Vi i alliansen arbetar för en bättre framtid för
              infrastrukturen i hela Sverige.
            </seg>
          </u>
          <note type="speaker" n="a92a6c65">
            Anf. 185 IBRAHIM BAYLAN (s) replik:
          </note>
          <u who="ibrahim_baylan_a3ca23" xml:id="i-e8bfd0f0a01588b3-7" n="c7d11e5c">
            <seg n="626b9fcc">
              Fru talman! Under den förra mandatperioden infördes på försök
              en trängselskatt i Helsingfors för att försöka minska trängseln
              och samtidigt kunna göra stora investeringar för att öka tillgänglighet
              och framkomlighet för kollektivtrafiken. Detta var ett försök
              som sedan gick till folkomröstning med resultatet att invånarna
              i Helsingfors sade ja. Man sade också ja till att de resurser
              som trängselskatten drar in skulle användas till vägar och kollektivtrafik
              i Helsingforssregionen.
            </seg>
            <seg n="685a8cf9">
              Den här regeringen, som ursprungligen var emot hela idén men
              som sedan naturligtvis vände när det blev en succé, har under
              senare år svikit folkomröstningens resultat genom att använda
              de resurser som dras in via trängselskatten endast till vägar.
              Ingenting går till kollektivtrafiken i Helsingforssregionen.
            </seg>
            <seg n="7582ea73">
              Min fråga är: Varför sviker den moderatledda regeringen folkomröstningsresultatet
              i Helsingfors när det gäller trängselskatten?
            </seg>
          </u>
          <note type="speaker" n="216b2aae">
            Anf. 186 MALIN LÖFSJÖGÅRD (m) replik:
          </note>
          <u who="unknown" xml:id="i-43fb6da7e8e0a0b2-40" n="2e5d77e0">
            <seg n="f9b0e8ae">
              Fru talman! Trängselskatten är ett system som finns, och då får
              vi utgå från det läget. Det är väldigt viktigt att vi satsar på
              kollektivtrafiken i Helsingfors. Vi måste få stockholmarna att
              åka kollektivt än mer än vad man gör i dag. Vi har sagt att pengarna
              från trängselskatten ska satsas på till exempel Förbifart Helsingfors.
              Det är också ett sätt att satsa på kollektivtrafiken. Jag sade
              nyss att en väldigt stor andel av kollektivtrafiken faktiskt går
              på väg. Det gör den också i Helsingfors.
            </seg>
            <seg n="327d6863">
              När vi bygger Förbifart Helsingfors kommer vi att kunna knyta
              ihop de södra och norra delarna av Helsingfors på ett helt annat
              sätt. Vi vet att det kommer att gå väldigt mycket kollektivtrafik
              där bussar. Det är väldigt viktigt att vi satsar på detta och
              att vi kan genomföra Förbifart Helsingfors så snart som möjligt.
            </seg>
          </u>
          <note type="speaker" n="fa2c9443">
            Anf. 187 IBRAHIM BAYLAN (s) replik:
          </note>
          <u who="ibrahim_baylan_a3ca23" xml:id="i-e8bfd0f0a01588b3-8" n="c7d11e5c">
            <seg n="90cb7477">
              Fru talman! Det är pinsamt att behöva rätta till uppgifter från
              en stockholmare om trafiken i Helsingfors. Tunnelbanan och spårvagnarna
              här tar mer än vad bussarna i Helsingforssregionen gör.
            </seg>
            <seg n="e5727104">
              Min fråga var: Varför sviker man folkomröstningsresultatet? Helsingforsarna
              röstade ju för att man skulle permanenta försöket, vilket den
              borgerliga majoriteten senare också röstade för i kammaren. Man
              röstade för att ha trängselskatten och att resurserna skulle användas
              både till kollektivtrafik och till vägar. Då är min fråga: Varför
              sviker man det resultatet? Det var den första frågan.
            </seg>
            <seg n="96b1c56e">
              Den andra gäller det som står i infrastrukturpropositionen om
              det arbete som har genomförts för att på lång sikt lösa de trafikproblem
              som finns i Helsingfors. Det är väldigt diffusa besked om vad
              som ska hända med detta resultat som kommer i regeringens infrastrukturproposition.
              Jag vill fråga Malin Löfsjögård, som representant för Moderaterna
              från den här regionen, om ni inte är besvikna över att det inte
              händer så mycket mer av allt det goda arbete som lades ned över
              blockgränserna för att ta fram prioriteringar för att lösa Helsingforsstrafikens
              problem.
            </seg>
          </u>
          <note type="speaker" n="4380cad6">
            Anf. 188 MALIN LÖFSJÖGÅRD (m) replik:
          </note>
          <u who="unknown" xml:id="i-43fb6da7e8e0a0b2-41" n="2e5d77e0">
            <seg n="9dc4a4b8">
              Fru talman! Äntligen blev det en förhandling om Helsingfors och
              den framtida infrastrukturen och transportsystemet. Det var verkligen
              på tiden tycker jag. Min kritik gäller alla partier. Det här borde
              man ha kommit överens om mycket tidigare. Då hade vi nog haft
              ett helt annat system på plats i dag.
            </seg>
            <seg n="12dcbd65">
              Jag vill också påminna om att det som var bra med förhandlingen
              var att det blev en blocköverskridande överenskommelse, men tyvärr
              valde Socialdemokraterna att inte ställa sig bakom hela skrivningen
              om Helsingforssförhandlingen. Det tycker jag är väldigt tråkigt.
            </seg>
            <seg n="7bee307b">
              När det gäller infrastrukturpropositionen vill jag säga att det
              nu går uppdrag, och det kommer direktiv från regeringen, till
              verken och regionerna att ta fram åtgärdsplaner. De skrivningar
              som finns om Helsingfors nämner just problematiken med storstadsområdet.
              Vi har en trafiksituation och ett system som har gått i taket.
              Vi måste göra kraftiga insatser. Det ska komma fram i åtgärdsplanering,
              och där kommer jag att jobba väldigt hårt för att det ska komma
              stockholmarna till del.
            </seg>
          </u>
          <note type="speaker" n="002c1f6d">
            Anf. 189 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-2" n="6753991d">
            <seg n="a1a66a92">
              Fru talman! Jag kan ta vid där Ibrahim Baylan slutade. Prioriteringarna
              är ju gjorda. Vi var överens om prioriteringarna, och vi har varit
              överens om dem. Den här uppgörelsen som kom i december 2007 var
              faktiskt inte den första blocköverskridande uppgörelsen som kom
              till stånd.
            </seg>
            <seg n="e81e50a6">
              Därför skulle jag vilja fråga: På vilket sätt kommer regeringen
              att ta hand om detta när man redan nu, i den här propositionen
              Framtidens resor och transporter , har dragit bort det statsbidrag
              som skulle möjliggöra för oss att köpa fler spårvagnar för att
              ha mer spårbunden trafik i den här regionen? Malin Löfsjögård
              måste ändå hålla med mig om att det behövs mer kollektivtrafik
              på spår här för att minska utsläppen i regionen.
            </seg>
          </u>
          <note type="speaker" n="6f324515">
            Anf. 190 MALIN LÖFSJÖGÅRD (m) replik:
          </note>
          <u who="unknown" xml:id="i-43fb6da7e8e0a0b2-42" n="2e5d77e0">
            <seg n="a6758f0a">
              Fru talman! Det är helt riktigt som Christina Axelsson säger,
              att vi måste få fler att åka kollektivt i Helsingforssregionen,
              och det gäller inte bara här utan i hela vårt land.
            </seg>
            <seg n="9bf11ee9">
              Alliansen i landstinget har sedan valet 2006 satsat flera miljarder
              mer än den förra s-ledda majoriteten på just kollektivtrafiken
              i Helsingforss län. Det har också gjort att vi har fler resenärer,
              fler nöjda resenärer och fler resenärer som köper månadskort.
              Det är en viktig uppgift för oss att få folk att åka kollektivt.
              Landstinget har också jobbat mycket för att få tågen och bussarna
              att gå i tid. Det är en viktig faktor.
            </seg>
          </u>
          <note type="speaker" n="aa4724c2">
            Anf. 191 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-3" n="6753991d">
            <seg n="62e360b8">
              Fru talman! Jag blir lite förvånad. Jag frågade inte om landstingets
              insatser. Jag frågade vad regeringen gör.
            </seg>
            <seg n="50f2fd66">
              Vår kollektivtrafik har hittills fått pengar från staten för
              att man ska kunna köpa in till exempel spårvagnar, som det har
              resonerats om här tidigare. Jag får väl fråga Malin Löfsjögård
              så här i stället: Vad tror du? Tror du att fler kommer att åka
              med kollektivtrafiken när den blir dyrare, när vi kanske inte
              kan bygga de här nya spåren beroende på att man inte få den medfinansieringen
              från staten och när banavgifterna kommer att höjas i vår region?
              Jag tror inte det, och det är därför jag säger att den moderatledda
              regeringen för en Helsingforssfientlig politik.
            </seg>
          </u>
          <note type="speaker" n="6a7f6a99">
            Anf. 192 MALIN LÖFSJÖGÅRD (m) replik:
          </note>
          <u who="unknown" xml:id="i-43fb6da7e8e0a0b2-43" n="2e5d77e0">
            <seg n="4481a074">
              Fru talman! Jag tycker att det är rimligt att vi prövar differentierade
              banavgifter, som infrastrukturministern sade tidigare. Det är
              rimligt att vi använder banavgifterna som ett verktyg för att
              styra till exempel godstransporterna. Vi måste faktiskt utnyttja
              vårt järnvägsnät på ett bättre sätt än vad vi gör i dag.
            </seg>
            <seg n="cfc0a155">
              Kollektivtrafiken är ett lokalt ansvar. Jag tycker inte att det
              är statens uppgift att äga fordonen. Jag vet att vi har helt olika
              sätt att se på det här.
            </seg>
            <seg n="3916df32">
              Statens huvudansvar är att skapa bra och säker infrastruktur
              som ska finnas tillgänglig. Det gäller vägar, spår och annat.
            </seg>
          </u>
          <note type="speaker" n="efecb2c7">
            Anf. 193 KRISTER ÖRNFJÄDER (s) replik:
          </note>
          <u who="krister_ornfjader_87d9d0" xml:id="i-541988ae88827ee6-2" n="3ff6576c">
            <seg n="ad6ea104">
              Fru talman! Malin Löfsjögård lämnade en kommentar som jag tyckte
              var rätt intressant: Man ska tänka längre än fyra år. Då undrar
              jag hur hon ställer sig till att man exempelvis har eget kapital
              respektive investeringsbudget för infrastruktur. Då kan man ju
              verka och tänka längre än fyra år.
            </seg>
            <seg n="7d30ec46">
              Hon pratar också om att man gör så mycket mer och står för så
              mycket mer. Det är ert sätt att planera trots att ni lever efter
              samma regelsystem som vi gör. Då undrar jag om ni nu, när ni lägger
              fast objekten i infrastrukturplaneringen, kommer att se till att
              de per automatik också blir inflationsuppräknade. Det är väl i
              så fall det enda sättet att garantera att det som ni kommer att
              bestämma 2009 kommer att gälla 2021.
            </seg>
          </u>
          <note type="speaker" n="60f9ed52">
            Anf. 194 MALIN LÖFSJÖGÅRD (m) replik:
          </note>
          <u who="unknown" xml:id="i-43fb6da7e8e0a0b2-44" n="2e5d77e0">
            <seg n="6acbe9a9">
              Fru talman! En skillnad mellan vår proposition och hur Socialdemokraterna
              jobbade tidigare är att när Socialdemokraterna lade fram sin infrastrukturplan
              2004 var den underfinansierad med 60 miljarder. Man visste inte
              hur man skulle finansiera de objekten. Så har inte regeringen
              gjort när man lagt fram den proposition som riksdagen nu ska ställning
              till. Den är finansierad. Det är höjda anslag fram till 2021.
            </seg>
            <seg n="23e237a9">
              Sedan finns det problem, och det är prisutvecklingen på material
              och arbete samt inflationshöjningar. Det är någonting som man
              hela tiden måste beakta i projekt. När man gör de här åtgärdsplanerna
              och förslagen nu måste man verkligen ta fram rimliga tidsplaner
              och rimliga kostnadsbedömningar. Det förutsätter jag att man gör,
              och det står också i infrastrukturpropositionen.
            </seg>
          </u>
          <note type="speaker" n="e725795a">
            Anf. 195 KRISTER ÖRNFJÄDER (s) replik:
          </note>
          <u who="krister_ornfjader_87d9d0" xml:id="i-541988ae88827ee6-3" n="3ff6576c">
            <seg n="dd58202f">
              Fru talman! Det tråkiga med det här är att det där ju inte är
              sant. Man lade visst fram en fullt finansierad plan 2004. Men
              man gjorde det utifrån att man skulle ta det ur driftsbudgeten,
              precis som allting annat precis som ni kommer att få bestämma
              i framtiden, åtminstone de närmaste två åren, om vi ska lägga
              pengar på infrastruktur, barnbidrag, höjda ersättningar för dem
              som är arbetslösa eller andra former av arbetsmarknadspolitiska
              åtgärder. Det är precis samma pengar och precis samma system.
            </seg>
            <seg n="52075c62">
              Vi vet lika lite nu hur det kommer att se ut om ett antal år
              som den regering gjorde som lade fram förslaget 2004. Det är den
              verklighet och den situation som man befinner sig i just då som
              bestämmer hur man ska göra. Pengarna läggs därför ut varje år
              utifrån den verklighet som man har i budgetläget år från år.
            </seg>
            <seg n="254da4ba">
              Antingen försöker ni alltså vilseleda folk medvetet, eller också
              har ni inte en aning om hur det går till att lägga en budget.
            </seg>
          </u>
          <note type="speaker" n="0d864d0d">
            Anf. 196 MALIN LÖFSJÖGÅRD (m) replik:
          </note>
          <u who="unknown" xml:id="i-43fb6da7e8e0a0b2-45" n="2e5d77e0">
            <seg n="87db49d5">
              Fru talman! Om nu planen från 2004 var fullt finansierad kan
              man faktiskt fråga sig hur Vägverket och Banverket i sin genomgång
              för inte så länge sedan kunde komma fram till att investeringarna
              släpade efter med 80 miljarder, 30 miljarder på vägsidan och 50
              miljarder på järnvägssidan. Eller har Vägverket och Banverket
              fel?
            </seg>
          </u>
          <note type="speaker" n="e6c8a1e6">
            Anf. 197 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-b3aa3d14e0e810dd-5" n="9f2edc08">
            <seg n="4191f3e3">
              Fru talman! Jag måste ta Malin Löfsjögård ur en villfarelse.
              Det är ingen här som har föreslagit att staten ska äga fordonen
              i regionaltrafiken. Det vi har gjort från den rödgröna sidan är
              att vi gav ett 50-procentigt statsbidrag som möjliggjorde för
              SL, Skånetrafiken, Västtrafik och andra regionala bolag att köpa
              in vagnmateriel och få hälften betalt av staten. De äger vagnarna,
              och det ska de fortsätta göra, hoppas jag, om inte ni ändrar på
              det förhållandet.
            </seg>
            <seg n="4a410070">
              Problemet för resenärerna är att trafikhuvudmännen får mindre
              möjlighet att köpa mer när man nu behöver mer. Då undrar jag hur
              Malin Löfsjögård kan tycka att Helsingforsarna ska ta det att
              fler blir stående på perrongerna, att SL:s majoritet inte kan
              realisera sitt förslag om att ha spårvagnslinje här därför att
              man varken kommer att ha råd att köpa in spårvagnar eller att
              lägga spår på grund av att ni inte har något utpekat uppdrag och
              dessutom tar bort bidraget till vagnmateriel.
            </seg>
          </u>
          <note type="speaker" n="fe85d1a8">
            Anf. 198 MALIN LÖFSJÖGÅRD (m) replik:
          </note>
          <u who="unknown" xml:id="i-43fb6da7e8e0a0b2-46" n="2e5d77e0">
            <seg n="b0bc6d30">
              Fru talman! Jag tycker återigen att vi ska gå tillbaka till vad
              statens roll och statens ansvar är. Jo, det viktigaste för staten
              när det gäller infrastruktur är att den ska skapa bra, trygg och
              säker infrastruktur. Det ska finnas vägar, spår och annat som
              man behöver. Kollektivtrafiken är ett lokalt ansvar.
            </seg>
            <seg n="b94dd739">
              Jag tycker att det viktigaste för staten, om vi nu ska få ordning
              på den situation som vi i Sverige faktiskt befinner oss i när
              det gäller infrastrukturen, är att se till att infrastrukturen
              är i det skick den ska vara och att vi har infrastruktur där vi
              ska ha infrastruktur. Det måste staten koncentrera sig på.
            </seg>
          </u>
          <note type="speaker" n="86a0a51f">
            Anf. 199 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-b3aa3d14e0e810dd-6" n="9f2edc08">
            <seg n="48fdedf3">
              Fru talman! Men spåren ska inte vara att titta på, utan det är
              ju meningen att det ska gå fordon, tåg, på dem. Det är ingen glädje
              med nya spår om man inte har råd att ha mer vagnar på dem. Resenärerna
              bryr sig inte så mycket om det är staten eller landstinget. De
              bryr sig om tågen kommer eller inte. Den politiska uppgiften borde
              vi lösa.
            </seg>
            <seg n="829c4aa0">
              Ni prioriterar skattesänkningar för de rika i stället för att
              resenärerna ska få mer kollektivtrafik.
            </seg>
            <seg n="c3cab821">
              Förbifart Helsingfors, som är kostnadsberäknad till någonstans
              mellan 25 och 30 miljarder, är ingenting som kollektivtrafikbranschen
              frågar efter. Jag kommer precis från persontrafikmässan. Bussbranschen
              och Svensk Kollektivtrafik vill ha prioritet i gatuutrymmet. Inte
              en enda av dem frågade efter fler vägar, utan de frågade efter
              att de får mer utrymme på de vägar som redan finns.
            </seg>
            <seg n="f08d61e0">
              Jag undrar om du har tagit del någonting av vad Svensk Kollektivtrafik
              och bussbranschen har ställt för krav. De vill ha ändrade skatteregler
              och de vill ha andra möjligheter, men ingen av dem har krävt fler
              vägar.
            </seg>
          </u>
          <note type="speaker" n="627e0b63">
            Anf. 200 MALIN LÖFSJÖGÅRD (m) replik:
          </note>
          <u who="unknown" xml:id="i-43fb6da7e8e0a0b2-47" n="2e5d77e0">
            <seg n="f9d4d5a6">
              Fru talman! Vi kan återigen titta på Helsingfors och vårt trafik-
              eller transportsystem i Helsingfors. Vi vet att det inte fungerar
              i dag. Det är otroligt sårbart. Jag tror att var och en här faktiskt
              höll andan i söndags, när man stängde av Tranebergsbron. Lyckligtvis
              var det inte någon skada.
            </seg>
            <seg n="9363c50e">
              Att säga att vi inte skulle behöva Förbifart Helsingfors eller
              att den inte är efterfrågad är felaktigt. Jag förstår att kollektivtrafikbranschen
              och bussbranschen efterfrågar insatser på det vägnät vi har. Det
              är självklart, och där ska vi också göra satsningar. Men Förbifart
              Helsingfors behövs. Vi måste knyta ihop de norra och de södra
              delarna av Helsingfors. Vi måste också få en förbifart som tar
              oss runt Helsingfors. Man ska inte, som i dag, komma på E 4:an
              och behöva åka in och runda Karolinska sjukhuset för att åka till
              Norrland.
            </seg>
          </u>
          <note type="speaker" n="33aafe83">
            Anf. 201 LARS GUSTAFSSON (kd):
          </note>
          <u who="lars_gustafsson_079038" xml:id="i-412b8b3b32729355-0" n="adaf164d">
            <seg n="cddb736b">
              Fru talman! Väl fungerande transporter är avgörande för vår välfärd.
              Inte sällan sätts detta faktum i den allmänna debatten i motsats
              till miljön. Det fordras inte stor kunskap för att inse att ett
              väl fungerande transportsystem faktiskt skulle minska belastningen
              på miljön jämfört med i dag. Det är därför glädjande att regeringen
              har presenterat sin proposition Framtidens resor och transporter
              , där man påtalar vikten av samordning mellan olika transportslag
              samtidigt som anslagen också följer denna linje.
            </seg>
            <seg n="bc709263">
              För att en infrastruktursatsning ska kunna genomföras måste denna
              innehålla resurser som finns till handa när de olika projekten
              är klara för genomförande. Så har tyvärr inte alltid varit fallet
              tidigare. Detta har medfört ryckighet och förseningar för en lång
              rad väg- och järnvägsprojekt som på intet sätt har varit till
              nytta för vare sig miljön eller trafiksäkerheten.
            </seg>
            <seg n="3124798a">
              Fru talman! Val av transportslag måste anpassas och relatera
              till var de ska byggas. Således kan det inte finnas någon motsats
              mellan väg, järnväg och sjöfart. En fullt utbyggd järnväg skulle
              i praktiken innebära en avlastning av godstrafik på väg med ca
              5 procent. Orsaken till detta är att många godstransporter är
              korta eller går till orter där spårbunden trafik inte är realistiskt
              möjlig. En trafiksäker väg är dessutom mer miljövänlig än en trafikfarlig
              och underdimensionerad sådan.
            </seg>
            <seg n="6652a570">
              Utveckling av alternativa drivmedel och motorteknik är därför
              en mycket viktig faktor för att värna både välfärden och miljön.
              Det är också viktigt för miljön att boende i glesbygd fortsatt
              har tillgång till drivmedel liksom utbyggd tillgång till alternativa
              drivmedel. Det är ingen vinst att åka miltals för att tanka sin
              bil samtidigt som ortens lanthandel med tankställe måste läggas
              ned.
            </seg>
            <seg n="25690255">
              Häromdagen träffade jag en svensk företagare, från norra Sverige,
              som hade konstruerat ett lastsystem som ökar godskapaciteten för
              styckegods med 2530 procent. Systemet provas nu av det världsvida
              transportföretaget DHL med gott resultat. Genom en enda konstruktiv
              utveckling av befintlig funktion kommer man att kunna minska antalet
              fordon med mer än 20 procent om detta genomförs. Tala om miljövinst
              utan förbud! Dessutom minskar skadefrekvensen på godset från 15
              till 5 procent. Detta minskar kostnaderna för företagen och därmed
              också för kunderna.
            </seg>
            <seg n="94163119">
              Fru talman! Lösningarna för morgondagens transporter ligger inte
              i fler förbud utan i fler alternativ för människor i hela landet.
            </seg>
          </u>
          <note type="speaker" n="f97b3264">
            Anf. 202 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-4" n="6753991d">
            <seg n="7e58679e">
              Fru talman! Jag vill tacka Lars Gustafsson för det här, för jag
              tror att det är oerhört viktigt att vi satsar på ny teknik och
              nya tekniska lösningar. Det visar också ITPS i den rapport som
              lades fram i somras. Det har nyss kommit ut små lätthanterliga
              skrifter om den. ITPS säger också att man måste satsa på tåg om
              man ska uppnå klimatmålen 20-20-20, det vill säga 20 procent effektivare
              transporter och 20 procent mindre utsläpp till 2020.
            </seg>
            <seg n="03edda84">
              Därför vill jag fråga Lars Gustafsson vad han tror kommer att
              bli fallet. Kommer det att bli dyrare att åka med kollektivtrafiken
              i den region som jag företräder och även i Göteborg och Malmö?
              Kommer man att ta bort bidraget till rullande materiel? Tror Lars
              Gustafsson att vi på så sätt kommer att uppnå de miljömål vi har
              satt upp?
            </seg>
          </u>
          <note type="speaker" n="f7c50774">
            Anf. 203 LARS GUSTAFSSON (kd) replik:
          </note>
          <u who="lars_gustafsson_079038" xml:id="i-412b8b3b32729355-1" n="adaf164d">
            <seg n="eb6bda04">
              Fru talman! Jag vet bara att jag nyligen var i Region Halland
              och var med och fattade ett beslut om att köpa in tågvagnar för
              88 miljoner. Men vi har ju ett borgerligt landsting, och ekonomin
              var klar. Jag kan inte svara för andra regioner.
            </seg>
            <seg n="6800788a">
              Jag vet också att i den plan som SJ hade för Region väst när
              det gäller järnvägar skulle förbifarten Varberg, den sista biten
              av Västkustbanan, vara färdig 2019. Det är fem sex år efter Hallandsåstunneln.
              Det tycker inte jag är någon bra politik. Jag kan ge många fler
              exempel på detta.
            </seg>
            <seg n="19128eec">
              Jag tycker faktiskt att den förda politiken har varit lite tom
              i plånboken på grund av att man har haft de här ryckigheterna.
              Det gäller inte bara den förra mandatperioden, utan så här har
              det varit under en längre period när det gäller svensk kommunikationsutbyggnad.
            </seg>
          </u>
          <note type="speaker" n="d739830a">
            Anf. 204 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-5" n="6753991d">
            <seg n="d60e42d9">
              Fru talman! Det är väl också därför vi socialdemokrater när vi
              lägger fram vårt motförslag till regeringens proposition lägger
              på 40 miljarder, Lars Gustafsson. Vi vill göra mer just för att
              vi ska få en snabbare utväxling av det vi vill göra.
            </seg>
            <seg n="620899b2">
              Lars Gustafsson svarade inte på min fråga om huruvida fler kommer
              att åka med kollektivtrafiken, som ju behövs förutom de tekniska
              landvinningar som han redogjorde för. Vi måste få fler att åka
              med kollektivtrafiken. Tror Lars Gustafsson att det kommer att
              bli så om det blir ännu dyrare?
            </seg>
          </u>
          <note type="speaker" n="36b9bcbb">
            Anf. 205 LARS GUSTAFSSON (kd) replik:
          </note>
          <u who="lars_gustafsson_079038" xml:id="i-412b8b3b32729355-2" n="adaf164d">
            <seg n="e479ae27">
              Fru talman! Det finns ingenting hittills som talar för att utvecklingen
              av kollektivtrafiken har minskat. Den har ju kraftigt ökat. Jag
              förstår inte riktigt frågeställningen.
            </seg>
            <seg n="76176864">
              Det viktiga är dock att det finns fordon, vägar och spår. Det
              lägger denna regering fram förslag på. Det nya socialdemokratiska
              förslaget på området skulle innebära att ni hade en urholkad budget
              på 90 miljarder tidigare.
            </seg>
          </u>
          <note type="speaker" n="4095ea32">
            Anf. 206 BETTY MALMBERG (m):
          </note>
          <u who="betty_malmberg_378bb1" xml:id="i-aa1b327e13fa9f39-2" n="dedb4648">
            <seg n="c5974f44">
              Fru talman! Många av oss minns nog den hurtfriska sångstrofen
              Vi bor på landet, så snart vi kan det. Det är ord som jag tror
              beskriver en större sanning än vi först tycker. Inom oss när vi
              nog alla en längtan till de fria vidderna och vill slippa storstadsstressen.
              Sommartid lämnar många asfaltsöknarna för att ge sig ut i öppna
              landskap eller bland skog och blader.
            </seg>
            <seg n="05cf84b5">
              Väl hemkomna berättar de sedan på fikarasten hur skönt det var
              att slippa mejlen. De gör sig lustiga över hur dålig mottagning
              det var på mobilen. Vem har inte skojat om hur man har tvingats
              balansera på en specifik sten för att kunna kommunicera med omvärlden?
              De talar om obehagliga mötessituationer på smala krokiga vägar
              och uttrycker förvånat att det bara fanns två förbindelser per
              dag till orten i fråga.
            </seg>
            <seg n="ed55747f">
              Men det de beskriver och skrattar åt i fikarummet är samtidigt
              vardag för många. Under sådana förhållanden finns och verkar familjer,
              servicenäring och företagare runt om i landet varje dag. För oss
              är det inte så charmigt att inte kunna svara när det ringer. Och
              man kan ändå inte föra ett samtal. Det är inte så charmigt att
              inte kunna komma ut på nätet eller att sista tåget eller bussen
              gick klockan fem. för oss är kommunikationer mer av en daglig
              utmaning där de många årtiondena av bristande satsningar och underhåll
              i infrastruktur märks extremt tydligt. Men vi är också sunt tänkande.
              Vi förstår att satsningarna i första hand måste ske där det bor
              flest människor. Men någon gång måste det också bli vår tur. Därför
              tycker jag att det är glädjande att alliansregeringen nu skaffar
              fram underlag för att se på hur man fortsatt kan hitta en statligt
              finansierad utbyggnad av mobilt bredband. Bredband och mobiltelefoni
              tillhör infrastruktursatsningar i modern tid. Det måste jämföras
              med den gamla Teliautbyggnaden på 1900-talet, och det måste komma
              alla till del.
            </seg>
            <seg n="33e8bf77">
              När det gäller markbunden infrastruktur har alliansregeringen
              nyligen presenterat två förslag i vilka satsningar på infrastruktur
              glädjande nog ökar med 3,8 miljarder under en lång följd av år.
              Det innebär att landet bättre kan vårda och underhålla de stora
              värden som redan finns nedplöjda i asfalt och räls men också att
              man kan bygga i kapp en del tidigare givna löften.
            </seg>
            <seg n="57722845">
              Hos oss i Östergötland rör det till och med förhoppningar som
              gavs redan på 1940-talet, då Motala kommun inrättade ett vägreservat
              för att anlägga en bro, Skepparpinan, just för att slippa tung
              trafik genom centrum. Nu har man fått klartecken efter 66 år!
            </seg>
            <seg n="39586111">
              Genom den nyss framlagda infrastrukturpropositionen har alliansregeringen
              skickat flera viktiga signaler till Infrastruktur-Sverige. Det
              handlar om att optimera nyttan genom att hitta samverkan, helhetssyn
              och klimattänkande. Men det handlar också om att man öppnar upp
              för medfinansiering och prioriterar via samhällsnytta och översyn
              av den fysiska planeringsprocessen. Detta är viktiga och efterlängtade
              inslag. Beträffande det sistnämnda vet jag att det är många som
              lockas av att införa en motsvarighet till de danska anläggningslagarna.
            </seg>
            <seg n="12335cb6">
              Det är både klokt och rimligt att samhällsnyttoberäkningar ska
              ligga till grund för en politisk värdering av olika objekt. Men
              här återstår en del arbete för att de ska bli tillförlitliga och
              faktiskt kunna fälla rättvisa avgöranden mellan satsningar på
              till exempel järnväg eller väg.
            </seg>
            <seg n="f452a82b">
              I proppen uttalas också att regeringen har för avsikt att göra
              en fördjupad studie av höghastighetståg. I den tidigare utredningen
              som alliansregeringen tillsatte redan våren 2008 för att belysa
              de marknadsmässiga och samhällsekonomiska förutsättningarna för
              att bygga höghastighetsbanor framkom att förutsättningarna för
              det här är goda och att stråken Götalandsbanan och Europabanan
              i så fall bör prioriteras. Det här är mycket intressant och skapar
              hisnande perspektiv för tillväxt och miljö inte minst för oss
              som bor i Östergötland.
            </seg>
            <seg n="2d4821c8">
              I dagsläget finns det nämligen en allvarlig kapacitetsbrist för
              både person- och godstrafik i vad som är ett av landets viktigaste
              järnvägsstråk. Underhållet är eftersatt och trängseln är mycket
              stor både i tågen och på spåret. Något radikalt skulle för länge
              sedan ha behövts göras. Vi behöver förbättra och vidareutveckla
              den 100-åriga transportlösning som Södra stambanan utgör.
            </seg>
            <seg n="fb6f15d4">
              Glädjande nog finns det en lösning på problemet, nämligen projektet
              Ostlänken. Det är ett 150 kilometer långt dubbelspår på sträckan
              mellan Järna och Linköping. Spåret är tänkt att byggas med höghastighetsstandard
              och skulle då också kunna utgöra den första etappen på Götalandsbanan
              och Europabanan. Ostlänken blir därmed en del av den EU-prioriterade
              transportkorridoren mellan Helsingfors och Öresundsregionen samt
              mellan Helsingfors och Göteborg. Den kommer att få stor betydelse
              för människorna i hela södra Sverige.
            </seg>
            <seg n="50f4b53e">
              Fru talman! Alltifrån oss på landet i Stenkilsby med 15 bofasta
              till de boende i södra Sverige finns det nu stora förhoppningar
              inför framtida infrastruktursatsningar. Jag känner stor tillförsikt
              inför det arbete som alliansregeringen hittills initierat och
              presenterat för att människor ska kunna bo och verka i hela vårt
              land understödda av säkra, moderna och väl fungerande kommunikationer.
            </seg>
          </u>
          <note type="speaker" n="c15a7eca">
            Anf. 207 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-b3aa3d14e0e810dd-7" n="9f2edc08">
            <seg n="487b6c7e">
              Fru talman! Jag tänkte också prata om Ostlänken. Jag förstår
              inte hur man kan känna tillförsikt om man ser att ni i närtidssatsningen
              har lagt 75 procent på vägar och 25 procent på järnvägar. Det
              finns ingen möjlighet i världen att man skulle rymma någon satsning
              på Ostlänken och resten av höghastighetstågen inom ramen för den
              infrastrukturproposition alliansregeringen har lämnat till riksdagen.
            </seg>
            <seg n="6e605f30">
              Jag tror att det är ytterligt viktigt att man bestämmer sig för
              hur man vill göra med framtiden. Vi såg sådana mycket kloka beslut
              när vi var med trafikutskottet i Spanien och i Parisregionen i
              maj detta år. I Spanien har man bestämt sig för att minst 90 procent
              av befolkningen ska ha högst fem mil till närmaste höghastighetsspår
              senast år 2020. I Paris fick vi veta att man inte satsar någonting
              på vägutbyggnad. 80 procent går till spårburen kollektivtrafik,
              och resterande 20 procent går till cykelvägar och trafiksäkerhetsåtgärder
              som inte gör vägarna bredare. Man sade: Vi löser inga problem
              genom att vidga vägsystemet. Då bjuder vi bara in till mer trafik
              och flyttar pengarna i tid och rum.
            </seg>
          </u>
          <note type="speaker" n="647f6506">
            Anf. 208 BETTY MALMBERG (m) replik:
          </note>
          <u who="betty_malmberg_378bb1" xml:id="i-aa1b327e13fa9f39-3" n="dedb4648">
            <seg n="b67e1efd">
              Fru talman! Visst är det så. Sverige lider brist på höghastighetsspår.
              Den borgerliga regeringen har inte suttit vid makten under de
              senaste tolv åren. Det förvånar mig, när man i dag i Europa har
              550 mil av spår med höghastighetsstandard, att vi inte har kommit
              någonstans i Sverige.
            </seg>
            <seg n="79b2fa3b">
              Jag tycker också att det är beklagligt att Karin Svensson Smith
              kan angripa nuvarande regering, när man under sina mandatperioder
              inte brytt sig om att ens tillsätta utredningar för att se på
              hur höghastighetsstandard och höghastighetståg skulle kunna införlivas
              i Sverige.
            </seg>
            <seg n="e661fb20">
              Den samhällsnyttokalkyl som finns framräknad för bland annat
              Ostlänken ger siffran 22 miljarder i samhällsnytta. Jag tror att
              sådana tal och sådana underlag kommer att kunna möjliggöra en
              bättre prioritering mellan viktiga objekt.
            </seg>
          </u>
          <note type="speaker" n="ef74fb18">
            Anf. 209 KARIN SVENSSON SMITH (mp) replik:
          </note>
          <u who="karin_svensson_smith_aa4519" xml:id="i-b3aa3d14e0e810dd-8" n="9f2edc08">
            <seg n="5f2a1068">
              Fru talman! Jag skulle rekommendera Betty Malmberg att ta kontakt
              med dem som räknar på Banverket, för de räknar inte på samma sätt.
              Tyvärr finns det en överenskommelse mellan trafikverken och Sika
              som innebär att man räknar på en tio år gammal värdering av klimatskadorna.
              Utsläpp av ett kilo koldioxid kostar 1 krona och 50 öre. Det blir
              ytterligt få järnvägsprojekt som kommer att kunna räknas hem med
              den metoden.
            </seg>
            <seg n="7f5d1fcc">
              Det rimliga hade varit att propositionen hade sagt att man ska
              uppdatera invärdena i den samhällsekonomiska analysen. Det skulle
              ge en rimlig fördelning. Det har ni inte haft.
            </seg>
            <seg n="4e0ee33d">
              Det saknas också en avsiktsförklaring. Man säger att man ska
              utreda, och det brukar ibland tyda på att man vill göra någonting,
              men inte riktigt klarar ut det. Menar man allvar ska man ha en
              avsiktsförklaring: Vi vill bygga det här!
            </seg>
            <seg n="79f1bfe0">
              Du nämner själv hur många kilometer och mil höghastighetsspår
              det finns i Europa. Vi borde ha detsamma. Men det ryms inte när
              ni ska ha Förbifart Helsingfors i er proposition.
            </seg>
          </u>
          <note type="speaker" n="46b09322">
            Anf. 210 BETTY MALMBERG (m) replik:
          </note>
          <u who="betty_malmberg_378bb1" xml:id="i-aa1b327e13fa9f39-4" n="dedb4648">
            <seg n="06004277">
              Fru talman! Jag känner till det Karin Svensson Smith tar upp
              om de olika beräkningskalkylerna för samhällsnyttan. Det är en
              brist. Det är en fruktansvärd brist att man under alla dessa år
              inte ens har bemödat sig om att forska på området.
            </seg>
            <seg n="233355f9">
              Men jag vet också att detta är uppmärksammat. Banverket och Vägverket
              arbetar för närvarande för att göra bättre jämförelser och för
              att jämka ihop sina beräkningar. Detta är oerhört väsentligt och
              skulle ha gjorts för mycket länge sedan.
            </seg>
            <seg n="16ca42f6">
              Dessvärre har man inte kommit ända fram. Med de nya analyserna
              kommer man inte att se de totala effekterna på delar av sträckan.
              Man ser bara från mål till ändpunkt. Detta är inte tillfredsställande.
              Men med tanke på den insikt som regeringen nu har och att man
              i alla fall använder begreppet samhällsnyttoberäkningar hoppas
              jag innerligt att vi som politiker får ett mycket bättre underlag
              att fatta beslut från.
            </seg>
          </u>
          <note type="speaker" n="e18aa6fc">
            Anf. 211 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-6" n="6753991d">
            <seg n="11881245">
              Fru talman! Jag tackar Betty Malmberg så mycket.
            </seg>
            <seg n="6975853d">
              Betty Malmberg sade att det är bra att det finns förslag om att
              bygga ut mobilt bredband. Jag undrar var de förslagen finns. Jag
              har regeringens infrastrukturproposition här. Jag har läst den
              tidigare, och gjorde en snabbkoll. Det finns inga sådana förslag
              alls här. Det är det som fattas.
            </seg>
            <seg n="6b380387">
              Jag tror att Betty Malmberg har läst vår socialdemokratiska motion,
              som är ett svar på propositionen. Det är där detta föreslås. Vi
              skriver att det är en brist att regeringen inte har tagit upp
              det här. Vi skriver att regeringen snarast bör återkomma till
              riksdagen med en proposition som innehåller förslag på hur vi
              kan fortsätta utbyggnaden och komma fram snabbare. Annars tänker
              vi lägga fram förslag själva. Men det är ju regeringen som ska
              komma med dem. Jag hoppas att Betty Malmberg kommer att trycka
              på ja-knappen när den frågan behandlas här i riksdagen i höst.
            </seg>
          </u>
          <note type="speaker" n="f69d74db">
            Anf. 212 BETTY MALMBERG (m) replik:
          </note>
          <u who="betty_malmberg_378bb1" xml:id="i-aa1b327e13fa9f39-5" n="dedb4648">
            <seg n="074ed059">
              Fru talman! Jag kanske var otydlig. Om jag inte läste rätt innantill
              ber jag om ursäkt. Vad jag sade var att regeringen nu har arbetat
              för att skaffa fram underlag för de här strategierna. Jag har
              inte sagt att det står i infrastrukturpropositionen. Men utredningar
              har presenterats. En kom vid sommaren. Sedan kommer det ytterligare
              en utredning. Eller är den redan lagd? Det vågar jag inte svära
              på. Men det var det jag refererade till. Där finns i alla fall
              en andemening att man ska utarbeta en strategi för detta.
            </seg>
          </u>
          <note type="speaker" n="cf96e130">
            Anf. 213 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-7" n="6753991d">
            <seg n="6d82c253">
              Fru talman! Det är bra att man har utrett frågan. Utredningar
              i all ära, men den politiska viljan saknas. Nu har Betty Malmbergs
              parti regerat i två år och inte kommit med några skarpa förslag
              på området. Jag tycker att det är märkligt, men hoppas att Betty
              Malmberg nu kommer att gå i bräschen för att vi ska få förslag
              på detta, för att regeringen ska återkomma till riksdagen.
            </seg>
            <seg n="a6daca45">
              Jag frågar igen Betty Malmberg: Kommer du att trycka på ja-knappen
              när vi behandlar denna fråga i riksdagen under hösten?
            </seg>
          </u>
          <note type="speaker" n="e5a91197">
            Anf. 214 BETTY MALMBERG (m) replik:
          </note>
          <u who="betty_malmberg_378bb1" xml:id="i-aa1b327e13fa9f39-6" n="dedb4648">
            <seg n="fe5866f2">
              Fru talman! Jag delar inte Christina Axelssons uppfattning att
              utredningar är värdelösa eller bara fördröjer. Det handlar om
              att vi måste ha tillräckligt gott underlag att fatta beslut utifrån.
              Jag är väl införstådd med att det inte är det som realiserar vad
              vi vill åstadkomma. Men vi måste ha en utredning. Den utredning
              som har tillsatts och det svar som har kommit visar en ganska
              konkret viljeinriktning. Man talar om 2013. Den politiska viljan
              måste fram.
            </seg>
            <seg n="b71030d0">
              Jag är drabbad själv. Jag tillhör dem som får gå upp på fjärde
              pinnsteget på en stege utvändigt för att över huvud taget få kommunikation.
            </seg>
            <seg n="a0f4237c">
              Var fanns det här och vart har det tagit vägen? Det är detta
              jag är så ledsen över. Var det i slutet av 90-talet vi talade
              om bredband åt alla? Det var en välkänd paroll. Men detta fick
              vi aldrig del av.
            </seg>
          </u>
          <note type="speaker" n="99f78076">
            Anf. 215 KRISTER ÖRNFJÄDER (s):
          </note>
          <u who="krister_ornfjader_87d9d0" xml:id="i-541988ae88827ee6-4" n="3ff6576c">
            <seg n="4fecb87c">
              Fru talman! Ämnet för vår debatt är transport och infrastruktur.
              Jag vill för tydlighetens skull sätta in detta i ett större sammanhang.
            </seg>
            <seg n="47dbc9e0">
              Vi socialdemokrater vill att hela Sverige ska leva. Vi vill därför
              att den regionala utvecklingspolitiken ska bidra till att skapa
              en hållbar tillväxt i hela landet med väl fungerande och hållbara
              arbetsmarknadsregioner och en god servicenivå i alla delar av
              landet. En bra livsmiljö med ett brett utbud av social service,
              utbildning och kultur höjer allas livskvalitet och stärker regionernas
              attraktions- och tillväxtkraft för både företag och enskilda personer.
            </seg>
            <seg n="8e513c3c">
              Fru talman! Den regionala utvecklingspolitiken är mycket beroende
              av det som beslutas på andra politikområden, som exempelvis utbildning,
              skatter, forskning och inte minst infrastruktur. Socialdemokraterna
              inledde i regeringsställning en stor satsning på infrastrukturen.
              Det handlar om allt från byggprojekt för att klara storstadsområdena
              till att säkra väg- och järnvägsnätet i hela landet.
            </seg>
            <seg n="178ebdec">
              Vi ser infrastrukturen som en strategisk resurs för att klara
              framtida strukturomvandlingar och förutsätter därför att regeringen
              inte stoppar den planerade utbyggnaden av vägar och järnvägar.
              Vidare förutsätter vi att regeringen i sitt fortsatta arbete med
              att se över flygplatser och hamnar tar hänsyn till deras stora
              betydelse för den regionala utvecklingen i hela Sverige.
            </seg>
            <seg n="747fd8e5">
              Vidare vill vi understryka hur viktigt det är att alla människor
              ska kunna ta del av den moderna teknikens möjligheter, inte minst
              eftersom tillgången till moderna IT-strukturer är viktig för tillväxt
              och företagande i de delar av Sverige som är glest befolkade.
            </seg>
            <seg n="8f865f39">
              Fru talman! Regionförstoring är en viktig förutsättning för hela
              Sveriges möjlighet till ekonomisk utveckling. Regionförstoring
              innebär en geografiskt utökad arbetsmarknad genom framför allt
              arbetspendling. Arbetspendling över kommungränserna är inte någon
              ny företeelse, och sedan 1970-talet har antalet arbetsmarknadsregioner
              minskat från 187 till 85. Längst i denna utveckling har man kommit
              runt storstäderna och universitets- och högskoleorter.
            </seg>
            <seg n="b08d362c">
              Det är bra och nödvändigt för både företag och enskilda att regionerna
              på detta sätt kan utvecklas, men som jag tidigare har nämnt: Så
              ska det vara för hela Sverige.
            </seg>
            <seg n="2b0efbe8">
              I mitt hemlän Kalmar län har vi fortsatt stora behov av infrastruktursatsningar.
              I den plan som nyligen har presenterats av den borgerliga regeringen
              har vi fått en mycket liten del av de satsningar som regeringen
              säger sig vilja genomföra. I den norra delen av länet kommer det
              inte att hända någonting alls. I stället tar regeringen bort de
              250 miljoner som den socialdemokratiska regeringen anslog i sin
              plan. Det var pengar som skulle ge möjlighet till företag och
              boende i Västerviks kommun att gå från att vara en egen arbetsmarknadsregion
              till en större arbetsmarknadsregion med Linköping genom satsning
              på Tjustbanan och Stångådalsbanan.
            </seg>
            <seg n="e35fc8c3">
              När jag vid tidigare tillfällen har tagit upp den här frågan
              med statsrådet Åsa Torstensson har hon alltid hänvisat till infrastrukturpropositionen.
              Nu har den kommit. Tjustbanan och Stångådalsbanan finns inte med.
              Budskapet från den borgerliga regeringen blir då enligt min slutledning
              att Västerviks kommun och norra Kalmar län får klara sig själva.
            </seg>
          </u>
          <note n="225dcdc4">
            Äldrepolitik m.m.
          </note>
          <note type="speaker" n="fd4a41e1">
            Anf. 216 PER SVEDBERG (s):
          </note>
          <u who="per_svedberg_c84256" xml:id="i-635b0156f1fc0d49-0" n="076ac8dc">
            <seg n="2cd42ef4">
              Fru talman! Rubriken Äldrefrågor m.m. spänner över mycket. Jag
              ska försöka snäva in det en aning och diskutera äldres situation
              ur ett hälsoperspektiv.
            </seg>
            <seg n="3dc1522a">
              Man kan konstatera att äldres situation vad gäller läkemedel
              och hanteringen av den egna hälsan lämnar mycket övrigt att önska.
              Äldre får mediciner för att hålla sig lugna och inte ställa till
              bekymmer och besvär. Någonstans har det gått fel.
            </seg>
            <seg n="524cbca3">
              Utifrån ett perspektiv av åldrande som vi ju alla lever med har
              jag svårt att tänka mig att vi har någon lust att gå in i en ålderdom
              där vi får medicin för att hålla oss lugna. Där har vi ett gemensamt
              ansvar för att se till att de äldre får den omsorg de är värda.
            </seg>
            <seg n="d5b5ea75">
              Lösningen skiljer sig mellan blocken. Alliansregeringen har sin
              modell och vi har vår. Man kanske kan likna det lite vid den skattesituation
              vi har, där de äldre får betala mer skatt än de som arbetar. Det
              är orättvist. Vi socialdemokrater vill ha en rättvis politik där
              alla är inkluderade.
            </seg>
            <seg n="555afb87">
              Att övermedicineringen är ett bekymmer för den enskilde blir
              därigenom också ett jättebekymmer för samhället. Det finns forskning
              som tyder på att en alltför kraftig medicinering får följdeffekter
              som fallskador och andra fysiska åkommor, till exempel magsår.
              Man kan få en snabbare utveckling av demens. Det här är ett stort
              och allvarligt bekymmer.
            </seg>
            <seg n="705a993c">
              I livets slut är man kanske i en situation där man inte kan göra
              sig hörd. Då behövs det ett samhälle och en profession som kan
              tyda de tecken som finns och kommer. Därför är det viktigt att
              den geriatriska delen i hälso- och sjukvården får ett större utrymme.
              Ingen av oss vill väl hamna i en situation där vi känner oss otrygga?
            </seg>
            <seg n="88c3bddb">
              Jag roade mig med att intervjua några av mina lokala kamrater
              som numera mest sitter hemma och gör ingenting. De funderade lite
              på hur vi har hamnat där vi är nu. Personalen springer allt snabbare.
              Personalen har allt svårare att ta sig tid. Den tid som Kalle
              skulle behöva handlar kanske inte så mycket om att han behöver
              hjälp med matlagning och sådant, men han kanske behöver den tiden
              för att få möjlighet att berätta om sin ungdom. Han kanske till
              och med behöver den tiden för att ta sig till sin kamrat, som
              bor en kilometer därifrån, för att få en tryggare och rikare ålderdom.
            </seg>
            <seg n="9f173eb4">
              En annan del som alliansregeringen var väldigt bestämd med var
              att man ska förändra systemen rakt av. En del är apotekssystemet.
              Erfarenheterna från mitt hemlän är att apoteken och apotekspersonalen
              har varit till stor hjälp när det har gällt läkemedelsgenomgångar
              för äldre. En av de stora frågorna är vart denna verksamhet nu
              tar vägen. Är det landstingen som ska ta över den och finansiera
              den på eget sätt, eller ska det vara ett samspel mellan apotek
              och hälso- och sjukvård?
            </seg>
            <seg n="f5a44737">
              Hälso- och sjukvården har en stor del i äldres liv. På äldre
              dar kommer sjukdomarna krypande. I det läget behöver hälso- och
              sjukvården ha mer medel. I vår budgetmotion har vi satsat 1 miljard
              mer än regeringen som en del i att få till stånd en ökad utveckling
              mellan hälso- och sjukvården och övriga aktörer som handhar äldre.
            </seg>
            <seg n="74be5fdd">
              Vi kommer nu att få lyssna på samtliga företrädare. Ministern
              är inte här än, men det kanske beror på att vi är lite tidigt
              ute. Men jag tror att det finns en enighet om att äldre har en
              värdighet, och den måste man faktiskt försöka värna. Det kommer
              den här diskussionen och debatten att belysa: Vi har olika sätt
              och metoder att göra det. Jag inväntar övriga talares åsikter
              och hoppas få replikera på det de har att säga.
            </seg>
          </u>
          <note type="speaker" n="a35a9367">
            Anf. 217 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-aecf5305581ee92b-0" n="22f4f6f4">
            <seg n="39c40121">
              Fru talman! Jag ska be att få replikera på Per Svedberg. Det
              fanns en del i Per Svedbergs anförande som jag kan hålla med om.
              Annars var det inte så mycket nytt.
            </seg>
            <seg n="4dabce3a">
              Problemet för alla vänsterpartiers företrädare är den politik
              som de för och som välfärden ska byggas på. Deras politik leder
              till färre jobb. Det leder till fler i utanförskap. Och det leder
              till allvarliga konsekvenser när det gäller att kunna utveckla
              och behålla den välfärd som betyder så mycket, inte minst för
              våra äldre medborgare. De försämrar högst avsevärt för kommuners
              och landstings möjligheter att fullgöra sin uppgift.
            </seg>
            <seg n="9f06e131">
              Min fråga är om Per Svedberg inte inser att hans och de övriga
              vänsterpartiers politik allvarligt äventyrar välfärden.
            </seg>
          </u>
          <note type="speaker" n="271a5c2e">
            Anf. 218 PER SVEDBERG (s) replik:
          </note>
          <u who="per_svedberg_c84256" xml:id="i-635b0156f1fc0d49-1" n="076ac8dc">
            <seg n="988953c9">
              Fru talman! Nu börjar vi om. Först ger Kenneth Johansson en ganska
              lång bakgrundsbeskrivning, vilket kan behövas ibland, men den
              har vi nu hört några gånger. Vi behöver kanske inte köra den fler
              varv.
            </seg>
            <seg n="a376b9cf">
              Skillnaden mellan oss, Kenneth Johansson, är att den politik
              som vi står för är en rättvis politik. Det är inte rättvisa att
              pensionärer ska betala mer skatt än övriga. Eller tycker Kenneth
              Johansson, Centerpartiet, att det är rättvist att pensionärer
              med låg ersättning ska betala mer skatt än de som har jobb och
              hög ersättning? Det kan inte vara på det sättet, för det är ganska
              så orättvist. Om Kenneth Johansson gör en inventering i Dalarna
              visar det sig att samtliga pensionärer är upprörda över denna
              situation.
            </seg>
          </u>
          <note type="speaker" n="6267456b">
            Anf. 219 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-aecf5305581ee92b-1" n="22f4f6f4">
            <seg n="f962f26d">
              Fru talman! Visst behöver vi köra flera varv, för det Per Svedberg
              gör är att köra en vals.
            </seg>
            <seg n="7b76bf61">
              Det måste ges tydliga besked om att vänsterpartiernas politik
              handlar om chockhöjda skatter. Det handlar också om att vi får
              60 000 färre jobb. Man kan räkna på vad det betyder om Per Svedbergs
              hemkommun förlorar skatteintäkter och de möjligheter som alliansregeringen
              bidragit till, nämligen att fler människor har jobb. Det har tydligen
              inte Per Svedbergs parti och övriga vänsterpartier insett.
            </seg>
            <seg n="6eb2f658">
              Vänsterpartierna har direkta förslag som försämrar kommunernas
              och landstingens intäkter. Det gäller halveringen av arbetsgivaravgifterna
              för unga, ett icke fullt ut kompenserat förstatligande av fastighetsavgiften;
              jag kan räkna upp en lång rad förslag.
            </seg>
            <seg n="1bbfd10a">
              Beträffande Per Svedbergs motfrågor ser jag fram emot ett kommande
              replikskifte.
            </seg>
          </u>
          <note type="speaker" n="68a896ec">
            Anf. 220 PER SVEDBERG (s) replik:
          </note>
          <u who="per_svedberg_c84256" xml:id="i-635b0156f1fc0d49-2" n="076ac8dc">
            <seg n="1001f922">
              Fru talman! Så var vi där igen. Äldrepolitik m.m. är rubriken
              på dagens debatt. Som ordförande i utskottet företräder Kenneth
              Johansson alliansregeringen. Tycker Kenneth Johansson att det
              är rättvist att pensionärer ska betala högre skatt än vi andra?
              Vi tycker att det är djupt orättvist. Det vore väl bättre om Kenneth
              Johansson och jag betalade högre skatt så att pensionärerna fick
              mer pengar över? Det är det som är en rättvis socialdemokratisk
              politik.
            </seg>
          </u>
          <note type="speaker" n="53d31f7a">
            Anf. 221 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-7328b28edc140971-0" n="49edf0ce">
            <seg n="9c4cf5b8">
              Fru talman! Per Svedberg talade om äldreomsorg med mera. Jag
              tyckte att det mest var med mera.
            </seg>
            <seg n="a42bea69">
              När det handlar om skattesituationen får vi inte glömma att fler
              är i arbete vilket medfört att äldre fått en betydligt högre pension.
              När vi passerat 2009 har de fått 1 000 kronor mer i månaden om
              de har en genomsnittlig inkomstbaserad pension. Är det fel, Per
              Svedberg, att föra en politik som innebär att välfärden stärks
              och pensionerna ökar? Är det skillnad på att få mer pengar i plånboken
              på grund av sänkt skatt i stället för högre pension? Är det inte
              livssituationen för pensionären som är det viktiga?
            </seg>
            <seg n="2b3f9e77">
              Låt mig ta upp det som sades om hur mycket personalen får springa
              och så vidare. Per Svedberg och jag kommer från samma valkrets
              och till och med samma kommun. Socialdemokraterna styr i kommunen,
              och de är också ansvariga för personaltätheten där. Vi har sett
              hur bristen på geriatriker minskat. Det har ni tagit ansvaret
              för, eller?
            </seg>
          </u>
          <note type="speaker" n="aff4673b">
            Anf. 222 PER SVEDBERG (s) replik:
          </note>
          <u who="per_svedberg_c84256" xml:id="i-635b0156f1fc0d49-3" n="076ac8dc">
            <seg n="44c1287a">
              Fru talman! Det Margareta B Kjellin nu säger är att pensionärerna
              av nuvarande regering inte kan förvänta sig en rättvis hantering
              när det gäller skattesituationen. Det är en klar och tydlig signal.
            </seg>
            <seg n="df63bde0">
              Jag ställer inte upp på alliansens jobbpolitik, och Margareta
              B Kjellin kommer aldrig att få mig att ställa upp på den. Sättet
              ni argumenterar på och sättet det slår mot dem som ingenting har
              är djupt orättvist. Det kan man inte krypa undan. Man kommer inte
              ifrån det. Vi bär alla ansvaret för att samhället ska leva, utvecklas
              och blomstra, men det innebär inte att man ska lägga bördorna
              på dem som ingenting har.
            </seg>
            <seg n="344cd344">
              Vad gäller våra kommuner borde samhället vara mer intresserat
              av att satsa på att utveckla personalen inom äldreomsorgen.
            </seg>
          </u>
          <note type="speaker" n="fbe323c3">
            Anf. 223 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-7328b28edc140971-1" n="49edf0ce">
            <seg n="bc757650">
              Fru talman! Det var ett mycket tydligt och intressant besked.
              Socialdemokraterna kommer inte att arbeta för att fler ska vara
              i arbete. De kommer att arbeta för den höga arbetslöshet som fanns
              när de hade regeringsmakten.
            </seg>
            <seg n="57687ce2">
              Beträffande hur det är i vår hemkommun och kommunens ansvar kontra
              statens vill jag säga att regeringen tillför oändligt mycket mer
              pengar till äldreomsorgen än vad den tidigare regeringen ens varit
              i närheten av. Förutom att vi kvalitetssäkrar äldreomsorgen med
              mer pengar tillför vi också mer pengar till äldreboenden. Det
              har gjort att man även i vår hemkommun börjat återuppbygga det
              som raserades under den förra mandatperioden.
            </seg>
            <seg n="6340a9e8">
              Per Svedberg måste väl se att alliansens politik ger högre kvalitet
              i äldreomsorgen. Den sätter människan i centrum, och det finns
              ett stort grundvärde att leva för.
            </seg>
          </u>
          <note type="speaker" n="24a55105">
            Anf. 224 PER SVEDBERG (s) replik:
          </note>
          <u who="per_svedberg_c84256" xml:id="i-635b0156f1fc0d49-4" n="076ac8dc">
            <seg n="6d562514">
              Fru talman! En jobbpolitik kan faktiskt vara rättvis. Vi tycker
              att samhällsutvecklingen ska vara rättvis. Den ska inte bygga
              på orättvisor. Man ska inte ställa folk mot varandra. Med det
              resonemang som Margareta B Kjellin för blir det en oerhörd diskriminering
              av de äldre genom att de äldre ska vara de som plåstrar det vi
              har och ska ha i framtiden. Nej, det är fel modell. Vi behöver
              alla bidrag, och jag säger det igen: Margareta, Kenneth och jag
              är de som kan betala mer till dem som har det sämst. Så är det.
            </seg>
            <seg n="b855e5fa">
              Kompetensstegen plockade alliansregeringen bort. Den var ett
              mycket viktigt verktyg för kommuner och landsting för att utveckla
              och utbilda personalen inom äldreomsorgen.
            </seg>
          </u>
          <note type="speaker" n="ba8c81fe">
            Anf. 225 EVA OLOFSSON (v):
          </note>
          <u who="eva_olofsson_a37dbe" xml:id="i-57f2206eda43029f-0" n="37c25845">
            <seg n="0ef335b0">
              Fru talman! Liksom Per Svedberg hyser även jag stor oro för frågan
              om läkemedel och äldre, men eftersom vi nästa fredag har en aktuell
              debatt om det ska jag i stället koncentrera mig på lite andra
              frågor som gäller äldreomsorgen.
            </seg>
            <seg n="145351e8">
              En av de allra viktigaste frågorna för oss i Vänsterpartiet är
              den som gäller äldre kvinnor och män som inte längre klarar av
              att bo hemma utan hjälp från hemtjänsten. När man inte klarar
              av det utan behöver flytta till ett äldreboende är det viktigt
              att också i fortsättningen ha makt över sin egen vardag. Man ska
              kunna påverka hur vardagen ser ut. Man ska kunna fortsätta med
              de intressen man har, med det som är viktigt för var och en.
            </seg>
            <seg n="b81705eb">
              Vi i Vänsterpartiet vill ha verklig valfrihet i vardagen. Med
              det menar vi inte det som alliansen i första hand menar när de
              talar om valfrihetsreformer med privatiseringar och vinstintressen
              i äldreomsorgen. Det tycker vi inte hör hemma där. Vi menar att
              den äldre kvinnan eller mannen ska kunna påverka insatserna, hur
              och av vem de utförs och när man får hjälpen.
            </seg>
            <seg n="c3309c70">
              Det är också nödvändigt att man i äldreomsorgen tittar över gamla
              rutiner och riktlinjer för hemtjänsten och på äldreboendena som
              kanske inte är till så stor nytta och begränsar valfriheten för
              äldre. Vi vill tydliggöra detta i socialtjänstlagen, och vi har
              avsatt pengar i vår budget för att stimulera kommunerna i det
              viktiga utvecklingsarbetet.
            </seg>
            <seg n="86769ae5">
              Verklig valfrihet handlar också om tillräckliga resurser. Om
              personalen på äldreboendet går på knäna krymper valfriheten. Det
              första som får stryka på foten är promenader, tiden att sitta
              och prata med var och en, det vill säga det meningsfulla innehållet
              i vardagen. Om hemtjänsten har för lite resurser, inte tar in
              vikarier när folk är borta, när vårdbiträdet och undersköterskan
              stressar mellan vårdtagarna, ber inte den äldre om det man egentligen
              vill ha gjort utan visar i stället stor förståelse för att den
              personal man tycker om måste skynda till nästa.
            </seg>
            <seg n="57c72b41">
              Om det blir hårdare bedömningar i äldreomsorgen i fråga bistånd
              och insatser i hemtjänsten, svårare att få ett äldreboende eller
              det blir färre äldreboendeplatser minskar valfriheten. Det behövs
              fler händer samt mer hjärna och hjärta i äldreomsorgen.
            </seg>
            <seg n="33fe7e9c">
              Vi i Vänsterpartiet satsar på välfärdsnära jobb, ett välfärdslyft
              med 25 000 fler i äldreomsorgen de närmaste tre åren. Vi behöver
              fler undersköterskor, närvarande chefer i verksamheten, fler sjuksköterskor,
              arbetsterapeuter, sjukgymnaster och flera andra yrkesgrupper.
            </seg>
            <seg n="44d46d7d">
              Personalen är äldreomsorgens viktigaste resurs. Det är i mötet
              mellan personalen och den äldre den riktigt bra äldreomsorgen
              uppstår. Vi i Vänsterpartiet vill behålla den engagerade personal
              som i dag jobbar i äldreomsorgen. Vi vill att kvinnor och män
              ska söka sig till äldreomsorgen i framtiden eftersom det är så
              härligt att jobba med människor, det är ett meningsfullt jobb,
              ett jobb med utvecklingsmöjligheter, där heltid och möjligheten
              att leva på den egna lönen är en självklarhet. Så ser det inte
              ut i dag, och så kommer det ännu mindre att bli med alliansens
              politik tyvärr.
            </seg>
            <seg n="a5a1210e">
              Vi vill ha lagstiftning för rätten till heltid med deltid som
              en möjlighet. Vi avsätter 10 miljarder under fyra år till kommunerna
              så att kommunerna ska kunna göra jobbet med att få bort den lönesättning
              på kvinnodominerade jobb som diskriminerar kvinnor. Vi gör i årets
              budget en kompetenssatsning med 4 miljarder på tio år. Det kan
              inte vara rätt i en så viktig verksamhet som äldreomsorgen att
              mellan 30 och 40 procent inte har den yrkesinriktade gymnasieutbildning
              de ska ha, det vill säga omvårdnadsprogrammet. Påbyggnadsutbildningar
              behövs i hög grad inom äldreomsorgen, till exempel för att jobba
              med demenssjuka, rehabilitering och många fler områden. Bara 1213
              procent har sådan utbildning.
            </seg>
            <seg n="c2169608">
              Vi återinför utbildningsvikariaten. Visst är det en bra idé att
              det när äldreomsorgens personal går på utbildning ska vara möjligt
              för kommunerna att ta in vikarier, det vill säga en arbetslös
              kan få ett jobb.
            </seg>
            <seg n="a88b2738">
              Vi gör tvärtemot den borgerliga regeringen när det gäller statsbidragen
              till kommunerna. Det pratades tidigare om att man satsade så mycket
              pengar på äldreomsorgen, men man pratade lite från alliansen om
              att statsbidragen till kommunerna fryses. Nästa år innebär det
              500 miljoner mindre till Västra Götaland och 1 500 färre jobb
              i Västra Götaland. Det är inte något som mitt hemlän behöver när
              man varslar överallt, på Volvo och hos underleverantörer, och
              arbetslösheten ökar.
            </seg>
            <seg n="d06c5154">
              Regeringens frysning skulle minska kommunernas utrymme med 89
              miljarder fram till 2011. Om det är något kommuner behöver för
              en långsiktig planering för en bra äldreomsorg är det att veta
              förutsättningarna för sin ekonomi framöver. Vi vill ha ett välfärdslyft,
              en verklig valfrihet med tillräckliga resurser, med en värdesäkring
              av kommunbidragen, med fler äldreboendeplatser och trygghetsboenden,
              med heltid med hela lönen också för dem som jobbar i kommunerna.
            </seg>
          </u>
          <note type="speaker" n="51ca6af1">
            Anf. 226 BARBRO WESTERHOLM (fp) replik:
          </note>
          <u who="barbro_westerholm_f43973" xml:id="i-f1c2ab20fb77b234-0" n="35a51076">
            <seg n="38fa95e7">
              Fru talman! Först ber jag om ursäkt för att jag kom för sent.
              Det beror på att bröstcancerorganisationen hade ett evenemang
              som inte tog slut och att den här debatten började för tidigt.
            </seg>
            <seg n="08c56864">
              Det låter som att vi har mycket gemensamt över parti- och blockgränserna
              i fråga om målen för äldreomsorgen, Eva Olofsson. Men det handlar
              om metoderna för att nå målen. Häromåret framförde 17 fackliga
              organisationer och 5 pensionärsorganisationer ett manifest i Almedalen.
              Man sade att det finns resurser i äldreomsorgen men att det saknas
              en dirigent som samordnar dem. Har inte Vänsterpartiet några funderingar
              om hur de befintliga resurserna används i dag?
            </seg>
          </u>
          <note type="speaker" n="29f4c4eb">
            Anf. 227 EVA OLOFSSON (v) replik:
          </note>
          <u who="eva_olofsson_a37dbe" xml:id="i-57f2206eda43029f-1" n="37c25845">
            <seg n="a4e8df0c">
              Fru talman! Jo, det har vi naturligtvis. Jag hoppas att jag får
              höra mer från alliansen om dirigenten. Jag har inte sett en tydlig
              dirigent där heller.
            </seg>
            <seg n="c42e6f21">
              En valfrihetsreform med många utförare innebär inte för mig att
              man samordnar och håller samman äldreomsorgen mer utan snarare
              en risk för en mer splittrad äldreomsorg som försvårar samarbetet
              mellan hälso- och sjukvården och kommunen. Dessutom riskerar antalet
              tillfälliga anställningar och deltider att öka, vilket inte ger
              en bättre sammanhållen äldreomsorg.
            </seg>
            <seg n="56946827">
              Vi skulle gärna se att hemsjukvården gick över helt och hållet
              till kommunerna. Vi tror att vi skulle få en bättre sammanhållen
              äldreomsorg. Hemsjukvården är delad i dag. Den finns i hälften
              av kommunerna, och för den andra hälften av kommunerna ligger
              den i landstingen. Vi skulle gärna se att kommunerna fick anställa
              läkare. Vi ser gärna att satsningar görs med samverkanskrav mellan
              kommuner och landsting.
            </seg>
          </u>
          <note type="speaker" n="c4fe3410">
            Anf. 228 BARBRO WESTERHOLM (fp) replik:
          </note>
          <u who="barbro_westerholm_f43973" xml:id="i-f1c2ab20fb77b234-1" n="35a51076">
            <seg n="6eff9492">
              Fru talman! Den andra frågan jag tänkte ställa gäller valfriheten.
              Nu kommer LOV:en. Det är den lag som ger en verklig valfrihet
              genom att den enskilde kan välja utförare. Det är inte med priset
              man konkurrerar längre utan med kvalitet och kompetens. Är inte
              det i sanning en valfrihetsmöjlighet för de äldre?
            </seg>
          </u>
          <note type="speaker" n="e1e2f38c">
            Anf. 229 EVA OLOFSSON (v) replik:
          </note>
          <u who="eva_olofsson_a37dbe" xml:id="i-57f2206eda43029f-2" n="37c25845">
            <seg n="1090f062">
              Fru talman! Vi har en annan syn på valfriheten, som jag sade
              i mitt inledningsanförande. Vi har väckt en motion till LOV:en.
              Verklig valfrihet för oss är inte i första hand att välja utförare
              utan att ha ett inflytande över insatserna, hur de utförs, när
              och vilken person som kommer. Det kommer inte automatiskt när
              man väljer utförare.
            </seg>
            <seg n="c753ca01">
              Verklig valfrihet för oss är också kopplad till frågan om tillräckliga
              resurser. Även om vi ska diskutera den fråga Barbro ställde förra
              gången, nämligen vad vi gör med de resurser vi har, anser jag
              inte att det finns tillräckligt många äldreboendeplatser i dag
              eller tillräckligt med personal i äldreomsorgen.
            </seg>
            <seg n="91df41ae">
              Jag skulle vilja ställa en fråga till Barbro. Du kan inte svara
              nu, men du ska prata senare. Vore det inte bra med en lagstiftning
              med ett kollektivavtal, rätt till meddelarfrihet, möjlighet att
              styra var verksamheterna ska ligga, möjlighet att bryta avtalstiden
              om någon missköter sig? Det här finns inte med i förslaget till
              lag om valfrihetssystem som regeringen har lagt fram. Det har
              stora brister.
            </seg>
          </u>
          <note type="speaker" n="8ea45324">
            Anf. 230 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-aecf5305581ee92b-2" n="22f4f6f4">
            <seg n="846cd8d1">
              Fru talman! Vänsterpartiets budget framstår som generös mot kommunerna.
              Det talas om 49 miljarder kronor. Men när man läser mellan raderna
              ser man att den dominerande delen är kompensation för att Vänsterpartiet
              vill sänka grundavdraget. Så mycket netto blev det inte.
            </seg>
            <seg n="f45b6765">
              Vänsterpartiet får tydligen inte vara med i samarbetet mellan
              Socialdemokraterna och Miljöpartiet. Vänsterpartiet har helt riktigt
              föreslagit att bidraget ska indexeras, men det har inte Socialdemokraterna
              eller Miljöpartiet föreslagit. Om det ska vara något intressant
              i budskapet, om det finns någon skärpa eller skarphet i det, finns
              det någon realism i att ni dels inte får vara med runt bordet,
              dels är de enda som har lagt fram det förslaget?
            </seg>
          </u>
          <note type="speaker" n="e77c4ef7">
            Anf. 231 EVA OLOFSSON (v) replik:
          </note>
          <u who="eva_olofsson_a37dbe" xml:id="i-57f2206eda43029f-3" n="37c25845">
            <seg n="c66274cd">
              Fru talman! Jag utgår från att vi kommer att fortsätta våra diskussioner.
              Jag är helt säker på vi kan se det i reaktionerna på det som har
              hänt att det finns en stor vilja hos dem som vill ha en annan
              regering, en rättvis politik. Volvoarbetaren i Göteborg får en
              a-kassa på ungefär 60 procent av lönen på grund av försämringarna
              och nuvarande tak. Samtidigt blir de av med jobbskatteavdraget.
              Det som de ska leva på i framtiden krymper väldigt mycket.
            </seg>
            <seg n="65e07221">
              Det finns många som vill ha en rättvis politik, en satsning på
              jobb, utbildning och rättvisa, och de vill att Vänsterpartiet,
              Miljöpartiet och Socialdemokraterna ska jobba tillsammans. Jag
              hoppas att det kommer att få genomslag. Sedan är vi tre olika
              partier. Vi har drivit den här frågan, och vi drev den också när
              vi var med i samarbetet.
            </seg>
            <seg n="a20755f6">
              89 miljarder i minskade intäkter när det gäller statsbidrag till
              kommunerna äter upp den satsning ni står och skryter över. Det
              är inte 1,3 miljarder mer till äldreomsorgen eller 1 miljard till
              sjukhusvården de är borta.
            </seg>
          </u>
          <note type="speaker" n="8aa44b98">
            Anf. 232 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-aecf5305581ee92b-3" n="22f4f6f4">
            <seg n="953ab48b">
              Fru talman! Om det skulle bli så att ni får ihop det och ni ska
              presentera något gemensamt konstaterar jag, som jag sade i den
              förra repliken, att varken Socialdemokraterna eller Miljöpartiet
              vill indexera bidraget till kommunerna på det sätt som Vänsterpartiet
              vill. Vad är då beskedet? Finns det någon gemensam uppfattning?
              Jag konstaterar för min del att det inte gör det. Vad är då det
              besked Eva Olofsson har att ge till dem som eventuellt skulle
              tro på det hon säger?
            </seg>
          </u>
          <note type="speaker" n="a2f10255">
            Anf. 233 EVA OLOFSSON (v) replik:
          </note>
          <u who="eva_olofsson_a37dbe" xml:id="i-57f2206eda43029f-4" n="37c25845">
            <seg n="0d73ebed">
              Fru talman! Vi har ju varit med och samarbetat i en lång rad
              år. Då ökade bidragen till kommunerna, och det var något som Vänsterpartiet
              drev hårt.
            </seg>
            <seg n="bcb79391">
              Vi har en väldigt bra samsyn när det gäller kompetensutveckling
              för personalen. Vi kan se att den kompetensmiljard som s, v och
              mp införde 20052007 ännu inte har följts upp med något.
            </seg>
            <seg n="779cd3ed">
              Vi kommer, som ni kommer att få se, att vara ganska eniga i kritiken
              när det gäller lagen om valfrihet, de brister den har när det
              gäller anställdas rättigheter och möjligheten att styra så att
              man får en rättvis och jämn fördelning efter behov i fråga om
              äldreomsorg.
            </seg>
            <seg n="05be16ba">
              Det finns en hel mängd andra sådana här frågor där vi ligger
              ganska nära varandra. Men som partier har vi också olika ställningstaganden,
              och det ska vi ha. En demokrati utan en levande diskussion mellan
              alla partier blir ingen bra demokrati.
            </seg>
          </u>
          <note type="speaker" n="26c964fe">
            Anf. 234 MARIANNE KIERKEMANN (m) replik:
          </note>
          <u who="marianne_kierkemann_2475ec" xml:id="i-25cd09f7a9311f16-0" n="692da487">
            <seg n="f9f98e90">
              Fru talman! Eva Olofsson pratade om några punkter som jag tänkte
              ta upp, bland annat när man inte klarar att bo kvar hemma och
              man ska ha makt över sin vardag och valfrihet i vardagen. Eva
              säger att man ska ha makt över hur tjänsterna utförs och av vilken
              person.
            </seg>
            <seg n="5fd26ff4">
              Det kan väl inte vara obekant att den som har hemtjänst från
              kommunen kan få besök av upp till 40, 50 och till och med 60 olika
              personer under en ganska kort period. Då säger Eva Olofsson att
              det inte kommer automatiskt i och med att man väljer utförare.
              Jo, det är precis just det som det gör. Då kan man nämligen tala
              om det: Om inte de här personerna man kan naturligtvis inte få
              samma jämt kommer till mig väljer jag att byta utförare.
            </seg>
            <seg n="6be1a0ae">
              Sedan gäller det att det är svårare att få äldreboendeplatser
              och att man ska ha fler äldreboendeplatser. När då Göteborg lägger
              ned 400 platser förstår jag inte riktigt resonemanget.
            </seg>
          </u>
          <note type="speaker" n="663e0022">
            Anf. 235 EVA OLOFSSON (v) replik:
          </note>
          <u who="eva_olofsson_a37dbe" xml:id="i-57f2206eda43029f-5" n="37c25845">
            <seg n="afd1f7e0">
              Fru talman! Vi anser i Vänsterpartiet att det ska finnas fler
              äldreboendeplatser. Jag vet att den diskussionen pågår i Göteborg
              i dag. Tyvärr är inte Vänsterpartiet med i samarbetet i Göteborg
              just nu, vilket Marianne kanske vet. Men vi har varit det.
            </seg>
            <seg n="e3741704">
              Jag tror att Göteborg behöver ha en bättre samordning av sin
              äldreomsorg än vad man har i dag. Men de behöver också veta att
              statsbidragen inte fryses utan att man får en långsiktig ekonomisk
              hållbarhet för äldreomsorgen. Göteborg är i dag skakat av de varsel
              och de många fler arbetslösa man kommer att få.
            </seg>
            <seg n="79ee78f6">
              Det viktigaste för äldreomsorgen i Göteborg är att de inte får
              beskedet om frusna statsbidrag utan får ett besked att de kommer
              att ha en långsiktigt hållbar kommunal ekonomi där de kan planera
              äldreomsorgen framöver.
            </seg>
          </u>
          <note type="speaker" n="4e2b5c73">
            Anf. 236 MARIANNE KIERKEMANN (m) replik:
          </note>
          <u who="marianne_kierkemann_2475ec" xml:id="i-25cd09f7a9311f16-1" n="692da487">
            <seg n="b8d88d22">
              Fru talman! Man kan naturligtvis säga att man inte är med i den
              allians som styr i Göteborg i dag. Men vad gäller just äldreboendeplatserna
              var det faktiskt Eva Olofsson som styrde äldreomsorgen i Göteborgs
              kommun under förra mandatperioden, och jag vet att man då lade
              ned 250 demensplatser i Göteborg. Att man nu plötsligt skulle
              behöva fler platser och det inte finns några resurser till det
              stämmer inte.
            </seg>
            <seg n="360cfe1b">
              Regeringen har satsat 500 miljoner på att utöka de platser som
              ni lyckades rasera under ett par mandatperioder tidigare. Dessutom
              var det inte så att de 500 miljoner som Eva Olofsson pratade om
              indexreglerades. Statsbidragen indexreglerades inte tidigare heller.
            </seg>
          </u>
          <note type="speaker" n="79145a9d">
            Anf. 237 EVA OLOFSSON (v) replik:
          </note>
          <u who="eva_olofsson_a37dbe" xml:id="i-57f2206eda43029f-6" n="37c25845">
            <seg n="1525b28e">
              Fru talman! Nu tycker inte jag att alliansen behöver säga att
              bara för att Socialdemokraterna inte indexreglerade dem därför
              att det var något som Vänsterpartiet ville ska ni inte heller
              göra det. Det är väl att skylla ifrån sig.
            </seg>
            <seg n="faff110e">
              Jag tycker också att det är intressant att säga att antalet äldreboendeplatser
              fortsätter att minska, enligt Socialstyrelsen. Jag tycker att
              det är bekymmersamt att det minskar i Göteborg men också på andra
              ställen i landet. De flesta kommunerna är ju borgerligt styrda
              i dag. Investeringsstödet som ligger används till hälften.
            </seg>
            <seg n="a543dc50">
              Då ställer jag frågan: Är det inte så att minskade resurser till
              personal i äldreomsorgen och att man är osäker om kommunernas
              ekonomi är det största hotet mot fler särskilda äldreboendeplatser?
              Man bygger ju inte en kåk i första hand för att man får den ekonomiska
              stimulansen, som är en så liten del av kostnaden för äldreboendet,
              utan det gör man när man har ekonomi för att ha personal som jobbar
              på äldreboendet framöver.
            </seg>
          </u>
          <note type="speaker" n="4aa2d0f3">
            Anf. 238 Statsrådet MARIA LARSSON (kd):
          </note>
          <u who="maria_larsson_aldre_och_f" xml:id="i-caddd91e1ef0aab4-0" n="b151bde6">
            <seg n="1ef693f0">
              Fru talman! Man ska kunna känna sig trygg med att bli gammal
              i Sverige. Att skapa trygghet och tillit till äldreomsorgen, se
              till att den finns när man behöver den och att den har god kvalitet
              är den utmaning som regeringen tar på stort allvar. Därför är
              jobbpolitiken så viktig, för det är när människor har jobb och
              kan betala skatt som vi skapar resurser till bland annat en bra
              äldreomsorg.
            </seg>
            <seg n="3fbd76fd">
              Regeringen välkomnar också att fler äldre vill stanna i arbetslivet.
              Det är faktiskt utvecklingen just nu. Därtill får de nästan ett
              dubbelt jobbskatteavdrag. Det är glädjande att se att allt fler
              vill allt längre. Arbete ger för många glädje och meningsfullhet
              i livet.
            </seg>
            <seg n="29f6f821">
              När den dagen kommer att man behöver vård och omsorg ska äldre
              personer och deras anhöriga kunna lita på att de erbjuds en värdig
              omsorg och en omvårdnad av hög kvalitet. Vi säger att särskilt
              fokus ska ligga på de sköraste individerna, de som kan ha störst
              svårigheter att göra sin egen röst hörd.
            </seg>
            <seg n="bafe4d60">
              Mycket inom äldreomsorgen fungerar väl. Jag har haft förmånen
              att besöka ett antal platser de senaste åren. Men ibland finns
              också tydliga brister. Låt mig nämna något om de brister vi ser
              och vilka åtgärder regeringen har satt in vi har satt in en rad
              av åtgärder och ett omfattande förbättringsarbete.
            </seg>
            <seg n="72a6fcae">
              Det medicinska omhändertagandet och för första gången också det
              sociala innehållet finns det i dag stimulansbidrag till, för att
              förbättra ute i kommuner och landsting, med 1,35 miljarder kronor
              per år. Det är ett angeläget arbete.
            </seg>
            <seg n="7ac2270f">
              Det behöver också byggas, precis som vi hörde nyss, fler äldrebostäder,
              särskilda boendeplatser. Därför finns det för första gången med
              den nya regeringen ett investeringsstöd, som har funnits sedan
              2007, på 500 miljoner varje år för att ge rabatt till byggandet.
              Mer än hälften av Sveriges kommuner har en brist. Vi vill hjälpa
              till att göra det billigare för olika entreprenörer att kunna
              bygga. Äldreboendedelegationen arbetar också i sin slutfas på
              förslag som rör förbättringar i bostadsförsörjningen för äldre.
            </seg>
            <seg n="b1c602ad">
              Jag upptäckte när jag tillträdde som statsråd att vi vet väldigt
              lite om vilken kvalitet som äldreomsorgen håller. Det hade den
              tidigare regeringen inte intresserat sig för. Regeringen driver
              därför aktivt utvecklingen med öppna redovisningar och jämförelser
              av vårdens och omsorgens kvalitet, ett nationellt system för öppna
              jämförelser med effekter, kostnader och kvalitet redovisade. Det
              är satt på plats. Där kan man titta på varje äldreboende redan
              i dag.
            </seg>
            <seg n="0e620ef5">
              Till våren kommer vi också att kunna se hemtjänstens prestationer.
              I höst har Socialstyrelsen, som sköter detta på vårt uppdrag,
              skickat ut 140 000 enkäter där de äldre själva och deras anhöriga
              får tycka till om kvaliteten. Det är en självklarhet att det är
              de äldre som bäst kan avgöra hur kvaliteten ser ut. Men först
              nu är det någon som frågar dem.
            </seg>
            <seg n="850180c3">
              De anhöriga som vårdar behöver få ett bättre stöd. Det gör en
              fantastisk arbetsinsats och är verkligen värda uppmuntran men
              också stöd och hjälp i sin viktiga uppgift. Vi håller för närvarande
              på och bereder ett lagförslag där skrivningen i socialtjänstlagen
              blir ska i stället för bör. Kommunen ska pröva anhörigvårdares
              behov av stöd, alltså en skyldighet för kommunen.
            </seg>
            <seg n="17cd7814">
              Två nationella kompetenscentrum har blivit satta på plats under
              våren. Det är ett för anhörigfrågor och ett för demensfrågor.
              De finns i Kalmar respektive Helsingfors. Arbetet inom vården
              och omsorgen har blivit alltmer kvalificerat. Att rekrytera, utbilda
              och behålla kompetent personal är en stor utmaning. Regeringen
              har därför tillsatt en utredning, Yrkeskrav i äldreomsorgen, som
              ska lämna förslag på en nationell strategi för hur kompetensförsörjningen
              ska kunna säkras. Äldreomsorgen är en framtidsbransch. Där kommer
              det att finnas jobb. Där ska det också finnas utvecklingsmöjligheter
              för personalen.
            </seg>
            <seg n="1e9e2ecc">
              Herr talman! Äldre personer vill som alla andra bestämma över
              sig själva, sin egen vardag och sitt eget boende. Det är min och
              regeringens målsättning att se till att de får göra det. Vi vill
              flytta makten från politiker till de äldre själva att bestämma
              över sin vardag också när de behöver vård och omsorg.
            </seg>
            <seg n="35e6c6cc">
              Därför har regeringen lämnat en ny proposition om en lag om valfrihetssystem,
              LOV. Genom att öppna för en mångfald av utförare offentliga, privata,
              ideella och kooperativa blir alternativen fler för de äldre när
              de ska välja hemtjänst eller boende. Det ger möjlighet att välja
              bort när man inte är nöjd. Det ger möjlighet att bestämma vem
              som ska hjälpa till med morgonduschen.
            </seg>
            <seg n="11384845">
              Det finns 280 miljoner kronor som bidrag till kommuner som år
              2009 vill börja förbereda och utveckla valfrihetssystem. Totalt
              har 177 kommuner sökt stimulansbidraget. Det är fler än vi förväntat,
              och det är mycket glädjande. Det är alltså mer än hälften av landets
              kommuner som nu planerar för att införa valfrihetssystem.
            </seg>
            <seg n="9c5c8891">
              Vi ser nu en frihetsreform som börjar ta form. Den vänder upp
              och ned på det synsätt som har varit förhärskande i Sverige under
              så lång tid att det är någon annan som ska bestämma åt de äldre.
              Äntligen kan äldre personer få bestämma vem som ska utföra hemtjänsten,
              vilket äldreboende de vill bo på. Äntligen! Alltför länge har
              politikerna bestämt åt de äldre.
            </seg>
            <seg n="82d0afef">
              Socialdemokraterna, Vänsterpartiet och Miljöpartiet säger nej
              till lagstiftningen. De vill fortsätta att bestämma åt de äldre.
              Vi vill förflytta makten. De äldre måste få bestämma själva. Min
              förhoppning är att också politikerna i de resterande 113 kommunerna
              ska våga släppa ifrån sig makten till de äldre själva.
            </seg>
            <seg n="5533d79b">
              Herr talman! Som jag sade inledningsvis behöver särskild hänsyn
              tas till hur en värdig omsorg kan tillförsäkras de allra mest
              utsatta individerna. Det är de som är multisjuka och har de största
              behoven. Det kan handla om personer med demenssjukdom eller andra
              som på något sätt inte förmår att förmedla sin egen vilja.
            </seg>
            <seg n="9d504c88">
              Var och en är en unik person där personalen på ett boende måste
              hitta nyckeln till vad det är som gör den personen glad. Vad engagerar
              den personen? Hur vill han eller hon bli bemött? Människosyn och
              värderingar kostar inga pengar. Men det gäller att etiken görs
              synlig och tydlig i den dagliga verksamheten för att kvaliteten
              ska utvecklas och för att tilliten till äldreomsorgen ska öka.
            </seg>
            <seg n="59f80530">
              Regeringen arbetar för en radikalt ändrad inställning till våra
              gamla och deras behov. Det handlar om värdighet i vardagen, ett
              värdigt bemötande och ett välbefinnande hos den äldre också när
              man behöver vård och omsorg.
            </seg>
            <seg n="fa8ae938">
              Värdighetsutredningen har på regeringens uppdrag föreslagit en
              nationell värdegrund för äldreomsorgen. Syftet är att tydliggöra
              hur omsorgen ska inriktas på att den äldre ska få leva ett värdigt
              liv och känna välbefinnande. Den föreslagna värdegrunden är ett
              perspektivskifte i synen på den äldre personen. Att få vara den
              person man varit tidigare i livet med intressen och förmågor också
              när man behöver vård och omsorg är målet.
            </seg>
            <seg n="f57f3762">
              Äldreomsorgens fantastiska personal ställs ofta inför svåra beslut
              och pressade situationer. En värdegrund som delas av alla medarbetare
              har mycket stor betydelse för att säkra god kvalitet på verksamheten.
              Margareta Franzen, som har arbetat som vårdbiträde, som undersköterska
              och som chef inom äldreomsorgen sade följande: Min övertygelse
              är att en väl inarbetad värdegrund är en av de bästa investeringarna
              en organisation kan göra.
            </seg>
            <seg n="a2117ac2">
              Många kommuner har insett behovet och utvecklat egna värdegrunder
              inom äldreomsorgen för att på så sätt sätta fokus på förhållningssätt
              och bemötande. Alliansregeringen har avsatt 200 miljoner kronor
              de närmaste tre åren för att stödja införandet av en värdegrund
              i äldreomsorgen.
            </seg>
            <seg n="a6046825">
              Värdegrunden behöver delas av de äldre men också av politiker,
              chefer och inte minst personal. Det är ett omfattande arbete som
              kräver både tid och engagemang. Då räcker det inte med att lagstifta.
              Då måste det också finnas pengar till fortbildning.
            </seg>
            <seg n="c4569a00">
              Herr talman! Allians för Sverige arbetar för en radikalt ändrad
              inställning till våra gamla. Jag vill bli betraktad som en människa
              och inte som en åldring, sade en 87-årig dam så klokt till mig.
              Hon hade varit pianolärare. Men numera var det sällan någon som
              frågade om hon ville spela trots att hon fortfarande kunde. Jag
              tycker att vi ska fråga.
            </seg>
          </u>
          <note type="speaker" n="43ac8371">
            Anf. 239 EVA OLOFSSON (v) replik:
          </note>
          <u who="eva_olofsson_a37dbe" xml:id="i-57f2206eda43029f-7" n="37c25845">
            <seg n="b1ced07e">
              Herr talman! Det är kort om tid. Jag väljer därför att ställa
              frågor om boende.
            </seg>
            <seg n="95f984bb">
              Vi kanske är överens om att de särskilda boendeplatserna är för
              få. Socialstyrelsen skriver i sin lägesrapport att de fortsätter
              att minska. Det finns ett investeringsstöd. Men det tar lång tid
              innan ett investeringsstöd slår igenom. Ungefär hälften är använt
              av det som är avsatt nu i år. Det är rapporter vi har via Boverket,
              så dem tror jag inte att man ska försöka att ifrågasätta.
            </seg>
            <seg n="4a33233d">
              Jag vill fråga Maria Larsson: Räcker det med investeringsstödet
              för att få fler äldreboendeplatser, eller behövs det något mer?
              Jag tror att man behöver öka resurserna så att kommunerna har
              råd med driften av äldreboendena. Det är bakgrunden till att Vänsterpartiet
              säger att det behövs ökade resurser och mer personal i äldreomsorgen.
            </seg>
            <seg n="4fc10e56">
              Jag skulle vilja veta vad Maria Larsson skulle vilja göra utöver
              investeringsstödet för att få fler platser i särskilt boende och
              fler äldreboendeplatser.
            </seg>
          </u>
          <note type="speaker" n="2b6e00f5">
            Anf. 240 Statsrådet MARIA LARSSON (kd) replik:
          </note>
          <u who="maria_larsson_aldre_och_f" xml:id="i-caddd91e1ef0aab4-1" n="b151bde6">
            <seg n="13f44d2d">
              Herr talman! Den regering som Eva Olofsson understödde hade inget
              investeringsstöd. Den lät kommunerna klara sig själva när det
              gällde att bygga. Den här regeringen har infört ett investeringsstöd
              för att skjuta på i byggandet av platser.
            </seg>
            <seg n="6ecee936">
              Totalt är det ganska många kommuner som har ansökt. Det är ganska
              många nya platser som också har kommit till med hjälp av investeringsstödet.
              Jag har haft förmånen att åka runt och inviga ett antal av dem.
              Det är roligt och glädjande att se hur praktiskt och vackert man
              bygger. Det är nödvändigt. Hälften av kommunerna har själva talat
              om att de har brist på platser.
            </seg>
            <seg n="440428b4">
              Det tar lång tid att planera, precis som Eva Olofsson säger.
              Att göra en planering för ett bostadsbyggande eller äldreomsorgsbyggande
              tar sin tid. Därför förväntar jag mig att tillströmningen kommer
              att bli stor också fortsättningsvis. Investeringsstödet inrättades
              år 2007. Vi vet att det är fördröjning i de politiska besluten
              ibland.
            </seg>
            <seg n="100fe7f8">
              När det gäller frågan om personal i äldreomsorgen kan jag notera
              att Vänsterpartiet inte har några begränsningar när det gäller
              att följa några som helt budgetrestriktioner. Jag får återkomma
              till svaret på den frågan alldeles strax.
            </seg>
          </u>
          <note type="speaker" n="3579e301">
            Anf. 241 EVA OLOFSSON (v) replik:
          </note>
          <u who="eva_olofsson_a37dbe" xml:id="i-57f2206eda43029f-8" n="37c25845">
            <seg n="ce57f39d">
              Herr talman! Då ska jag upplysa ministern om att vår budget är
              finansierad. Vi sänker inte skatterna för dem som är rikast, utan
              vi använder det till välfärdsjobb. Det är så vi har finansierat
              mer personal i äldreomsorgen.
            </seg>
            <seg n="667b8f74">
              Men de platser i äldreboenden som Maria Larsson har invigt har
              man ju planerat och beslutat om att bygga långt innan investeringsstödet
              kom. Det tar ju så pass lång tid.
            </seg>
            <seg n="f7e8fd15">
              Vad jag är intresserad av är: Finns det några andra planer från
              regeringen och från ministern för att man ska få fler särskilda
              boendeplatser? När jag pratar med folk i kommunerna säger de så
              här: Självklart söker vi när det finns ett bidrag. Vi kan bygga
              ett lite bättre boende. Men det kommer inte fler platser här.
              För detta är en så liten del av kostnaden för att driva ett äldreboende.
            </seg>
            <seg n="193a8f4b">
              Om vi verkligen vill ha fler äldreboendeplatser och det vill
              Vänsterpartiet måste vi göra något mer.
            </seg>
            <seg n="1cb6631f">
              Sedan tänkte jag bara påminna om att vi hade en nationell utvecklingsplan
              där det här förslaget fanns från s, v och mp också före valet.
            </seg>
          </u>
          <note type="speaker" n="035621fb">
            Anf. 242 Statsrådet MARIA LARSSON (kd) replik:
          </note>
          <u who="maria_larsson_aldre_och_f" xml:id="i-caddd91e1ef0aab4-2" n="b151bde6">
            <seg n="a2543398">
              Herr talman! Det är klart att det inte finns några som helst
              begränsningar när man höjer skatterna med 46 miljarder. Men det
              som händer, Eva Olofsson, när man gör det är att man får ett antal
              färre jobb i det här landet.
            </seg>
            <seg n="d371e249">
              Någonstans mellan 60 000 och 100 000 färre jobb hade vi haft
              om Vänsterpartiets budgetmotion hade gått igenom. Dessutom hade
              skatten för en undersköterska höjts med 4 000 om året. Det är
              jag inte säker på att undersköterskorna i äldreomsorgen skulle
              uppskatta.
            </seg>
            <seg n="def0e2fb">
              Tack vare att vi har en jobbpolitik där vi har satt fokus på
              att öka antalet jobb har vi också mer resurser ute i kommunerna,
              ute i landstingen och på det nationella planet. Det är grunden.
              Det är förutsättningen för en god generell välfärd. Det är det
              här som inte Vänsterpartiet vill inse.
            </seg>
            <seg n="86610493">
              Man lyfter dessutom på budgettaket och har inga som helst begränsningar
              när det gäller att dela ut pengar. Det är jättefint att vara generös,
              men det är väldigt oansvarigt. Vi är en regering som är ansvarsfull.
            </seg>
          </u>
          <note type="speaker" n="90a954be">
            Anf. 243 PER SVEDBERG (s) replik:
          </note>
          <u who="per_svedberg_c84256" xml:id="i-635b0156f1fc0d49-5" n="076ac8dc">
            <seg n="167a2e58">
              Herr talman! Det är trevligt att se ministern. Hon pratar en
              hel del om kvalitet och kvalitetsutveckling. Det är bra, tycker
              jag. Det för mig osökt in på tanken på det här med värdighetsgarantin,
              som kom upp i slutet av hennes anförande.
            </seg>
            <seg n="efd40628">
              Jag är djupt oroad över den diskussion som regeringen för vad
              gäller värdighetsgarantin och principerna för den. Jag hade förmånen
              att diskutera det här lite med statssekreteraren i Almedalen,
              hur utformningen och hur situationen skulle bli utifrån begreppet
              värdighetsgaranti.
            </seg>
            <seg n="25afa38a">
              Kommer det att bli en basnivå för kommunerna att uppnå, eller
              var kommer vi att hamna? Kommer det att finnas tilläggstjänster
              så att du kan köpa dig en utvecklad värdighetsgaranti, så att
              du helt plötsligt, om du har pengar, kan få mer värdighet? Det
              är en intressant fråga, eftersom systemet utvecklas och det öppnas
              för valfrihet och för ytterligare aktörer som kan ha ett större
              spektrum av tjänster som de säljer. Det är min fråga.
            </seg>
          </u>
          <note type="speaker" n="2b7ae5e6">
            Anf. 244 Statsrådet MARIA LARSSON (kd) replik:
          </note>
          <u who="maria_larsson_aldre_och_f" xml:id="i-caddd91e1ef0aab4-3" n="b151bde6">
            <seg n="cd368fac">
              Herr talman! Det här är någonting nytt som alliansregeringen
              har startat. Det är en lite främmande diskussion innan man blir
              van vid den, men en värdegrundsdiskussion handlar om människosyn.
            </seg>
            <seg n="cf88a401">
              Vi har länge haft en värdegrund i förskolans verksamhet och i
              skolans verksamhet. Jag är övertygad om att detta behövs också
              i äldreomsorgens verksamhet.
            </seg>
            <seg n="316e6a67">
              Med respekt för att den här utredningen fortfarande är ute på
              remiss och jag inte har fått remissvaren vill jag ändå säga att
              jag har sett att exempelvis de fackliga parterna var väldigt positiva
              när utredningen lade fram sitt förslag. De tycker själva att de
              skulle behöva det här på golvet, i äldreomsorgen, när man jobbar.
              Man välkomnar en tydlig värdegrund och en pågående etisk diskussion
              ute i verksamheterna. Pensionärsorganisationerna var också positiva.
            </seg>
            <seg n="2319b703">
              Det är för mig väldigt viktiga utgångspunkter att de äldre själva
              och personalrepresentanterna känner ett stort behov av det här.
              Så när remissvaren är inlämnade ska vi fortsätta med propositionsskrivande.
            </seg>
          </u>
          <note type="speaker" n="f5f3ea4d">
            Anf. 245 PER SVEDBERG (s) replik:
          </note>
          <u who="per_svedberg_c84256" xml:id="i-635b0156f1fc0d49-6" n="076ac8dc">
            <seg n="e0b67eef">
              Herr talman! Värdegrund och värdighetsgaranti är två skilda saker,
              som jag ser det. Där behöver nog regeringen vara lite tydligare.
              I och med att man för en diskussion där det plötsligt är helt
              okej att pensionärer ska betala mer skatt än övriga medborgare
              är ju frågan: Ingår det i någon typ av värdighet?
            </seg>
            <seg n="083d702e">
              Vad gäller LOV:en måste jag ställa frågan: För vem är LOV:en
              till? Är den till för de äldre eller för de aktörer som finns
              på marknaden? Det behöver nog också klargöras en aning. Som man
              bygger systemet nu är det lätt att se att aktörerna på marknaden
              har rätt bra förutsättningar att spela in i det här.
            </seg>
          </u>
          <note type="speaker" n="0b4f2345">
            Anf. 246 Statsrådet MARIA LARSSON (kd) replik:
          </note>
          <u who="maria_larsson_aldre_och_f" xml:id="i-caddd91e1ef0aab4-4" n="b151bde6">
            <seg n="f9e6d5f0">
              Herr talman! Allt vårt arbete syftar förstås till att stärka
              den äldres möjligheter att få inflytande, att få ett självbestämmande.
              Vi vet nämligen att det är så viktiga faktorer för hälsan.
            </seg>
            <seg n="ca0ce244">
              Det är precis det här som en värdighetsgaranti ska kunna medverka
              till. Det är precis det här som LOV:en ska kunna medverka till.
            </seg>
            <seg n="53886b5d">
              Men skillnaden mellan mitt parti, när det gäller alliansens utformning
              av LOV:en, och Socialdemokraterna är att ni inte vill låta de
              äldre bestämma själva. Ni har sagt nej till LOV:en. Ni har lämnat
              in en motion där ni säger: Nej, detta vill vi inte ha.
            </seg>
            <seg n="1be7a6d9">
              För mig är det en självklar utgångspunkt att de äldre måste få
              bestämma själva. Jag är så glad att 177 kommuner har sagt ja till
              det här. 25 procent av dem är faktiskt socialdemokratiskt styrda.
              En har egen vänstermajoritet. Ute på kommunnivå ser man behovet
              av det här. Jag beklagar att inte Socialdemokraterna i riksdagen
              har förstått detsamma.
            </seg>
          </u>
          <note type="speaker" n="a20e08fb">
            Anf. 247 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-8" n="6753991d">
            <seg n="d8ef6670">
              Herr talman! Det är en intressant diskussion vi för här. Jag
              skulle vilja ställa två frågor till ministern.
            </seg>
            <seg n="40438b1e">
              Första frågan är om det stärker de äldres möjligheter att de
              får betala mer i skatt den dag de slutar sitt arbete och uppbär
              pension, den inkomst som de har sparat för senare dagar i form
              av pension. Det är min första fråga.
            </seg>
            <seg n="e2d65061">
              Min andra fråga gäller det här med allas lika värde. Varför ska
              det vara dyrare att bedriva färdtjänstsverksamhet i Helsingforssregionen,
              i och med att man numera tvingas betala trängselskatt också för
              färdtjänstbilar?
            </seg>
            <seg n="39c70e20">
              De två frågorna vill jag ha svar på.
            </seg>
          </u>
          <note type="speaker" n="afc58609">
            Anf. 248 Statsrådet MARIA LARSSON (kd) replik:
          </note>
          <u who="maria_larsson_aldre_och_f" xml:id="i-caddd91e1ef0aab4-5" n="b151bde6">
            <seg n="dee26645">
              Herr talman! När det gäller Helsingforssproblematiken har jag
              inte kunskap nog för att gå in i den frågan. Jag är inte heller
              företrädare för Helsingfors, utan jag är företrädare för Sveriges
              regering. Då väljer jag att svara på den andra frågan i stället.
            </seg>
            <seg n="e5707aa1">
              Den nya pensionsreformen kom till 2003. Den tidigare regeringen,
              den socialdemokratiska regering som Christina Axelsson understödde
              och representerade, gjorde inte någon förändring för att höja
              pensionerna, inte för dem som hade det sämst ställt och inte för
              några andra heller. Man lät pensionerna ligga stilla och bara
              räknas upp motsvarande de uppräkningar som skulle göras.
            </seg>
            <seg n="64830586">
              Det vi har gjort är att vi tydligt har uttalat att vi ser att
              pensionärerna som grupp har släpat efter. Därför vill vi göra
              förändringar. Vår inriktning var väldigt tydlig. Vi ville ge mest
              åt dem som har det svårast, alltså åt dem som är garantipensionärer.
            </seg>
            <seg n="dc1f35e2">
              Det var inriktningen på vår reform, och för första gången har
              faktiskt pensionerna nu räknats upp, höjts, utöver det som är
              den vanliga uppräkningen.
            </seg>
          </u>
          <note type="speaker" n="bfb4bac1">
            Anf. 249 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-9" n="6753991d">
            <seg n="cdd79da1">
              Herr talman! Jag finner det här svaret märkligt. Det är faktiskt
              så att ni har försämrat för pensionärerna i och med införandet
              av pensionärsskatten. Men låt oss lämna det!
            </seg>
            <seg n="1c181dfd">
              Jag finner det ännu mer konstigt att ministern står här och säger:
              Jag företräder inte Helsingfors.
            </seg>
            <seg n="09073197">
              Jag hoppas verkligen att ministern företräder hela landet. Men
              det är klart, ministern är väl lika Helsingforssfientlig som de
              andra ministrarna i den här regeringen.
            </seg>
            <seg n="0724637e">
              Jag vill i alla fall fråga, för det är ni som har infört detta
              med att man ska betala trängselskatt för färdtjänstbilar i Helsingforssregionen:
              Varför gjorde man det, och handlar det om allas lika värde?
            </seg>
          </u>
          <note type="speaker" n="8a65c94c">
            Anf. 250 Statsrådet MARIA LARSSON (kd) replik:
          </note>
          <u who="maria_larsson_aldre_och_f" xml:id="i-caddd91e1ef0aab4-6" n="b151bde6">
            <seg n="4742646a">
              Herr talman! När det gäller jobbskatteavdraget kom det till som
              en reform för att öka utbudet. Vi får faktiskt gå tillbaka dit,
              Christina Axelsson, för det är det som frågan handlar om.
            </seg>
            <seg n="41e76ddc">
              Det kom som en reform för att öka arbetskraftsutbudet, och det
              är därför som 180 000 personer i det här landet har kunnat gå
              från utanförskap till arbete.
            </seg>
            <seg n="5c943250">
              Det bygger den framtida välfärden.
            </seg>
            <seg n="ef944fb6">
              Dessutom har vi sagt att pensionärerna ska ha en standardhöjning,
              och vi har påbörjat det arbetet nu. Vi har gjort en första insats,
              och jag är väldigt och glad och stolt över att säga att de pensionärer
              som har det svårast, de som har det sämst, har fått en rejäl påökning.
            </seg>
            <seg n="d290057d">
              När det gäller trängelskatterna rekommenderar jag Christina Axelsson
              att ställa den frågan till berört statsråd.
            </seg>
          </u>
          <note type="speaker" n="8cb2d0da">
            Anf. 251 MARINA PETTERSSON (s) replik:
          </note>
          <u who="marina_pettersson_0a895f" xml:id="i-8c30eee641ad6997-0" n="06f3eaae">
            <seg n="342d4a65">
              Herr talman! Jag vill fråga Maria Larsson om trygghet på äldre
              dar som är så viktigt och om jobb för den som är pensionär och
              ska betala pensionärsskatt. Maria Larsson säger att det här är
              oerhört viktigt. Vi har en demografisk utveckling som kanske kräver
              att vi måste jobba längre. Maria Larsson säger att det är önskvärt
              och att vi ser att fler jobbar efter 65 år.
            </seg>
            <seg n="8c1923ce">
              Hon gläds åt att fler pensionärer vill stanna längre. Maria Larsson,
              det är inte alla som kan jobba efter 65 år. En del är sjuka, och
              en del orkar inte. Jag tycker att det ökar klyftorna. Du kanske
              också ställer pensionär mot pensionär. Hur ser Maria Larsson på
              den saken?
            </seg>
          </u>
          <note type="speaker" n="d1c1e020">
            Anf. 252 Statsrådet MARIA LARSSON (kd) replik:
          </note>
          <u who="maria_larsson_aldre_och_f" xml:id="i-caddd91e1ef0aab4-7" n="b151bde6">
            <seg n="9e5d9803">
              Herr talman! Självklart är hälsan olika för oss som olika individer.
              En del har förmånen att få ha hälsan högt upp i åren. Andra drabbas
              av ohälsa betydligt tidigare. Det jag sade var att med tanke på
              att allt fler i dag blir allt äldre i vårt land och får behålla
              hälsan ser många det som en merkvalitet att kunna stanna i arbetslivet
              längre. Det ska alltid vara frivillighet, men möjligheten ska
              finnas.
            </seg>
            <seg n="cadaac7f">
              De som har valt att stanna lite längre, från 65 år upp till 67
              år, har blivit fler. Jag tror att det har flera orsaker, dels
              att man känner sig piggare, friskare och vitalare, dels att vi
              har många jobb som inte längre är så fysiskt slitsamma. Vi vet
              att intellektet sannerligen hänger med upp i åren. Många forskare
              är som bäst i 70-årsåldern. Så det finns inte den typen av begränsningar.
              Då tycker jag att vi från statens och samhällets sida ska säga:
              Ni är självklart välkomna att stanna kvar i arbetslivet om ni
              själva vill.
            </seg>
          </u>
          <note type="speaker" n="31a621da">
            Anf. 253 MARINA PETTERSSON (s) replik:
          </note>
          <u who="marina_pettersson_0a895f" xml:id="i-8c30eee641ad6997-1" n="06f3eaae">
            <seg n="22e98ddf">
              Herr talman! Vi har sett ökade klyftor i samhället under den
              här tvåårsperioden som alliansregeringen har regerat. För mig
              är det väldigt konstigt och en stor orättvisa att den som inte
              orkar ska betala mer i skatt än den pensionär som orkar och kan
              stanna lite längre efter 65 år.
            </seg>
            <seg n="61d78718">
              Man kan fråga sig: Är det ökade klyftor i samhället som är regeringens
              mål och vision när det gäller den framtida politikens effekter
              i Sverige? Är det ökade klyftor mellan den som är arbetslös och
              den som har arbete, den som är sjuk och den som är frisk eller
              den pensionär som är sjuk och den som får behålla hälsan efter
              65 och kan och orkar jobba?
            </seg>
          </u>
          <note type="speaker" n="b119869b">
            Anf. 254 Statsrådet MARIA LARSSON (kd) replik:
          </note>
          <u who="maria_larsson_aldre_och_f" xml:id="i-caddd91e1ef0aab4-8" n="b151bde6">
            <seg n="67b69d5d">
              Herr talman! Socialdemokraterna ägnar sig väldigt mycket åt att
              använda några ord upprepande precis som att de skulle bli en sanning
              då. Man talar om ökade klyftor och rättvisa som om det vore en
              självklarhet att deras politik skulle leda till rättvisa. Så är
              det faktiskt inte. Rättvisa är väl att fler kan komma tillbaka
              från ett utanförskap och få jobb, egen försörjning? Det är 180
              000 fler än när vi tog över makten från er. 60 000100 000 av dem
              har tillkommit på grund av den politik vi har skapat.
            </seg>
            <seg n="d0673869">
              Den senaste socialdemokratiska perioden hade 300 000 personer
              socialbidrag. I dag är det 210 000. Det är klart att vi har förbättrat
              för jättemånga människor i det här landet. Det handlar inte om
              ökade klyftor. Det handlar om minskade klyftor. Så vi får nog
              vara lite mer noggranna med orden.
            </seg>
          </u>
          <note type="speaker" n="354c1b8a">
            Anf. 255 MARGARETA B KJELLIN (m):
          </note>
          <u who="margareta_kjellin_1e1fa2" xml:id="i-7328b28edc140971-2" n="49edf0ce">
            <seg n="8eb57ab2">
              Herr talman! Jag träffade för ett tag sedan Ulla och hennes man.
              De är pensionärer, och de bor kvar i sitt hem som de har levt
              i sedan barnen var små. Ulla har MS, och hennes man är allmänt
              skröplig och har svårt att gå.
            </seg>
            <seg n="b07e62f0">
              Ullas MS har blivit värre, och hon har varit på sjukhuset under
              en tid för medicinering och vård. Det är dags att lämna sjukhuset.
              Efter kontakter med biståndsbedömare och arbetsterapeuter beslutas
              att Ulla ska få hemtjänst och hjälpmedel.
            </seg>
            <seg n="15e03405">
              Ulla bor i en kommun där kommunen har monopol på hemtjänsten.
              Det var då Ulla började att fundera på om hon var myndig. Ulla
              hade hört sin mamma berätta om när kvinnor fick rösträtt, om sin
              egen erfarenhet av att själv få bestämma över sitt liv, vem hon
              skulle gifta sig med, hur hon skulle använda sin lön och hur hon
              skulle använda sin pension.
            </seg>
            <seg n="2052ab81">
              Men helt plötsligt som pensionär och sjuk skulle Ulla inte få
              bestämma själv över vem som skulle ge henne omvårdnad. Inte heller
              skulle hon få bestämma vilka hjälpmedel hon bäst behövde eller
              vem som skulle ge den service som hon och hennes man så väl behövde
              för att de skulle kunna känna sig delaktiga i samhället.
            </seg>
            <seg n="3dd1786a">
              För det gör kommunpolitikerna. Ulla kände att hon blev omyndigförklarad.
            </seg>
            <seg n="31485c2f">
              Jag kan visst förstå den oro som en kommunpolitiker har och kan
              känna över att tappa kontrollen. Jag har själv varit kommunpolitiker
              i 30 år. Det är lätt att tro att det kommunen gör är bäst och
              billigast. Det är lätt att glömma människan när man sitter fast
              i budgetar och nämndmöten. Och det kan vara lätt som riksdagsledamot
              att glömma människan när kommunpolitiker trycker på.
            </seg>
            <seg n="a23cc00c">
              Det är nödvändigt, herr talman, att börja att fundera över vad
              som är politikens ansvar. Är det att ha kontroll över vad varje
              människa får för insatser och av vem? Är det viktigast att det
              är kommunen som är utförare av vård och omsorg? Är det viktigast
              att veta vilka som utför vad och när hos varje enskild?
            </seg>
            <seg n="772c5fee">
              Nej, herr talman, det viktigaste för oss politiker och förtroendevalda
              måste vara att sätta människan i centrum, att ge möjligheterna
              till dem som behöver insatser att välja vem som ska ge omvårdnad,
              vem som ska ge service, vilka hjälpmedel som bäst hjälper dem
              i vardagen.
            </seg>
            <seg n="6223408f">
              Alliansregeringen genomför ett antal reformer för att stärka
              kvaliteten inom äldreomsorgen. Vi har tillfört medel till fler
              äldreboenden. Vi tillför också medel för att höja kvaliteten inom
              äldreomsorgen.
            </seg>
            <seg n="4411eb05">
              Jag tror att vi står inför många fler utmaningar, både när det
              gäller boende och ensamhetsproblem. Vi vet att många äldre är
              undernärda. De är över- och felmedicinerade. Jag tycker att det
              känns skönt att vi har förstärkt kvaliteten i äldreomsorgen genom
              mer pengar i budget.
            </seg>
            <seg n="72b5354d">
              Vi kommer, som vi har hört, nu under hösten att besluta om en
              ny lag om valfrihetssystem inom äldre- och handikappomsorgen.
              Det pågår försök i tre län om fritt val av hjälpmedel.
            </seg>
            <seg n="5654d146">
              Vad blir då konsekvenserna om människorna får välja vårdgivare,
              sina hjälpmedel, vem som lagar deras mat eller ger annan service,
              det vill säga när de nya lagarna träder i kraft? Blir det dyrare?
              Nej, priset blir detsamma. Man väljer utifrån kvalitet.
            </seg>
            <seg n="614da071">
              Blir det mer okontrollerat? Nej, tvärtom. Kvalitetskontrollen
              blir tydligare, och det gäller samma regler för alla.
            </seg>
            <seg n="04d447a5">
              Blir de äldre kunder på en marknad? Ja, det kanske man kan säga.
              Men vill de inte vara det eller om det känns obekvämt har de rätten
              att välja en kommunal hemtjänst.
            </seg>
            <seg n="626c99ea">
              Kan kommunerna ta ansvar för vad som händer med skattepengarna
              om man har ett valfrihetssystem? Ja, det vill jag hävda bestämt.
              I valfrihetssystemet är det nämligen inte pengarna som avgör vem
              som ska utföra vården. Det är en fastställd peng, och det är kvaliteten
              som är vägledande.
            </seg>
            <seg n="9819bf41">
              Lagen är ju frivillig, men som vi hörde statsrådet säga är det
              över 170 kommuner som har sökt om stimulansmedel. De som säger
              nej hävdar att det blir dyrare. De hävdar att privata vårdgivare
              kommer att tjäna pengar på sjuka och svaga. De hävdar också ibland
              att vården blir efterfrågestyrd i stället för behovsstyrd. Men
              kostnaden för vårdinsatserna blir inte högre med en annan utförare
              när det är kommunen som fastställer kvalitetsregler och pris.
              Vårdtimmarna blir inte heller fler, eftersom biståndsbedömningen
              är lika oavsett om det är kommunal hemtjänst eller lagen om valfrihetssystem
              som råder. Det är samma summa. Det enda som sker är faktiskt att
              Ulla och hennes man får en möjlighet att välja.
            </seg>
            <seg n="9d8950e9">
              Herr talman! När lagarna om valfrihet klubbas i Sveriges riksdag
              har Ullas möjligheter att påverka sin vardag ökat. Hon får rätten
              att välja vårdgivare, hon får välja den vårdgivare som ger den
              bästa kvaliteten, och hon får möjlighet att välja de hjälpmedel
              som hon tycker är bäst.
            </seg>
            <seg n="ffe2092f">
              Slutligen vill jag poängtera att det är Ulla och hennes behov
              som ska stå i centrum. Vi som förtroendevalda måste komma ihåg
              människors rätt till självbestämmande, och där tycker jag att
              kommunpolitiker ska hålla sina klåfingriga fingrar borta.
            </seg>
          </u>
          <note type="speaker" n="fdfd8e14">
            Anf. 256 PER SVEDBERG (s) replik:
          </note>
          <u who="per_svedberg_c84256" xml:id="i-635b0156f1fc0d49-7" n="076ac8dc">
            <seg n="16caff1c">
              Herr talman! Ja, Margareta, det var inte så himla länge sedan
              du var aktiv kommunpolitiker och kanske inte höll fingrarna borta.
            </seg>
            <seg n="c91fc969">
              Det är det som är det intressanta. När man har kravet på sig
              att ha kontroll på ekonomin, när man har kravet på sig att fördela
              resurserna efter de behov som finns, var hamnar vi då om vi öppnar
              för ett system med marknadsstyrda behov? Var hamnar den äldre
              som bor uppe i Brännbo och som varje gång jäntan kommer säger:
              Jag är så glad när jäntan kommer! Var är hennes valfrihet? Kommer
              hon att få den valfrihet som Margareta står här och bedyrar att
              hon ska få?
            </seg>
            <seg n="88639345">
              Frågan blir: Hur kommer kommunen att hantera detta?
            </seg>
          </u>
          <note type="speaker" n="16e17914">
            Anf. 257 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-7328b28edc140971-3" n="49edf0ce">
            <seg n="0f0922f2">
              Herr talman! Per Svedberg frågar om hur Emma, eller vad hon hette,
              i Brännbo ska få sin valfrihet. Om hon är så nöjd med just den
              jänta som kommer kommer hon självklart att välja dem. Det kostar
              ju inte mer pengar. Det är inte marknaden eller priset som styr.
              Det är kvaliteten som styr. Alltså är priset fastlagt. Det är
              ingen skillnad på vad hemtjänstinsatsen kostar om kommunen bedriver
              den eller om någon av flickorna som jobbar inom hemtjänsten har
              knoppat av och bedriver den som en egen verksamhet.
            </seg>
            <seg n="0eb6a26c">
              Det är de äldres möjligheter att välja som blir det viktiga.
              De kan välja den kvalitet som är bäst för dem. I alla lägen myndigförklarar
              man de äldre så att de kan bli sina egna väljare av den vård de
              vill ha.
            </seg>
          </u>
          <note type="speaker" n="ef46f9aa">
            Anf. 258 PER SVEDBERG (s) replik:
          </note>
          <u who="per_svedberg_c84256" xml:id="i-635b0156f1fc0d49-8" n="076ac8dc">
            <seg n="e638b2c0">
              Herr talman! Vi är helt överens om att det är de äldre som vet
              vad de vill ha. Om det råder det inget tvivel.
            </seg>
            <seg n="e19a5b10">
              Men när man börjar plussa ihop de här olika sakerna som Margareta
              pratar om och därtill lägger det som kommer i framtiden blir det
              mer komplicerat. Då kanske den äldre som har det väldigt gott
              ställt väljer ett alternativ med ett större utbud av tilläggstjänster.
              Blir inte det en lite skev utveckling av det du står här och pratar
              om nu?
            </seg>
            <seg n="eae38f7c">
              Då plötsligt blir det ändå marknaden som står för utbudet och
              marknaden som styr på ett sätt som jag inte ställer upp på. Det
              är klart att den som har mycket pengar kan köpa till några extratjänster
              och välja ett visst bolag. Men den som inte har den möjligheten
              utan sitter och betalar den extraskatt som man betalar som pensionär
              och inte har de ekonomiska styrmedlen hur gör man då?
            </seg>
          </u>
          <note type="speaker" n="4dad54bc">
            Anf. 259 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-7328b28edc140971-4" n="49edf0ce">
            <seg n="4b90e534">
              Herr talman! De extratjänster man kan köpa måste man också i
              dag köpa av någon annan, för de utförs nämligen inte av hemtjänsten.
              Hur tror Per Svedberg att det går ihop i dag? Vem är det som drar
              fram spisen och torkar bakom den? Inte är det hemtjänsten. Inte
              byter de gardiner, och inte putsar de fönster. De tjänsterna får
              man antingen köpa av någon tack och lov finns det hushållsnära
              tjänster så det är lite billigare för pensionärerna i dag eller
              så är det anhöriga eller fullt pris som gäller. Ingen hemtjänst
              utför det som är möjliga tilläggstjänster. Så det spelar faktiskt
              ingen roll, utan där måste vi se till att det finns fler som erbjuder
              tjänsterna. Blir det konkurrens mellan dem kan priserna faktiskt
              sänkas.
            </seg>
          </u>
          <note type="speaker" n="cd123267">
            Anf. 260 EVA OLOFSSON (v) replik:
          </note>
          <u who="eva_olofsson_a37dbe" xml:id="i-57f2206eda43029f-9" n="37c25845">
            <seg n="8fdabfd7">
              Herr talman! Jag skulle först vilja korrigera Margareta. Hemtjänsten
              i Göteborg putsar faktiskt fönster, och vill man ha gardiner bytta
              finns det gratis fixartjänst i hela Göteborg. Hemtjänsten tror
              jag också skulle dra ut spisen och städa bakom den. De gör mer
              än Margareta tror, men det finns kanske kommuner som har riktlinjer
              som är onödiga.
            </seg>
            <seg n="dd0005bb">
              Jag skulle vilja fråga Margareta om hon ser någon koppling mellan
              äldres valfrihet och resurser, för om det nu är brist på äldreboendeplatser
              hjälper det ju inte så mycket om det finns flera utförare att
              välja mellan. Är det valfrihet att ställa sig i kö som gäller?
            </seg>
            <seg n="e051be48">
              Jag skulle också vilja fråga Margareta om det är konkurrensneutralt
              att privata företag får ha tilläggstjänster men inte de kommunala.
              Sveriges Kommuner och Landsting, kommunernas intresseorganisation,
              anser inte det.
            </seg>
            <seg n="5cb4d94a">
              Jag skulle också vilja fråga om Margareta tror att det är bra
              att man inte har med krav på kollektivavtal och meddelarfrihet
              i lagen om valfrihet om man vill göra äldreomsorgen till en attraktiv
              arbetsplats.
            </seg>
          </u>
          <note type="speaker" n="0d3a9912">
            Anf. 261 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-7328b28edc140971-5" n="49edf0ce">
            <seg n="18cfcefc">
              Herr talman! Man kan sammanfattningsvis svara på många av frågorna
              med att säga att det faktiskt är kommunerna som ställer krav på
              vilka kriterier som ska vara vägledande för dem som ska godkännas
              som utförare av tjänster inom lagen om valfrihet. Tycker kommunen
              att det ska vara meddelarfrihet, kollektivavtal och så vidare
              må kommunen skriva in det. Det är en fullständig valfrihet i detta.
            </seg>
            <seg n="0c0d7bba">
              Att höra att hemtjänsten putsar fönster på många ställen är fascinerande.
              Jag möter det inte i norra Sverige, och i socialdemokratiskt styrda
              kommuner har jag absolut inte träffat på det, utan antingen är
              det anhöriga som utför det eller så köper man tjänsterna.
            </seg>
            <seg n="f069a4c3">
              Kan vi se till att människor får möjlighet att få sådana tjänster
              utförda till ett lägre pris tycker jag att det bara är till fördel
              för alla äldre.
            </seg>
          </u>
          <note type="speaker" n="c42a6df8">
            Anf. 262 EVA OLOFSSON (v) replik:
          </note>
          <u who="eva_olofsson_a37dbe" xml:id="i-57f2206eda43029f-10" n="37c25845">
            <seg n="1acb98fd">
              Herr talman! Det är bara att konstatera att man ibland måste
              titta utanför den egna kommunen.
            </seg>
            <seg n="2f622eda">
              Jag skulle vilja ställa en helt annan fråga till Margareta. Jag
              har läst igenom alliansens budget väldigt noga. Det stod ingenting
              om äldre med utländsk bakgrund, vilket förvånade mig något, eftersom
              det är ganska många sidor i budgeten om vad man vill och hur det
              ser ut i dag.
            </seg>
            <seg n="86eeec2d">
              Vi kan konstatera att äldre med utländsk bakgrund använder offentlig
              vård och omsorg mindre än svenskfödda. Man kan också konstatera
              att kommunerna skulle behöva samarbeta mycket mer med invandrarorganisationer
              kring detta.
            </seg>
            <seg n="c9cd752a">
              Vi har förslag från Vänsterpartiet om hur man ska lyfta upp och
              synliggöra detta och hur man kan avsätta pengar för att stimulera
              kommunerna. Vi behöver en nationell strategi och vi måste se till
              att Socialstyrelsen när de ser på anhörigstödet tar upp anhörigstödet
              till dem som är födda i utlandet och finns här i Sverige. Det
              sista är inte minst viktigt eftersom anhöriga där gör större insatser
              än anhöriga till svenskfödda.
            </seg>
            <seg n="12a6a6e4">
              Vad vill alliansen göra?
            </seg>
          </u>
          <note type="speaker" n="27b77b64">
            Anf. 263 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-7328b28edc140971-6" n="49edf0ce">
            <seg n="21a49ef9">
              Herr talman! Om gardinupphängning och fönsterputs ingår i kommunens
              hemtjänster kommer det också att ingå i LOV:en utan extra tjänster.
              Har man gjort den bedömningen i kommunen behöver det alltså inte
              finnas någon oro.
            </seg>
            <seg n="ec92867f">
              När det gäller äldre med invandrarbakgrund är det ett stort bekymmer.
              Jag tittar på de delarna och tycker att det är viktigt att se.
              Det behövs till exempel nya språkkunskaper, och även där öppnar
              vi möjligheten för andra utförare med främmande språk att starta
              verksamhet genom lagen om ett valfrihetssystem.
            </seg>
          </u>
          <note type="speaker" n="3dfdafe9">
            Anf. 264 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-10" n="6753991d">
            <seg n="df9f987d">
              Herr talman! Jag skulle vilja ställa en fråga. Eftersom statsrådet
              Maria Larsson inte känner sig ansvarig för de beslut som man fattar
              i regeringen rörande att man ska betala trängselskatt även för
              färdtjänst i Helsingfors undrar jag hur Margareta Kjellin känner
              för den frågan. Är det inte väldigt orättvist att det ska vara
              dyrare att bedriva färdtjänst i vår huvudstad än på den ort eller
              i den stad som Margareta Kjellin kommer från?
            </seg>
            <seg n="7348a0b7">
              Jag reagerade lite grann på det som Margareta Kjellin sade om
              att det blir billigare om det blir fler. Hemtjänsten är en personalintensiv
              verksamhet. Det tror jag att vi kan vara överens om oavsett på
              vilken sida av diket vi sitter. Det är viktigt att vi har kollektivavtal
              och att vi följer de lagar och regler som finns på arbetsmarknaden.
              Då kan inte antalet aktörer vara det som gör att det blir billigare.
            </seg>
          </u>
          <note type="speaker" n="d7d3c0ef">
            Anf. 265 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-7328b28edc140971-7" n="49edf0ce">
            <seg n="aaac0c25">
              Herr talman! När det gäller trängselskatt har jag den bestämda
              uppfattningen att priset på färdtjänst eller sjukresor skiljer
              sig över landet beroende på att man fastställer dem lokalt. Det
              finns ingen rättvisa i det över huvud taget. Varför kostar en
              sjukresa 20 kronor mer än en resa med kommunal färdtjänst? Är
              det någon rättvisa i det? Man kan inte lagstifta om allt.
            </seg>
            <seg n="2acacc0d">
              Hemtjänsten är personalintensiv. Man har kommunala fackliga avtal
              och det är rätt och bra. Men är man flera och jobbar på ett annat
              sätt hittar man möjligheter. Det ser vi till exempel när kommunala
              verksamheter blir självstyrande. De hinner med fler pensionärer
              och de är mer nöjda med sitt arbete och kan påverka sin arbetssituation
              mycket mer. Vi får också en nöjdare äldregrupp.
            </seg>
          </u>
          <note type="speaker" n="a0903741">
            Anf. 266 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-11" n="6753991d">
            <seg n="94352257">
              Herr talman! Min fråga om färdtjänsten gällde inte vad den enskilda
              personen betalar utan att det är dyrare att bedriva färdtjänst
              eftersom man får lov att betala trängselskatt. Det är något som
              Margareta Kjellin och de borgerliga partierna i riksdagen har
              kommit fram med ett förslag om. Det tycker jag är Helsingforssfientligt
              och fel mot alla som behöver färdtjänst i denna region och för
              all del mot alla som betalar skatt också, för vi får ju dela den
              bördan.
            </seg>
            <seg n="5d5163a9">
              Jag tyckte att ditt svar var svävande, Margareta Kjellin. Nu
              vill jag ha ett klart besked. Ska vi ha kollektivavtal för alla
              hemtjänstutövare? Ska vi också se till att de har det innan vi
              ger dem möjlighet att utföra tjänsterna?
            </seg>
          </u>
          <note type="speaker" n="177545ab">
            Anf. 267 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-7328b28edc140971-8" n="49edf0ce">
            <seg n="0418b6dd">
              Herr talman! Jag börjar med det sista. Det är kommunen som ställer
              de kraven. Då måste det kommunala självstyret få vara avgörande.
              Det skulle aldrig falla mig in att bestämma om människor måste
              vara med i ett fackförbund eller inte. Jag tycker dock att det
              är bra om man är det.
            </seg>
            <seg n="d6ea559f">
              När det gäller trängselskatten och hur den hanteras måste jag
              säga som statsrådet, nämligen att det inte ligger på socialutskottets
              bord att avgöra detta. Men när nu Socialdemokraterna i Helsingforss
              stad drev igenom att man skulle ha trängselskatt får man ta konsekvenserna
              av det. Det blir dyrare för alla att bo i Helsingfors. Å andra
              sidan säger man ute i landet att riksdagen är alldeles för Helsingforssvänlig
              och lägger alldeles för mycket pengar på utbyggnaden av Helsingforss
              trafikleder.
            </seg>
          </u>
          <note type="speaker" n="5c8c8563">
            Anf. 268 KENNETH JOHANSSON (c):
          </note>
          <u who="kenneth_johansson_5d683a" xml:id="i-aecf5305581ee92b-4" n="22f4f6f4">
            <seg n="b10c10bc">
              Herr talman! Välfärd är att färdas väl genom livet. Det är mycket
              viktigt för alla och envar att så länge jag kan och önskar få
              vara med och bidra, känna kamratskap i arbetet och föreningslivet
              och fortsatt kunna påverka, vara delaktig, sedd och hörd. Vi behöver
              gemenskap och vänner att umgås med. Jag vill fortsätta att vara
              den jag är och alltid har varit även om jag blir dement och sängliggande.
            </seg>
            <seg n="362cecb7">
              Vården och omsorgen ska finnas där. Den ska vara av hög kvalitet
              med bra och värdigt bemötande gentemot mig och andra. Vi har alla
              våra drömmar och ska så ha, för var och en av oss är unik. Därför
              är det viktigt att vi har en grundtrygghet som bygger på ett samhälle
              som svarar upp mot att vi även på ålderns höst ska få bestämma
              över våra liv. Vi ska ha en valfrihet och mångfald i boendet,
              i valet av vem som ska erbjuda hemtjänsten och så vidare.
            </seg>
            <seg n="b26bfbc6">
              Politikens uppgift är att ge förutsättningar. Det krävs resurser,
              ekonomiska och personella. Genom att alliansregeringens och Centerpartiets
              politik gett oss en stark ekonomi kan stora satsningar göras på
              välfärdsområdena och resurserna till kommuner och landsting förstärkas.
              Fler i jobb och färre i utanförskap ger gladare och nöjdare människor
              men även stora resurser att satsa på välfärden.
            </seg>
            <seg n="a01a1483">
              Det är därför som jag upprepar från replikskiftet att det är
              totalt fel tänkt av vänsterpartierna att i dessa finansorons tider
              med en avmattad konjunktur höja skatter och göra fler människor
              arbetslösa. Det är att skapa otrygghet och ett kallare samhälle
              när vi så väl behöver ett varmare samhälle.
            </seg>
            <seg n="17cb7108">
              Jag vill särskilt lyfta fram Centerpartiets och alliansregeringens
              åtgärder för att göra det lättare att få vård. Det betyder mycket
              även för äldre. Det handlar om vårdgaranti och vårdval, om att
              synliggöra vårdresultaten och att underlätta entreprenörskapet
              inom vården, om kvalitetssatsningar och om att utveckla folkhälsoarbetet.
              Det är viktiga åtgärder för såväl gammal som ung.
            </seg>
            <seg n="ca559bea">
              Omregleringen av apoteksmarknaden är ett utmärkt exempel på hur
              vi kan förbättra tillgängligheten, få fler apotek och en bättre
              service på området för såväl gammal som ung.
            </seg>
            <seg n="6843e552">
              Fritt val inom äldre- och handikappomsorgen har, som statsrådet
              Maria Larsson sade, ett brett stöd över landet, till och med i
              de röda kommunerna. Det är utmärkt. Nu går vi vidare. Jag hoppas
              att det är många som nappar på möjligheterna.
            </seg>
            <seg n="3dcf5134">
              Det blir förstärkningar när det gäller anhöriginsatser; lagstiftningsförslag
              är på gång. I budgeten finns ytterligare medel redovisade.
            </seg>
            <seg n="588a6398">
              Investeringsstödet för äldreboenden fortsätter, liksom stimulansmedel
              för läkemedelsgenomgångar, utvecklad demensvård, förebyggande
              arbete, kost och nutrition och så vidare.
            </seg>
            <seg n="014bbf07">
              Den sociala tillsynen har stor betydelse och att den samordnas
              med hälso- och sjukvården är utmärkt.
            </seg>
            <seg n="b74e1843">
              Frivilliginsatserna i olika former ger mervärden. Åtgärder och
              förslag har presenterats.
            </seg>
            <seg n="b9a6f712">
              Herr talman! Det kommer mera. LSS-kommitténs förslag är ute på
              remiss i syfte att vi ska nå målet som är ett samhälle tillgängligt
              för alla. Det låter självklart, men vi har långt kvar innan vi
              når det. Vi måste använda blåslampa, höja tempot och vidta en
              rad åtgärder för att rätta till den saktmodighet som tidigare
              regeringar har haft på detta område.
            </seg>
            <seg n="8dc7063d">
              Äldreboendedelegationer, kompetensförsörjning, cancerstrategi,
              vistelsebegreppet som ses över, äldreguider, kvalitetsindikatorer,
              brukarundersökningar, äldrebarometrar jag skulle kunna göra listan
              ännu längre. Det är mycket som är på gång. Det kommer, som sagt,
              mera.
            </seg>
            <seg n="3db49e23">
              Herr talman! En trygg ålderdom innebär också ekonomisk trygghet.
              Nu görs en satsning på 2 miljarder kronor speciellt riktad till
              pensionärerna och med en fördelningspolitisk profil att det är
              de sämst ställda som ska gå först.
            </seg>
            <seg n="49fa909b">
              En trygg ålderdom innebär också att vi även som äldre ska våga
              vistas på gator och torg. Därför är satsningar på fler synliga
              poliser ute i samhället något som ska läggas på pluskontot.
            </seg>
            <seg n="56d71ca7">
              Jag och Centerpartiet ser fram emot att få fortsätta att medverka
              till en tryggare och värdigare ålderdom och ser detta som en rättighet
              och en grundsten i ett modernt välfärdssamhälle.
            </seg>
          </u>
          <note type="speaker" n="ecee753c">
            Anf. 269 PER SVEDBERG (s) replik:
          </note>
          <u who="per_svedberg_c84256" xml:id="i-635b0156f1fc0d49-9" n="076ac8dc">
            <seg n="7ef759e8">
              Herr talman! Kenneth Johansson, socialutskottets ordförande,
              på ålderns höst vill vi nog alla ha det ganska bra. Det tror jag.
            </seg>
            <seg n="961a7bdb">
              Men hur förklarar då Kenneth Johansson att vi på ålderns höst
              plötsligt ska betala mer skatt? Jag kommer att vara ganska envis
              i fråga om det eftersom det inte är rättvist. Jag kommer därför
              att återkomma till detta, Kenneth Johansson, gång på gång. Jag
              vet att man i mitt närområde är mycket upprörd över att människor
              på ålderns höst drabbas av detta då de ska leva det liv som de
              inte kunde göra när de var arbetsföra. Vad händer då?
            </seg>
            <seg n="013064a1">
              En rättvis fördelning av de gemensamma resurser som vi har i
              samhället kan aldrig vara fel, Kenneth Johansson, eller hur?
            </seg>
          </u>
          <note type="speaker" n="326c9d60">
            Anf. 270 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-aecf5305581ee92b-5" n="22f4f6f4">
            <seg n="8128cbe6">
              Herr talman! Jag tycker att Per Svedberg ska hålla sig till korrekta
              beskrivningar. Det är ingen som har höjt någon skatt. Det finns
              ingen pensionärsskatt som har höjts. Vad det handlar om, vilket
              tidigare har uppgetts, är att det har införts ett skatteavdrag
              för inkomster. Det är ett skatteavdrag som ger tillväxt och jobb,
              som leder till en bättre samhällsekonomi och en bättre pension
              och som ger förutsättningar och möjligheter för att vi ska kunna
              satsa på välfärd, vård och omsorg. Alla är vinnare på att vi har
              fler människor i arbete, vilket ger inkomster och välfärd. Det
              tycker jag är en enkel matematik.
            </seg>
            <seg n="9a43b3b3">
              Per Svedberg ger fel beskrivning. Det är ett skatteavdrag på
              inkomster. Vi har inte höjt någon pensionärsskatt. Det borde vara
              ett klart och tydligt besked.
            </seg>
            <seg n="d3e1dfac">
              När vi talar om fördelningspolitik vill jag fråga: Varför är
              det fel att börja med dem som har sämst ekonomi?
            </seg>
          </u>
          <note type="speaker" n="7117ee27">
            Anf. 271 PER SVEDBERG (s) replik:
          </note>
          <u who="per_svedberg_c84256" xml:id="i-635b0156f1fc0d49-10" n="076ac8dc">
            <seg n="f018e7b5">
              Herr talman! Om Kenneth Johansson är så ivrig när det gäller
              att det ska vara rättvist borde man väl kunna ha ett skatteavdrag
              för pensionärer så att pensionärer får samma utfall som om de
              jobbade? I min värld är pensionen inarbetad lön. Det är ingenting
              som bara faller ned. Det är väl detta som skiljer oss åt en aning.
            </seg>
            <seg n="828cbd32">
              Jag ska inte fara runt speciellt mycket mer i fråga om detta.
              Jag får väl fler tillfällen till det.
            </seg>
            <seg n="86637b26">
              Jag har en annan fråga. Kenneth Johansson hyllade apoteksreformen.
              Det är spännande. Samtliga pensionärsorganisationer och pensionärer
              som jag har träffat är oerhört glada och tillfreds med det apoteksbolag
              som vi har i dag. Man är nöjd med deras tjänster, och man tycker
              att utbudet och servicen är bra.
            </seg>
            <seg n="2e369d5d">
              Kommer ni i dagens konjunkturläge att gå vidare med utförsäljningen
              av Apoteket? Vad kommer att hända med de intäkter som staten möjligen
              skulle kunna få då?
            </seg>
          </u>
          <note type="speaker" n="48c16a0f">
            Anf. 272 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-aecf5305581ee92b-6" n="22f4f6f4">
            <seg n="23c305bd">
              Herr talman! Jobbskatteavdrag går till dem som har ett jobb.
              Det betyder att om en pensionär väljer, orkar och vill fortsätta
              att arbeta går det även till den personen. Så är det.
            </seg>
            <seg n="ca931eab">
              Vår inriktning är att nu som ett första steg satsa på dem som
              har de minsta ekonomiska marginalerna. Socialdemokraterna lyckades
              under tolv år inte genomföra några höjningar för dem. Nu gör vi
              det. Vi satsar på en fördelningspolitik där vi sätter dem med
              de ekonomiskt sämsta förutsättningarna främst. Det är alliansregeringens
              uppfattning.
            </seg>
            <seg n="c39d942b">
              När det gäller omregleringen av apoteksmarknaden är det uppenbart
              att Per Svedberg går på PRO-möten. PRO har varit och är mot en
              omreglering. Men om han går på någon av de andra pensionärsorganisationernas
              möten, till exempel på ett SPF-möte, får han höra en hyllning.
              Där finns det stöd för en bättre service i glesbygd, i landsbygd
              och i staden. Ökad tillgänglighet må ju vara bra.
            </seg>
          </u>
          <note type="speaker" n="ee3e3863">
            Anf. 273 EVA OLOFSSON (v) replik:
          </note>
          <u who="eva_olofsson_a37dbe" xml:id="i-57f2206eda43029f-11" n="37c25845">
            <seg n="5280d57e">
              Herr talman! Det är naturligtvis helt vansinnigt att beskatta
              människor olika beroende på om de har jobb, är pensionärer, sjuka
              eller arbetslösa.
            </seg>
            <seg n="b38ebc41">
              Kenneth Johansson talade om ett varmare samhälle. Jag undrar
              hur varmt det känns att vara varslad i dag i Västra Götaland med
              lägre a-kassa och den oro som det innebär.
            </seg>
            <seg n="0167e960">
              Jag undrar hur varmt det känns att vara så kallad förtidspensionär
              i Sverige i dag. Jag vet inte vad Kenneth Johansson tror. Jag
              har en god vän som är i den sitsen. Det som jag får höra är att
              det inte bara handlar om att man inte får sin ekonomi att gå ihop,
              mår skitdåligt och oroar sig hela tiden. Det handlar om hela synsättet
              som gör att man känner sig nedtryckt, att man inte blir trodd
              på att man är sjuk och att man ska få gå och oroa sig för sin
              ekonomi. Så fort det kommer en utgift som man inte visste om klarar
              man inte av det. Man får fundera på om man kommer att hamna hos
              kronofogden. Det känns inte så väldigt varmt.
            </seg>
            <seg n="ece4c007">
              Jag skulle till slut vilja fråga: Anser Kenneth Johansson, som
              tillhör Centerpartiet som var ett folkrörelseparti, att det ska
              finnas kollektivavtal och meddelarfrihet och konkurrensneutralitet
              mellan tilläggstjänsterna när det gäller lagen om valfrihet som
              ska tillämpas inom äldre- och handikappomsorg?
            </seg>
          </u>
          <note type="speaker" n="69040f78">
            Anf. 274 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-aecf5305581ee92b-7" n="22f4f6f4">
            <seg n="95f9ea1f">
              Herr talman! Jag har stor respekt för att personer som har blivit
              varslade befinner sig i en mycket otrygg situation. Jag har också
              stor respekt för det arbete som regeringen nu gör för att möta
              den oro som måste tas på djupaste allvar. Jag har stor respekt
              för de insatser som har gjorts och den ordentliga uppbackning
              som budgeten ger för att man ska kunna vidta ett antal åtgärder
              som är viktiga för att på ett klokt sätt, utifrån lokala förutsättningar,
              möta de orosmoln som verkligen finns.
            </seg>
            <seg n="53fd1204">
              Det är just bland förtidspensionärer som det varmare samhället
              i vårt alternativ kommer. Det handlar om att vi minskar utanförskapet
              med 180 000 personer. Det som Vänsterpartiet har gjort är att
              se till att man förbättrar arbetslöshetssiffror och annat genom
              att förtidspensionera bort folk. Det tycker jag är ett kallt samhälle.
            </seg>
            <seg n="4e2ac6c4">
              Jag ska återkomma i min nästa replik om kollektivavtalen.
            </seg>
          </u>
          <note type="speaker" n="00d6860f">
            Anf. 275 EVA OLOFSSON (v) replik:
          </note>
          <u who="eva_olofsson_a37dbe" xml:id="i-57f2206eda43029f-12" n="37c25845">
            <seg n="5aee2789">
              Herr talman! Jag undrar om Kenneth Johansson och alliansregeringen
              är beredda att ändra det faktum att förtidspensionärer har mindre
              bostadsbidrag än vanliga pensionärer. Det vore bra om man i alla
              fall kunde bli likabehandlad där.
            </seg>
            <seg n="cb0b224a">
              Det finns en viktig sak när man talar om värme. Visst finns det
              kritik mot att vi inte tidigare tillräckligt bra har jobbat med
              rehabilitering för människor som inte hade jobb. Men det finns
              en del människor som kommer att vara förtidspensionärer. Ska de
              alltid så att säga ha det så varmt som det är här längst ned när
              man inte kommer till himlen för den sakens skull i alliansens
              Sverige?
            </seg>
            <seg n="2f0b2526">
              Jag skulle vilja fråga en annan sak också. Kenneth Johansson
              har varit ordförande i LSS-kommittén. Från Vänsterpartiets sida
              är vi ganska förvånade, och i vår budget har vi föreslagit en
              satsning på kompetensutveckling för dem som jobbar i verksamheter
              för funktionshindrade. Det finns ingen sådan satsning från alliansregeringen,
              men det finns stora behov. Det finns personer som saknar grundutbildning.
              Det behövs vidareutbildning och kompetensutveckling inom stora
              områden. Vad vill alliansen göra?
            </seg>
          </u>
          <note type="speaker" n="cd95f043">
            Anf. 276 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-aecf5305581ee92b-8" n="22f4f6f4">
            <seg n="b8e2d29f">
              Herr talman! När det gäller förtidspensionerade: Vi såg hur folk
              förtidspensionerades på löpande band av den regering som Vänsterpartiet
              stödde. Vi såg hur unga människor förtidspensionerades. Vi såg
              att det icke skedde ett tillräckligt aktivt arbete för att rehabilitera
              och se till att detta inte skulle behöva inträffa.
            </seg>
            <seg n="a5ef14d4">
              Sedan tvingas även vi inse att det finns personer för vilka extraordinära
              åtgärder behöver vidtas.
            </seg>
            <seg n="bfb9cd65">
              Min och Centerpartiets utgångspunkt är att alla ska ha en möjlighet
              att vara delaktiga utifrån de förutsättningar som de har.
            </seg>
            <seg n="5802a079">
              Jag är vän av kollektivavtal. Det är en fråga för arbetsmarknadens
              parter. Huruvida detta ska in i ett avtal avgörs av respektive
              kommun.
            </seg>
            <seg n="457ab608">
              LSS-kommittén har föreslagit en ordentlig satsning när det gäller
              kompetensutveckling av personal som arbetar med handikappade.
              Jag utgår från att detta är någonting som man återkommer med från
              regeringen efter remissbehandlingen.
            </seg>
          </u>
          <note type="speaker" n="5fd4a205">
            Anf. 277 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-12" n="6753991d">
            <seg n="e4ac785c">
              Herr talman! Det är mycket intressant att lyssna till den här
              debatten och höra alla argument för att pensionärer ska ha en
              högre skatt eller inte få jobbskatteavdrag.
            </seg>
            <seg n="64752be2">
              Jag tänkte ställa en fråga. Kenneth Johansson är ungefär i min
              ålder vad jag kan förstå och har säkert många kamrater som redan
              har gått i pension.
            </seg>
            <seg n="aa41b7ce">
              Då kan man säga så här: Vilka av dem skulle ha velat jobba kvar
              och vilka av dem skulle ha kunnat jobba kvar? Jag vet av mina
              nära, och jag har också läst rapporter och annat, att mindre än
              10 procent av byggnadsarbetarna pensioneras som byggnadsarbetare
              vid 65 års ålder. Och vad beror det på? Jo, på att de blir utslitna
              tidigare. Ska vi säga till dem: Kamrat, jobba lite längre så får
              du ett jobbskatteavdrag du också! Är det den framtiden som vi
              ska ge till våra kamrater?
            </seg>
          </u>
          <note type="speaker" n="09ed92a8">
            Anf. 278 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-aecf5305581ee92b-9" n="22f4f6f4">
            <seg n="c8577cab">
              Herr talman! Christina Axelsson behöver inte lära mig vad kroppsarbete
              betyder. Christina Axelsson behöver inte lära mig, som kommer
              från kretsar inom jordbrukarrörelsen där man har jobbat med kroppen
              i hela sitt liv, att det kommer en dag då man inte orkar längre
              och att man då ska ha rätt och möjligheter att både vila och göra
              annat. Det som är poängen och skillnaden mellan vår syn är att
              alla inte är lika.
            </seg>
            <seg n="088555f8">
              Jag har också exempel på vänner som mycket väl vill fortsätta
              och som gör det. Det är möjligheten att få göra egna val, att
              samhället ser att var och en av oss är unik, som jag tycker är
              poängen. Och det är det som vi lanserar som vår politik.
            </seg>
            <seg n="e2293fc1">
              Dra inte alla över en kam och försök inte säga att inte jag vet
              vad kroppsarbete handlar om, för då blir jag upprörd!
            </seg>
          </u>
          <note type="speaker" n="006dd722">
            Anf. 279 CHRISTINA AXELSSON (s) replik:
          </note>
          <u who="christina_axelsson_1dcce5" xml:id="i-18fcf8e6f7b2ca64-13" n="6753991d">
            <seg n="b6360b08">
              Herr talman! Ja, Kenneth Johansson, nu blev jag upprörd. Om du
              känner till allt det här, hur kan du då gå med på att vi ska straffa
              dem som faktiskt inte har orkat med och som blivit utslagna av
              arbetslivet så att de inte kan jobba efter 65 år? Varför ska vi
              straffa dem med att ge dem en ökad skatt?
            </seg>
            <seg n="1abdd62d">
              Det här är något som jäser, inte bara bland pensionerade byggnadsarbetare
              utan också bland pensionerade välfärdsproffs, det vill säga barnskötare,
              undersköterskor och så vidare. De orkar inte heller efter 65 år.
              Vad ska vi säga till dem? Ledsen, men nu är det så här att de
              som haft ett jobb som gör att de orkar jobba några år till får
              jobbskatteavdrag. Men du som har intjänat din pension under ett
              helt arbetsliv får det inte.
            </seg>
            <seg n="f2db4ce3">
              Tycker verkligen Kenneth Johansson att det är rättvist?
            </seg>
          </u>
          <note type="speaker" n="3dfb9726">
            Anf. 280 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-aecf5305581ee92b-10" n="22f4f6f4">
            <seg n="65920bb1">
              Herr talman! Christina Axelsson fortsätter med en vulgärpropaganda,
              skulle jag vilja påstå. Det handlar inte om att höja skatten.
              Upp till bevis! Vad är det ni pratar om? Det är fel. Vad det handlar
              om är ett jobbskatteavdrag för dem som oavsett ålder har ett arbete
              och en inkomst därifrån. Det handlar också om att alliansregeringen
              lyfter fram en tvåmiljarderssatsning på pensionärerna, på dem
              som har de sämsta ekonomierna.
            </seg>
            <seg n="b19dfaee">
              Det är mycket avslöjande att Socialdemokraterna och Christina
              Axelsson inte har lagt två strån i kors för att satsa på de ekonomiskt
              sämst ställda. Jag tycker att det är väldigt avslöjande. Det är
              en bakvänd fördelningspolitik. Ni säger ju på första maj att ni
              står för dem med svagare ekonomi. Men visa det då! Ge ert stöd
              när vi vill höja pensionen för de sämst ekonomiskt ställda pensionärerna.
            </seg>
          </u>
          <note type="speaker" n="97933038">
            Anf. 281 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-b3c3aebf9363b851-0" n="1b558d71">
            <seg n="3cedf560">
              Herr talman! Med hösten, regnet och rusket kommer också mörkret.
              Kenneth Johansson pratade om trygghet på gator och torg för äldre.
              När man blir äldre blir man kanske, berättigat eller oberättigat,
              mer orolig för sin personliga säkerhet och trygghet, men man ska
              inte behöva vara orolig. Ett sätt att inte behöva vara orolig
              är att vara försäkrad om att det finns en polismyndighet och bra
              brottsbekämpande myndigheter.
            </seg>
            <seg n="51791e3d">
              Senast i augusti fick vi höra att polisen räknar med att gå med
              604 miljoner i underskott för 2009. Det vet man redan nu. Hur
              ser Kenneth Johansson på det när det gäller att garantera äldres
              trygghet på gator och torg?
            </seg>
          </u>
          <note type="speaker" n="b616f359">
            Anf. 282 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-aecf5305581ee92b-11" n="22f4f6f4">
            <seg n="c0ede664">
              Herr talman! Det är mycket brottsförebyggande och preventivt
              arbete som kan göras och görs. Det görs också utökade ekonomiska
              satsningar i budgeten på olika delar av polis- och justitieväsendet.
            </seg>
            <seg n="ac5c4232">
              Det pågår ett arbete, och det trodde jag frågeställaren visste,
              för att öka antalet poliser, synliga på gator och torg, så att
              vi successivt ska komma upp till målet 20 000 poliser i landet.
              Det är den politik som vi driver och lägger fram tillsammans med
              det kanske allra viktigaste, att ha en samhällsplanering som gör
              att man får trygga miljöer så att man slipper känna oro som gammal
              och även som ung.
            </seg>
          </u>
          <note type="speaker" n="eddc35a9">
            Anf. 283 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-b3c3aebf9363b851-1" n="1b558d71">
            <seg n="cf0f109c">
              Herr talman! Med all respekt för Kenneth Johansson, men talet
              om 20 000 poliser börjar mer och mer kvalificera sig till att
              bli etta på den borgerliga floskeltoppen. När vi ser till fakta
              ser vi att polisen redan nu alarmerar om att man kommer att gå
              med underskott med 604 miljoner för 2009. 11 av 21 polismyndigheter
              minskar antalet civilanställda, vilket kommer att innebära att
              poliser kommer att få sitta och göra skrivbordsjobb. Det ökar
              inte tryggheten ute på gator och torg. Tvärtom gör det många äldre
              oroliga. Och framför allt gör det mig orolig att ni i riksdagens
              talarstol kan stå och prata om 20 000 poliser när vi vet att verkligheten
              därute ser helt annorlunda ut.
            </seg>
            <seg n="a230f296">
              Tror Kenneth Johansson verkligen att den borgerliga regeringen
              kommer att komma upp i 20 000 poliser när polisen redan nu redovisar
              ett underskott på 604 miljoner för 2009?
            </seg>
          </u>
          <note type="speaker" n="d2f87f4d">
            Anf. 284 KENNETH JOHANSSON (c) replik:
          </note>
          <u who="kenneth_johansson_5d683a" xml:id="i-aecf5305581ee92b-12" n="22f4f6f4">
            <seg n="093e8f88">
              Herr talman! Svaret på frågan om jag tror att vi uppnår det är
              ja.
            </seg>
          </u>
          <note type="speaker" n="7bfa2f99">
            Anf. 285 BARBRO WESTERHOLM (fp):
          </note>
          <u who="barbro_westerholm_f43973" xml:id="i-f1c2ab20fb77b234-2" n="35a51076">
            <seg n="edfb673c">
              Herr talman! Jag tänker tala om valfrihet och självbestämmande
              vid livets slutskede.
            </seg>
            <seg n="38481479">
              Hälso- och sjukvården kan i dag bota så mycket mer än för hundra
              år sedan. Får man diabetes kan man leva med den väldigt många
              år. Det finns bra hjärtmediciner. Man kan operera allt möjligt.
              Man kan också lindra livet för människor som har utslagna njurar
              dialys. Man kan transplantera. Man kan sondmata. Man kan respiratorbehandla.
              Och vården har blivit väldigt bra på det här. Men är det alltid
              så att människor vill ha den här vården och behandlingen? Många
              gamla människor vittnar om att de vill vara med och bestämma om
              de vill ta emot alla dessa insatser eller kanske få lämna livet
              i lugn och ro med vård och omsorg.
            </seg>
            <seg n="f68f008a">
              Läkarsällskapet har tagit fasta på detta och utifrån hälso- och
              sjukvårdslagens paragraf om människors självbestämmande när det
              gäller vård och behandling utarbetat nya etiska principer. I de
              etiska principerna står det väldigt tydligt att om man är beslutskapabel
              har man rätt att tacka nej till behandling som kan betraktas som
              vetenskap och beprövad erfarenhet. Man kan också be att få slippa
              fortsätta en behandling som man kanske haft i många år.
            </seg>
            <seg n="1c8cab44">
              Det är naturligtvis knepigare för vården när det gäller människor
              som inte är vid medvetande. Här kan det då vara till hjälp med
              ett livsslutsdirektiv eller ett livstestamente. Sådana används
              i Danmark. Där finns det till och med ett centralt register över
              livstestamentena som är till hjälp för vården när man inte riktigt
              vet hur den äldre skulle ha velat ha det.
            </seg>
            <seg n="269cefc0">
              Vi har haft en utredning i Sverige som har lagt fram ett förslag
              om motsvarande det danska systemet. Det finns sedan 2004 i Justitiedepartementet.
              Jag hoppas att regeringen gör något åt det här, för vi skulle
              behöva en motsvarande lagstiftning och möjlighet i Sverige som
              den man har i Danmark.
            </seg>
            <seg n="205f0b87">
              Vi har haft fallbeskrivningar som har varit ganska uppseendeväckande,
              till exempel Joakim Alpgård som efter många års respiratorsbehandling
              ville få den avslutad. Han fick beskedet att det skulle vara fråga
              om dråp, och därför åkte han utomlands och avslutade sitt liv.
              Det har senare visat sig att han skulle ha fått sin vilja igenom
              här i Sverige, men det är oklart vad som egentligen gäller. Det
              är min förhoppning med det här anförandet att statsrådet ger Socialstyrelsen
              i uppdrag att se närmare på den här frågan. Den är viktig.
            </seg>
            <seg n="9e972098">
              Det finns också en annan fråga som kom fram vid Statens medicinsk-etiska
              råds seminarium i januari, och det är att det händer att läkare
              blir ombedda att skriva ut läkemedel till patienter för att möjliggöra
              för patienten att ta livet av sig med de här läkemedlen. Det är
              naturligtvis inte reglerat, och det borde regleras.
            </seg>
            <seg n="8d3c281e">
              Jag vill också ta upp en annan fråga som borde penetreras närmare,
              och det är att en fjärdedel av självmorden i Sverige begås av
              människor som är 65 år och äldre. Den högsta självmordsfrekvensen
              bland män finns hos äldre män, men vi vet inte varför de tar sig
              av daga. Vi måste ta reda på vad det är som de har mött tidigare
              som gör att de fattar det drastiska beslutet att ta sig av daga.
              Det har sagts mig att det skulle kosta ca 100 000 kronor att göra
              en sådan studie. Det går att göra en registerstudie. Det känns
              viktigt att göra detta.
            </seg>
            <seg n="cac97875">
              Sedan vill jag ta upp en helt annan sak som jag upplevde när
              jag var på bröstcancerorganisationens årsmöte. Det gäller detta
              med mammografi. Vi erbjuder inte mammografi till kvinnor som är
              75 år och äldre. I dag visar det sig att dessa äldre kvinnor är
              i sämre skick än yngre kvinnor vars tumörer har upptäckts med
              mammografi. Det är också någonting som man måste göra någonting
              åt. Det känns som en diskriminering av äldre kvinnor att man inte
              inbegriper dem i den här hälsoundersökningen.
            </seg>
          </u>
          <note type="speaker" n="8a8d630f">
            Anf. 286 MARINA PETTERSSON (s):
          </note>
          <u who="marina_pettersson_0a895f" xml:id="i-8c30eee641ad6997-2" n="06f3eaae">
            <seg n="a0e0511c">
              Herr talman! Barbro Westerholm fick ingen replik, men jag anser
              att det sista hon sade i sitt anförande är väldigt viktigt och
              att vi borde utreda detta så att man kan få fortsatt mammografi
              på äldre dagar. Det är oerhört viktigt.
            </seg>
            <seg n="3c5b2c7d">
              Herr talman! För det första vill jag framföra en hälsning till
              Skrantaskolan i Karlskoga som var här i riksdagen i går. Det var
              fina ungdomar som bland annat frågade mig hur mycket en riksdagsledamot
              tjänar. De frågade även hur mycket jag betalar i skatt. Då svarade
              jag att vi nu för tiden har två skattesystem i Sverige, ett för
              dem som jobbar och ett för dem som inte gör det, det vill säga
              de som är arbetslösa, sjuka eller har pension. Jag betalar mindre
              skatt på min lön eftersom jag har ett jobb, och de som inte har
              något jobb betalar mer i skatt. Det var inte rättvist, tyckte
              de.
            </seg>
            <seg n="c46f0555">
              Herr talman! Vi har en bergochdalbana på börsen under en värre
              instabil ekonomisk situation, värre än på 30-talet, finanskriser
              över hela världen och ett banksystem som har levt sitt eget liv
              globalt där den enskilda, lilla människan bara är en bricka i
              ett spel där marknadskrafterna ska råda och solidariteten dö.
              Vi har en regeringsallians som späder på med skattesänkningar
              och som trasat sönder vårt välfärdssystem, våra välfärdsförsäkringar
              och som också lämnar den enskilde i utanförskap. Detta är ett
              utanförskap som bara kommer att växa i takt med att människor
              blir utförsäkrade. Fler människor kommer att knacka dörr på våra
              socialförvaltningar.
            </seg>
            <seg n="9104aff1">
              Denna vecka har den finansiella kraschen ännu inte nått arbetaren
              på verkstadsgolvet i våra små kommuner. Det är bara varslen som
              strömmar in som statistiska sifferstaplar som regeringen genom
              sin politik också spätt på under de två år som har gått sedan
              man vann valet med hårdare och tuffare tag gentemot den som är
              sjuk eller arbetslös och inte får vara kvar i våra trygghetsförsäkringar.
              Detta har hänt i en allt djupare lågkonjunktur, något som vi inte
              har upplevt förut tillsammans med ett nära sammanbrott av de finansiella
              systemen globalt.
            </seg>
            <seg n="dc6f3399">
              Herr talman! Maria Larsson har ett ansvar gentemot socialförvaltningar
              som också har ansvaret att betala ut de ökade försörjningsstöden.
              Jag såg detta tidigt ute i våra kommuner. Jag fick signaler och
              lät utredningstjänsten här i riksdagen ta fram siffror på hur
              verkligheten ser ut ute i kommunerna.
            </seg>
            <seg n="2bbb33e0">
              När jag ställde frågan om ökningen av försörjningsstöden hänvisade
              regeringen bara till gammal statistik och sade också att någon
              ökning ej hade skett. I partiledardebatten i onsdags sade Fredrik
              Reinfeldt att antalet människor som uppbär försörjningsstöd har
              minskat och att det är regeringens politik som har gjort detta.
            </seg>
            <seg n="702702b4">
              Vad säger Maria Larsson i dag? Hur förklarar hon att människor
              faller mellan stolarna och blir utförsäkrade till ingenting när
              jobben inte finns, när marknadskrafterna har slagit i botten och
              arbetslösheten ökar? Hur förklarar Maria Larsson ökningarna av
              försörjningsstöd i över hälften av landets kommuner? Är det inte
              en överföring av kostnaderna från sjuk- och arbetslöshetsförsäkringssystemen
              till kommunernas socialförvaltningar och till kommunernas budgetar?
            </seg>
            <seg n="fdfc2c67">
              I värsta fall kan den här arbetslösheten uppgå till 7 procent
              år 2010. Arbetslöshetens omfattning och utveckling påverkar direkt
              kostnaderna för försörjningsstödet. Bara i min egen hemkommun
              Filipstad har socialbidragskostnaderna ökat med 24 procent jämfört
              med 2007.
            </seg>
            <seg n="db8f1bd5">
              Vi ser nu en ökning av antalet varsel ute i kommunerna. Massor
              av underleverantörer till exempel till Volvo i Göteborg kommer
              att bli hårt drabbade. Det finns många värmländska kommuner som
              har just underleverantörer till Volvo. Varslen kommer att fortsätta
              strömma in. Det är många grupper som kommer att få det svårt.
              Det handlar om dem som fortfarande är arbetslösa efter den högkonjunktur
              som vi har gått igenom, dem som står längst bort från arbetsmarknaden
              och dem som har en dålig utbildning som behöver bättras på.
            </seg>
            <seg n="a97f4f6c">
              En annan grupp är singelföräldrarna. Singelföräldrarna har det
              inte lätt i dag. Ni i alliansen har bara inriktat ert stöd på
              kärnfamiljer. Det har skett i form av vårdnadsbidrag, jämställdhetsbonusar
              och skattelättnader för hushållsnära tjänster som den ensamstående
              föräldern inte har råd med.
            </seg>
            <seg n="eacb6ef7">
              Barnfattigdomen har ökat lavinartat. Man beräknar att barnfattigdomen
              kommer att utgöra närmare 30 procent hos barn till singelföräldrar
              med låg ekonomisk standard.
            </seg>
          </u>
          <note type="speaker" n="1d8eebff">
            Anf. 287 BARBRO WESTERHOLM (fp) replik:
          </note>
          <u who="barbro_westerholm_f43973" xml:id="i-f1c2ab20fb77b234-3" n="35a51076">
            <seg n="0db2b1d1">
              Herr talman! Senior 2005 skrev att hälften av Sveriges äldre
              måste arbeta till 79-årsdagen om vi ska få ekonomin att gå ihop.
              Äldreboendedelegationen har siffror på att alla i Sverige måste
              arbeta till 72-årsdagen om vi ska ha pengar till äldreomsorgen
              2050. Samtidigt har vi haft en arbetsmarknad som inte har varit
              särskilt positiv till att ta emot äldre människor.
            </seg>
            <seg n="6930f06b">
              Vi hade ett seminarium här i riksdagen där det blev mycket tydligt
              att vi måste ha incitament för att äldre ska stanna på arbetsmarknaden.
              Ett incitament är att visa med pengar att vi välkomnar äldre på
              arbetsmarknaden, och det är en av flera delar av bakgrunden till
              jobbskatteavdraget.
            </seg>
            <seg n="fd8e94e8">
              Marina Pettersson! Är det inte bra att alla som vill och kan
              gå ut i arbete har möjlighet att göra det och också ser att det
              lönar sig?
            </seg>
          </u>
          <note type="speaker" n="4a5692f8">
            Anf. 288 MARINA PETTERSSON (s) replik:
          </note>
          <u who="marina_pettersson_0a895f" xml:id="i-8c30eee641ad6997-3" n="06f3eaae">
            <seg n="0307d4b0">
              Herr talman! Naturligtvis är det bra att fler äldre kan stanna
              kvar i arbetslivet efter 65. Men därigenom menar jag inte att
              det ska vara orättvisor i form av pensionärsskatter som ännu mer
              urgröper klyftan mellan pensionär och pensionär.
            </seg>
          </u>
          <note type="speaker" n="6c5bc562">
            Anf. 289 BARBRO WESTERHOLM (fp) replik:
          </note>
          <u who="barbro_westerholm_f43973" xml:id="i-f1c2ab20fb77b234-4" n="35a51076">
            <seg n="d2374cd0">
              Herr talman! Det här är ingen pensionärsskatt, utan det är en
              skattereduktion för de äldre som vill och kan fortsätta arbeta
              längre än till 65- eller 67-årsdagen. Och det här ska vi välkomna,
              för på det här sättet kan också äldre visa vilken resurs vi är
              på arbetsmarknaden. Samhället pensionerar bort professorer, forskare
              och människor som arbetar i offentlig sektor, alla möjliga människor
              som vi vet skulle ha velat fortsätta om de hade haft möjlighet.
              Vi måste öppna alla dörrar. Alla behövs på det sätt som man kan
              bidra med.
            </seg>
          </u>
          <note type="speaker" n="e585b044">
            Anf. 290 MARINA PETTERSSON (s) replik:
          </note>
          <u who="marina_pettersson_0a895f" xml:id="i-8c30eee641ad6997-4" n="06f3eaae">
            <seg n="0137f624">
              Herr talman! Man kan fundera när det gäller alliansens politik
              över huvud taget. Det enda ni vill är ju att öka klyftorna mellan
              olika befolkningsgrupper.
            </seg>
            <seg n="a9582ed4">
              När det gäller pensionärsskatten är det så att ni tar ut mer
              skatt av en pensionär än den som förvärvsarbetar. Det innebär
              ju att avstånden ökar mellan olika grupper i samhället. Det innebär
              också att om man inte orkar jobba efter 65 år ska man, kanske
              du, se på när grannen orkar gå och jobba några timmar och då får
              ett förvärvsavdrag och mindre skatt än den som är sjuk och kanske
              behöver ännu mer pengar till exempelvis läkemedel och så vidare
              på grund av sin situation. Det här är en stor orättvisa.
            </seg>
          </u>
          <note type="speaker" n="a0804e33">
            Anf. 291 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-7328b28edc140971-9" n="49edf0ce">
            <seg n="a07ce0ba">
              Herr talman! Marina Pettersson ondgör sig över regeringens politik
              när regeringens politik de facto har gjort att 180 000 fler har
              gått från utanförskap till arbete hälften av dem enligt forskningen
              beroende på jobbskatteavdraget. Samtidigt med jobbskatteavdraget
              har effekten också blivit att följsamhetsindex för inkomstpensionen
              har ökat från 0,8 år 2005 till 3,9 år 2009 det är 2,8 i år, 2008
              vilket sammantaget innebär en ökning av pensionen på ungefär en
              tusenlapp i månaden 2009 över två år.
            </seg>
            <seg n="cb547b38">
              Då undrar jag: Tycker inte Marina Pettersson att det är oändligt
              mycket bättre att få en högre pension på grund av den tillväxt
              som vi har haft, beroende på alliansens politik?
            </seg>
          </u>
          <note type="speaker" n="76deeea4">
            Anf. 292 MARINA PETTERSSON (s) replik:
          </note>
          <u who="marina_pettersson_0a895f" xml:id="i-8c30eee641ad6997-5" n="06f3eaae">
            <seg n="8abbd434">
              Herr talman! När det gäller pensionärerna ska vi socialdemokrater
              försöka utjämna så att det inte ska finnas två skattesystem på
              sikt. Vi är emot pensionärsskatten. Vi gör ett första steg nu
              och ser till att pensionärerna får en höjning av pensionen.
            </seg>
            <seg n="3d3462a3">
              Det som är märkligt när det gäller alliansregeringens politik
              är att man ser att klyftorna vidgas, att barnfattigdomen ökar
              och att kostnaderna för försörjningsstödet ökar ute i kommunerna,
              och man ser varslen komma, och man gör ingenting åt det.
            </seg>
            <seg n="d665d316">
              Jag skulle vilja rikta en fråga till Margareta B Kjellin i stället:
              Vad ska ni göra?
            </seg>
          </u>
          <note type="speaker" n="1ee02c5d">
            Anf. 293 MARGARETA B KJELLIN (m) replik:
          </note>
          <u who="margareta_kjellin_1e1fa2" xml:id="i-7328b28edc140971-10" n="49edf0ce">
            <seg n="1986a8bd">
              Herr talman! Det vi vet är att med en socialdemokratisk regering
              hade alla haft det sämre. Det hade varit samma skatt för alla,
              och den hade varit högre. Det hade varit större klyftor. Ni gjorde
              de rikaste skattebefriade, och de klyftorna ökade mest under den
              tid då ni var i regeringsställning. Ni gjorde ingenting.
            </seg>
            <seg n="9771ba07">
              Vad gör ni nu, när ni sänker skatten? Jo, det blir lika mycket
              för alla. Ni satsar inte på dem som har det sämst ställt.
            </seg>
            <seg n="97f1fb79">
              Kvinnorna på 7580 år som har slitit i hemmet och har en låg garantipension
              dem satsar vi de stora skattesänkningarna på. När vi har kommit
              till rätta med utanförskapet kan vi ha en annan utjämning när
              det gäller skatterna. Men det viktigaste av allt är ju att de
              får en högre pension.
            </seg>
            <seg n="bb4cf6aa">
              Tycker inte Marina Pettersson att det är bättre att pensionärerna
              får en tusenlapp mer i pension i månaden än vad de hade med era
              siffror på reglering av inkomstpensioner?
            </seg>
          </u>
          <note type="speaker" n="71bb29dc">
            Anf. 294 MARINA PETTERSSON (s) replik:
          </note>
          <u who="marina_pettersson_0a895f" xml:id="i-8c30eee641ad6997-6" n="06f3eaae">
            <seg n="a929cf95">
              Herr talman! Jag häpnar. Den politik som ni har fört under de
              två år då ni har varit vid makten har ju medfört att ni har förstört
              våra välfärdsförsäkringar, ni har sett till att människor har
              fått det mycket sämre ställt, att folk blir utförsäkrade, att
              deltidsarbetande kvinnor har fått mycket sämre förutsättningar
              i vård och omsorg och att människor går från arbetslöshetsförsäkringen
              till socialbidrag och till våra socialförvaltningar. Ni har också
              sett till att arbetslöshetsförsäkringen bara gäller en viss tid,
              och den bortre parentesen stämplar ut människor till socialförvaltningens
              dörr. Det är det ni har sett till under de två år då ni har regerat!
            </seg>
          </u>
          <note n="04aea326">
            Rättsfrågor
          </note>
          <note type="speaker" n="6b9db4d9">
            Anf. 295 CHRISTOPHER ÖDMANN (mp):
          </note>
          <u who="unknown" xml:id="i-43fb6da7e8e0a0b2-48" n="2e5d77e0">
            <seg n="a05cbb79">
              Herr talman! Från att vi har pratat om de äldre tänkte jag gå
              över till att prata om de yngre, om barnen.
            </seg>
            <seg n="6a29a196">
              Det genomförs över 3 000 vårdnadstvister varje år. En vårdnadstvist
              genomförs oftast då två föräldrar inte lyckas komma överens om
              var barnen ska bo och hur regleringen för umgänget med barnen
              ska se ut mellan två föräldrar som är skilda. Dessa vårdnadstvister
              brukar tyvärr dra ut på tiden, och oftast tar det minst två år,
              oftast tre år, innan ett ärende kommer upp till beslut i tingsrätten.
              Detta menar jag är en alldeles för lång tid. Barn lider, föräldrar
              lider och socialtjänstens och andra myndigheters utredningar tar
              alltför lång tid. Ibland, när utredningarna blir klara, är de
              inaktuella när beslutet äntligen kommer upp till avgörande i tingsrätten.
              Då har det flutit mycket vatten under broarna.
            </seg>
            <seg n="950355c4">
              För att förbättra denna situation anser jag att speciella familjedomstolar,
              som enbart handlägger familjemål, skulle behöva införas. Till
              dessa borde kopplas domare som är utbildade på området och gärna
              även i psykologi.
            </seg>
            <seg n="9448456d">
              I dag är det dessutom så att föräldrarnas ombud inte mörkar med
              att om man ska vinna i tingsrätten så måste man erövra barnen,
              inte bara bokstavligt utan också fysiskt, det vill säga få över
              barnen till sitt eget hem. Det betyder att barnen blir föremål
              för allehanda psykiska manipulationer. Ofta försöker föräldrarna
              störa varandras umgänge med barnen och trigga barnen att rymma
              från den andra föräldern. Självklart ingår här också att anklaga
              varandra för barnmisshandel och andra övergrepp. Ju längre tid
              det tar till beslut, desto mer trasiga barn får man.
            </seg>
            <seg n="16ebb162">
              De interimistiska domar som blir nödvändiga i dag i väntan på
              socialtjänstens och familjerättens underlag under två tre år är
              mycket dyra för samhället. Ofta blir de inte bra eftersom man
              inte har ett fullödigt underlag för beslutet. Men det händer faktiskt
              att dessa interimistiska domstolar utan ett färdigt underlag tar
              beslut om att flytta barnen från den ena föräldern till den andra,
              med ytterligare onödig ökad oro för både barn och föräldrar. Lidandet
              för barnen och bristerna kring de interimistiska domarna har barnrättsorganisationer
              länge lyft fram som problem.
            </seg>
            <seg n="173d6abf">
              Barnens bästa måste stå i fokus inför besluten, vilket inte sker
              i dag. Sedan kan man tillägga att inte alla föräldrar nöjer sig
              med att beslut fattats utan överklagar, vilket innebär ytterligare
              ökad oro för barnen och ännu trasigare barn.
            </seg>
            <seg n="08d9bf5c">
              Utredningen om barnen bör ligga hos BUP, som förutsättningslöst
              ska utreda. Dessutom skulle det behövas experter när det gäller
              barnens vilja samt att barnen fick egna juridiska ombud. Annars
              riskerar man att ord står mot ord, vilket är fallet i dag. Fördelen
              skulle vara att utredningarna fick högre kvalitet och blev mer
              opartiska. Därtill skulle de gå fortare att genomföra och kostnaderna
              minska också för samhället. Detta ska ställas mot att socialtjänsten
              och familjerätten gör utredningarna och kanske redan har tagit
              ställning för den ena av föräldrarna och därmed inte kan anses
              vara opartiska.
            </seg>
            <seg n="8668b665">
              Skol- och förskolepersonal ska utan sekretess kunna höras i domstolar.
              Alltför många lärare och annan skolpersonal är så rädda för sekretessreglerna,
              som de dessutom inte alltid är särskilt väl insatta i, att domstolarna
              inför besluten ofta inte får ur dem viktig information till gagn
              för barnen.
            </seg>
            <seg n="41e457b5">
              Om det finns risk för att någon av föräldrarna på grund av nationalitet,
              funktionshinder eller sexuell läggning kan bli diskriminerad inför
              tingsrättens beslut ska denna risk minimeras genom extra belysning
              i utredningen. Inte heller detta sker i dag.
            </seg>
            <seg n="8a381f9f">
              Herr talman! Vi i Sveriges riksdag skulle kunna göra denna process
              betydligt skonsammare för både barn och föräldrar genom att korta
              tiden för hela processen, ge en oberoende instans möjlighet att
              utreda barn och föräldrar, låta skolpersonal tala utan sekretess
              samt sätta barnen i fokus bland annat genom att ge dem ett eget
              ombud, en egen advokat.
            </seg>
          </u>
          <note type="speaker" n="a2e55799">
            Anf. 296 HENRIK VON SYDOW (m):
          </note>
          <u who="henrik_von_sydow_d3eab3" xml:id="i-52a18bacce094b46-0" n="0f4b1200">
            <seg n="cadb8a42">
              Herr talman! Regeringen vill skärpa straffen för misshandel och
              grov misshandel, våldtäkt och grov våldtäkt, rån och grovt rån
              samt grov kvinnofridskränkning. Det sade statsminister Fredrik
              Reinfeldt i sin första regeringsförklaring. Nu är detta på väg
              att bli verklighet.
            </seg>
            <seg n="7bd9b3c6">
              I onsdags presenterade utredaren, riksåklagare Anders Perklev,
              sin utredning om straffen för grova brott. Han lägger nu fram
              skarpa förslag som bryter med en tradition av överslätande inställning
              och låga straff för våld och övergrepp mot andra människor.
            </seg>
            <seg n="cbc2ad14">
              Straffen för de allvarliga våldsbrotten ska skärpas. Domstolen
              ska ta större hänsyn till om det finns försvårande omständigheter
              som förstör människors trygghet och hälsa. Dessutom föreslår Anders
              Perklev att återfall i brott ska leda till strängare straff. Det
              är välkomna förslag och bryter med det som många uppfattar som
              alltför låga straff för misshandel, övergrepp, grovt våld och
              våldtäkter. Nu tas stegen för att bryta den instruktion som går
              på tvärs mot människors respekt, tilltro och tillit till vårt
              rättsväsen.
            </seg>
            <seg n="2dfff205">
              Moderaterna vill höja utsatta människors skyddsvärde. Straffen
              ska spegla hur allvarligt samhället ser på grova våldsbrott och
              på det sättet fungera moralbildande. Vi ska inte acceptera våld
              för att utnyttja, hota, misshandla eller trakassera andra människor.
              Vi ska varken acceptera gatuvåld, våld i hemmet och än mindre
              brutala uppgörelser mellan kriminella gäng. Vi ska också i lagboken
              markera vårt motstånd mot övergrepp som våldtäkter och grova kvinnofridskränkningar.
            </seg>
            <seg n="c686f830">
              Herr talman! Vi vet att det finns ett stort motstånd mot våld
              och övergrepp. Den unge Anton Abeles mobilisering på Facebook
              och hans manifestationer på gatorna mot våldet är starka exempel
              på det breda motståndet. Det är ett motstånd mot våldet som nu
              måste komma till uttryck också i våra straffskalor. Därför vill
              Moderaterna markera en skärpt syn på allvarliga våldsbrott. Vi
              behöver skärpta straff för att få ett tryggare och säkrare samhälle.
            </seg>
            <seg n="2cbe551c">
              Mot detta står till exempel Vänsterpartiet. Vänsterpartiet vill
              dessutom återinföra halvtidsfrigivning på våra fängelser. Vänsterpartiet
              vill minska och halvera strafftiden i stället för att skärpa straffen
              för grova våldsbrott mot andra människor.
            </seg>
            <seg n="6735c8eb">
              Det är också dags för det andra oppositionspartiet, Socialdemokraterna,
              att börja ge besked om hur de ser på skärpta straff för grova
              våldsbrott och övergrepp. Anser Socialdemokraterna att det går
              att bilda regering tillsammans med ett vänsterparti som vill införa
              halvtidsfrigivning på våra fängelser?
            </seg>
            <seg n="fab714b0">
              Moderaterna och Allians för Sverige vill se ett starkt rättsväsen
              med både fler och bättre poliser och skärpta straff för grova
              våldsbrott. Vi behöver bra skolor och en fortsatt kamp mot utanförskap
              och hopplöshet. Detta tillsammans drar undan grunden för brottsligheten
              och ökar tryggheten och säkerheten för alla, allra mest förstås
              för dem som i dag lever sina liv i skuggan av brott och i rädsla
              för att bli utsatta för kriminalitet och övergrepp.
            </seg>
          </u>
          <note type="speaker" n="72792a8e">
            Anf. 297 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-9ca80f56a96c6f76-0" n="b2ef3041">
            <seg n="f04a3e2c">
              Herr talman! Jag hörde Henrik von Sydow säga att vi behöver fler
              poliser. Vart tog er satsning på rättsväsendet vägen, Henrik von
              Sydow? Vad var det ni sade före valet? Ni skulle göra en storsatsning
              på rättsväsendet. Ni skulle satsa 3 miljarder 2007 och 3 miljarder
              2008. Av detta blev det ingenting. Förklara, Henrik von Sydow,
              varför det löftet försvann. Förklara också varför ni drar ned
              resurserna för polisen när vi vet att polismyndigheterna nu rapporterar
              att de kommer att gå med underskott.
            </seg>
            <seg n="1cc39c19">
              De poliser som utbildades under den förra mandatperioden öppnade
              vi socialdemokrater upp för 2000 och 2001. Då tillkom två nya
              polishögskolor, en i Umeå och en i Växjö. Detta gjorde att det
              under den mandatperioden kunde utbildas 4 000 poliser. Tala om
              vart pengarna till satsningen på rättsväsendet tagit vägen!
            </seg>
          </u>
          <note type="speaker" n="69e5cde6">
            Anf. 298 HENRIK VON SYDOW (m) replik:
          </note>
          <u who="henrik_von_sydow_d3eab3" xml:id="i-52a18bacce094b46-1" n="0f4b1200">
            <seg n="43e34f3b">
              Herr talman! Jag talar gärna om alliansregeringens satsning på
              polisen. Det är en av de viktigaste reformerna för att öka tryggheten
              och säkerheten i samhället. Vi har gjort en historisk satsning
              på rättsväsendet. Socialdemokraterna och den övriga oppositionen
              vet om detta.
            </seg>
            <seg n="3d6efe12">
              Det hela är mycket enkelt. Visst har vi fått fler poliser sedan
              vi tog över. Vi är på väg att gå från 17 000 till 20 000 poliser.
              Det är en stor reform och en stor förbättring av tryggheten för
              svenska folket. Det finns dessutom fler civilanställda, tro inget
              annat. Det finns svart på vitt. Antalet civilanställda är större
              nu än när vi tog över. Det är bara att titta i den svenska statsbudgeten
              för att se att anslagen till rättsväsendet ligger på rekordnivåer.
            </seg>
            <seg n="61ca80e6">
              Nu finns fler poliser. Nu finns fler civilanställda. Nu har vi
              ett större anslag till rättsväsendet. Låt oss vara helt på det
              klara med det.
            </seg>
          </u>
          <note type="speaker" n="b187008e">
            Anf. 299 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-9ca80f56a96c6f76-1" n="b2ef3041">
            <seg n="8c1b720f">
              Herr talman! En lögn blir inte sannare för att den upprepas gång
              på gång, Henrik von Sydow.
            </seg>
            <seg n="118c512f">
              Henrik von Sydow säger från talarstolen att det är enkelt att
              förklara regeringens satsning på rättsväsendet. Nej, Henrik von
              Sydow, du klarar inte av att förklara detta. Däremot kan man i
              budgetpapperen läsa hur ni, trots de storsatsningar ni lovade,
              hittills under mandatperioden endast anslagit 2 ½ miljard till
              rättsväsendet medan vi under den tidigare mandatperioden gav 5
              miljarder till rättsväsendet. Det är vi som har stått för den
              historiska satsningen på rättsväsendet.
            </seg>
            <seg n="a6ffb112">
              Tala också om, Henrik von Sydow, varför ni drar ned på resurserna
              till polisen. Vi socialdemokrater har lagt mer än den borgerliga
              regeringen på Kriminalvården, åklagarmyndigheterna, Sveriges domstolar
              och polisen. Vi står för satsningen på rättsväsendet.
            </seg>
          </u>
          <note type="speaker" n="ab7c93cd">
            Anf. 300 HENRIK VON SYDOW (m) replik:
          </note>
          <u who="henrik_von_sydow_d3eab3" xml:id="i-52a18bacce094b46-2" n="0f4b1200">
            <seg n="aecaed71">
              Herr talman! Det sista faller på sin egen orimlighet. Jag skulle
              vilja säga att hela inlägget egentligen faller på sin egen orimlighet.
            </seg>
            <seg n="38b56a29">
              Vi är på väg att gå från 17 000 till 20 000 poliser tack vare
              stora anslagsökningar från alliansregeringen.
            </seg>
            <seg n="e152bdda">
              Det här går att mäta. Det är bara att titta. Det blir fler och
              fler poliser för varje dag. Det gäller inte minst nästa år. År
              2010 kommer det att vara 20 000 poliser. Det är en stor förändring
              av Sverige, en stor förbättring av landet.
            </seg>
            <seg n="e12aa570">
              Under de socialdemokratiska regeringarna var utvecklingen den
              motsatta. Det blev inte fler och fler poliser, utan färre och
              färre poliser. Vi vet exakt hur många, på antalet, på siffran,
              på den enskilda polismannen. Det var så det såg ut. Nu blir poliserna
              fler och fler. Under socialdemokratiska regeringar har poliserna
              blivit färre och färre. Det är skillnaden.
            </seg>
          </u>
          <note type="speaker" n="82f9d305">
            Anf. 301 CARINA OHLSSON (s) replik:
          </note>
          <u who="carina_ohlsson_543de9" xml:id="i-039dbb0bc5e666ff-0" n="89feb6e5">
            <seg n="7dd2d694">
              Herr talman! Henrik von Sydow lyfter fram flera olika brott.
              Till dem hör kvinnofridskränkning och grov kvinnofridskränkning.
              Samhället ser väldigt allvarligt på detta. Jag skulle till och
              med vilja beskriva det som att det är en samhällsfara om vi inte
              kan få ned den brottsstatistiken. Det vi ser är att det ökar år
              från år.
            </seg>
            <seg n="dfdba683">
              Jag skulle vilja höra lite mer vad Henrik von Sydow har för åtgärder
              för att siffrorna i statistiken ska kunna sjunka i stället för
              att öka. Jag är inte riktigt lika övertygad om att det enbart
              rör sig om strafflängden, som vi hörde nu. Jag skulle vilja höra
              lite mer om åtgärder som skulle kunna få ned brottsstatistiken
              och också naturligtvis bistå de brottsoffer, kvinnor och barn,
              som utsätts för våld.
            </seg>
          </u>
          <note type="speaker" n="eef20083">
            Anf. 302 HENRIK VON SYDOW (m) replik:
          </note>
          <u who="henrik_von_sydow_d3eab3" xml:id="i-52a18bacce094b46-3" n="0f4b1200">
            <seg n="58d0345f">
              Herr talman! Jag tackar för frågan. Det är ett viktigt frågefält.
              Jag kan börja med att knyta an till hela den satsning som sker
              på rättsväsendet genom fler och effektivare arbetande poliser
              och straffskärpningar för dessa brott. Det är viktiga reformer,
              kanske framför allt för att öka kvinnors trygghet.
            </seg>
            <seg n="ff61f913">
              Det handlar om fler saker än fler poliser och skärpta straff,
              men detta är viktiga delar. När larmet går ska det finnas en polis
              som svarar. När vi markerar mot de här brotten ska vi visa vilken
              avsky vi känner.
            </seg>
            <seg n="00ceffe2">
              Sedan handlar det om andra viktiga insatser, till exempel om
              att aktivera kvinnojourerna, som är viktiga aktörer i arbetet
              för att ytterligare synliggöra denna brottslighet och få en medvetenhet
              även hos polisen om detta. Listan kan vara väldigt lång. Regeringen
              har en hel handlingsplan med 52 konkreta punkter för att bekämpa
              kvinnovåldet. Det är ett viktigt fält.
            </seg>
          </u>
          <note type="speaker" n="7aac655f">
            Anf. 303 CARINA OHLSSON (s) replik:
          </note>
          <u who="carina_ohlsson_543de9" xml:id="i-039dbb0bc5e666ff-1" n="89feb6e5">
            <seg n="d9f58f41">
              Herr talman! Det som jag hörde nu upplever jag inte som förebyggande
              åtgärder. Nu hörde jag att när väl brottet har skett ska en polis
              komma till platsen och så vidare. Jag kan bygga på med att det
              ska vara ordentliga förundersökningar och att fler fall ska leda
              till åtal och fällande domar. Man kan använda den straffskala
              som man redan i dag har mycket mer och se på hela straffskalan.
              Jag är inte säker på att man ska förändra straffskalan och göra
              straffen ännu längre, utan man kan använda sig av den.
            </seg>
            <seg n="2959232c">
              Men jag har fortfarande inte hört någonting som egentligen är
              förebyggande och gör så att brotten inte sker. Jag tror inte att
              det hjälper att bara säga att det blir fler poliser och att straffskalan
              ska skärpas. Det behöver nog komma till helt andra åtgärder, till
              exempel att man jobbar med jämställdhetsfrågor och så vidare,
              om jag ska hjälpa Henrik von Sydow lite på traven. Det handlar
              om det förebyggande arbetet, som förhindrar att brotten begås.
            </seg>
          </u>
          <note type="speaker" n="04ea5de1">
            Anf. 304 HENRIK VON SYDOW (m) replik:
          </note>
          <u who="henrik_von_sydow_d3eab3" xml:id="i-52a18bacce094b46-4" n="0f4b1200">
            <seg n="5142aea0">
              Herr talman! Jag ska bara stryka under att fler poliser i allra
              högsta grad är en förebyggande insats. Att poliser finns tillgängliga,
              att poliser finns på gator och torg och finns synliga ute är någonting
              som i allra högsta grad är brottsförebyggande. Vi vet också att
              det här är någonting som på ett konkret sätt ökar den upplevda
              känslan av trygghet i att exempelvis kunna röra sig fritt i staden,
              inte minst för kvinnor.
            </seg>
            <seg n="ed3a86e7">
              Pratar vi i allmänhet om brottsförebyggande arbete är vi tillbaka
              i de frågeställningar som är grundläggande och viktiga. Det är
              klart att ska man bekämpa brottsligheten är en fungerande skola
              som bland annat kan diskutera jämställdhet ett otroligt viktigt
              verktyg. Jag tror att det faktum att människor får jobb och framtidstro
              är någonting som också har en väldigt stor brottsförebyggande
              betydelse. Kanske har vi diskuterat det lite för lite när justitieutskottet
              har haft sina debatter. Det finns möjligen skäl att återkomma
              till de bitarna.
            </seg>
          </u>
          <note type="speaker" n="2714cf98">
            Anf. 305 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-b3c3aebf9363b851-2" n="1b558d71">
            <seg n="beef20a5">
              Herr talman! Jag kan inte låta bli att fälla en kommentar om
              att poliser kan förebygga många typer av brottslighet. Just brott
              och våld i nära relationer som sker hemma hos människor har poliser
              kanske svårt att förebygga, eftersom de inte är hemma hos människor
              generellt sett.
            </seg>
            <seg n="e4da9db4">
              Jag skulle vilja ställa en fråga om straffskalorna. Jag tycker
              att det är bra att regeringen ser över straffskalorna. Det var
              någonting som vi socialdemokrater initierade redan på vår tid,
              även om jag tror att en allmän repressiv linje med kraftigt höjda
              straff, som ni förordar, inte kommer att leda till en revolutionerande
              minskning av antalet brott.
            </seg>
            <seg n="649aa298">
              För två år sedan lade vi socialdemokrater fram ett förslag om
              skärpt lagstiftning om rattfylleri. Viktiga huvudpunkter var bland
              annat två helt nya brott, vållande till annans död vid rattfylleri
              och vållande till skada vid rattfylleri. De lagförslagen, viktiga
              för att stävja ett väldigt samhällsfarligt brott, rattfylleri,
              har ni bara kastat i soptunnan. Varför har ni gjort det, Henrik
              von Sydow?
            </seg>
          </u>
          <note type="speaker" n="9297bc15">
            Anf. 306 HENRIK VON SYDOW (m) replik:
          </note>
          <u who="henrik_von_sydow_d3eab3" xml:id="i-52a18bacce094b46-5" n="0f4b1200">
            <seg n="8da3f2e3">
              Herr talman! Vad gäller kvinnoperspektivet vill jag gärna hålla
              fast vid det jag nämnde tidigare: När larmet går ska det, oavsett
              var brottet begås, finnas en polis som svarar och som snabbt kan
              vara där. Känslan att ha den tryggheten tror jag betyder mycket
              för väldigt många.
            </seg>
            <seg n="e577103d">
              Det är mycket intressant att Maryam Yazdanfar tar upp Anders
              Perklevs utredning. Nu finns skarpa förslag att förhålla sig till.
              Nu är det upp till socialdemokratin att ge ett besked. Hur ser
              man på förslagen från riksåklagare Anders Perklev om skärpta straff
              för grov kvinnofridskränkning, misshandel och våldtäkter? Utredningen
              kom i veckan, men jag är säker på att Maryam Yazdanfar har tagit
              åt sig förslagen och följt diskussionen kring detta. Jag vill
              gärna ha ett besked. Hur ser socialdemokratin på frågan om skärpta
              straff för grova och allvarliga våldsbrott?
            </seg>
          </u>
          <note type="speaker" n="6e179a2d">
            Anf. 307 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-b3c3aebf9363b851-3" n="1b558d71">
            <seg n="724664a1">
              Herr talman! Med risk för att låta som en programledare på Jeopardy
              vill jag säga att det är ett replikskifte där jag ställer frågorna
              och Henrik von Sydow ska ge mig svaren.
            </seg>
            <seg n="f0f45dce">
              Jag frågade vad som hände med förslaget om rattfylleribrott.
              Vad hände med förslaget om rattfylleri på sjön? Jag tror att ni
              moderater har en inneboende ganska drogliberal inställning som
              lyser igenom när det gäller de här två förslagen om straffhöjningar.
            </seg>
            <seg n="330d0dd4">
              Vad hände med förslaget om att skärpa straffen vid rattfylleri?
              Vad hände med sjöfylleriet? Varför slängde ni dem i papperskorgen?
              Båtarna blir snabbare och fylleriet på sjön ökar. De personer
              som blir skadade på vägarna på grund av rattfylleri blir utsatta
              för fruktansvärda saker. Varför kastade ni de förslagen i papperskorgen?
            </seg>
          </u>
          <note type="speaker" n="9f7ad8c2">
            Anf. 308 HENRIK VON SYDOW (m) replik:
          </note>
          <u who="henrik_von_sydow_d3eab3" xml:id="i-52a18bacce094b46-6" n="0f4b1200">
            <seg n="8881c395">
              Herr talman! Jag vill påminna Maryam Yazdanfar om att vi debatterar
              det som var i mitt inlägg. Där ställde jag mycket tydligt klara
              frågor till socialdemokratin och socialdemokraterna i riksdagens
              justitieutskott om hur de ser på riksåklagare Anders Perklevs
              förslag om skärpta straff för grova våldsbrott. Det är frågor
              där ni måste ge besked, om inte annars så när propositionen kommer.
              Jag tror att det är många fler än jag som är intresserade av att
              få ett rakt besked på dessa frågor. Givet den diskussion vi har
              haft om att öka kvinnors trygghet tror jag att skärpta straff
              för grov kvinnofridskränkning, misshandel och våldtäkt tillsammans
              med många andra insatser är ett sätt att öka tryggheten för kvinnor.
              Jag hoppas att Socialdemokraterna kommer tillbaka med positiva
              besked på detta fält.
            </seg>
          </u>
          <note type="speaker" n="bbf968be">
            Anf. 309 MARYAM YAZDANFAR (s):
          </note>
          <u who="maryam_yazdanfar_3d1313" xml:id="i-b3c3aebf9363b851-4" n="1b558d71">
            <seg n="54d3f8fd">
              Herr talman! Rädsla, ilska, skam och skuld är vanliga reaktioner
              när unga människor utsätts för brott. Det handlar om rädsla för
              att vara ensam ute men även hemma hos en själv. Det handlar om
              ilska över det som har hänt, och det handlar om skam över att
              det var just jag som drabbades. Det handlar om skuld kanske kunde
              jag ha gjort något annorlunda för att undvika brottet.
            </seg>
            <seg n="f79b02af">
              Jag börjar mitt anförande med de unga brottsoffren, för jag vet
              att det är där vi måste börja när vi diskuterar brottsbekämpning.
              En solidarisk socialpolitik och en humanistisk kriminalpolitik
              är grunden till att effektivt bekämpa brott. Därför är det viktigt
              att satsa på förebyggande insatser för ungdomar som riskerar att
              hamna i brottslighet och på att ge stöd åt dem som har fallit
              offer för brotten. Målet måste vara att insatserna ska vara så
              effektiva som möjligt. Därför måste de bygga på vetenskap och
              beprövad erfarenhet och angripa de orsaker som gör att unga människor
              begår brott.
            </seg>
            <seg n="4b29997a">
              Orsakerna i de här fallen skiljer sig egentligen inte från orsakerna
              till annan brottslighet. Det är missbruk av narkotika och alkohol
              och en mängd andra psykiska och sociala problem.
            </seg>
            <seg n="dfb106f5">
              Det råder inte heller någon motsättning mellan insatser som riktar
              sig till dem som begår brott och till dem som drabbas av brott.
              Gränsen mellan offer och förövare är faktiskt ibland hårfin. Båda
              är ofta offer för tragiska omständigheter.
            </seg>
            <seg n="ca044d39">
              Herr talman! De ökade ekonomiska och sociala klyftor mellan människor
              som den moderatledda regeringen under de senaste två åren har
              bidragit till menar jag direkt eller indirekt leder till ökad
              otrygghet och därmed också i förlängningen till ökad kriminalitet.
              Ideologiskt och mänskligt är den socialdemokratiska välfärdsmodellen
              grundläggande för att hålla nere brottsligheten.
            </seg>
            <seg n="27d6816f">
              Även den evidensbaserade forskningen ger mitt synsätt rätt när
              den bekräftar att det bästa sättet att arbeta förebyggande mot
              brott är att bygga ett sammanhållet samhälle utan klyftor människor
              emellan. Och det är det som är problemet. Moderaterna ser inte
              brottens orsaker utan menar att brottsligheten framför allt kan
              minskas med hårdare tag och längre straff. Men det finns faktiskt
              inga exempel på att enbart strängare straff skulle minska brottsligheten.
            </seg>
            <seg n="51341148">
              Herr talman! I det brottsförebyggande arbetet spelar den lokala
              nivån en stor roll. Det är där man bäst känner till problemen
              och kan finna lösningar. Grundläggande för arbetet är att alla
              delar av samhället samarbetar: Enskilda, folkrörelser, skola,
              näringsliv, socialtjänst och polis alla behövs. Ju fler som är
              engagerade desto bättre.
            </seg>
            <seg n="2c08c3f4">
              Det krävs insatser mot missbruk av alkohol och narkotika, åtgärder
              inom skola och socialtjänst och insatser på bostads- och arbetsmarknadspolitikens
              område. Ungdomar behöver stöd och sysselsättning på sina egna
              villkor.
            </seg>
            <seg n="4449ed3b">
              I dag finns lokala brottsförebyggande råd i ungefär 80 procent
              av kommunerna. Det är för lite. Man behöver den här samordningen
              på fler ställen.
            </seg>
            <seg n="0d4a8794">
              Herr talman! Vi socialdemokrater har ett tolvpunktsprogram för
              att effektivisera rättsväsendet och öka kvaliteten. Vi lägger
              lika mycket resurser som regeringen eller mer på alla rättsväsendets
              myndigheter. Vi vill ha en akademiserad polisutbildning för att
              öka den mångkulturella kompetensen och kompetensen att möta ungdomar.
              Vi vill ha fler mobila polisstationer och att varje skola ska
              ha en kontaktpolis. Polisen ska inte vara farlig och främmande
              utan en samarbetspartner i det trygga samhället.
            </seg>
            <seg n="57b95ffc">
              Vi vill ha fler barnahus för unga som utsatts för brott. Där
              samlar man alla utredande myndigheter och stöd och behandling
              under ett och samma tak för att kunna ge barn och unga bästa möjliga
              stöd. Vi vill ha ett allmänt ombud vid förhör för alla under 21
              år. Vi vill skärpa straffen för langning till våra barn och unga.
            </seg>
            <seg n="09b28a13">
              Vad vill då ni i den moderatledda majoriteten, förutom att bara
              förlänga straffen? Är det Peter Althins ungdomsdomstolar för barn
              under 15 år som är aktuella? Är det påtvingade drogtester för
              barn? Vilka barn är det egentligen som ska gå omkring med fotboja?
            </seg>
            <seg n="8c150bb8">
              Ni har skickat i väg ett antal mer eller mindre seriösa testballonger
              som tillsammans med utbildningsminister Björklunds skolpiskor
              skapar ett hårdare och kallare samhällsklimat. Det är ett klimat
              som inte bara enligt mig och socialdemokratin utan enligt forskningen
              inte leder till minskad utan ökad brottslighet. Detta gör man
              samtidigt som hela rättsväsendet brottas med enorma ekonomiska
              underskott.
            </seg>
            <seg n="e14633d5">
              Då måste frågan bli: Var ska det här egentligen sluta?
            </seg>
          </u>
          <note type="speaker" n="687735f5">
            Anf. 310 INGE GARSTEDT (m) replik:
          </note>
          <u who="inge_garstedt_203a8e" xml:id="i-64d3a621d0772dde-0" n="d234be4d">
            <seg n="aabaafa5">
              Herr talman! Maryam Yazdanfar tar upp frågan om den kommunala
              verksamhetens betydelse för att få ned brottsligheten. Då är min
              fråga: Hur kommer det sig att ungdomsbrottsligheten är så stor
              i just de två socialdemokratiska flaggskeppskommunerna Göteborg
              och Malmö? Det beror väl knappast på att man har en väl fungerande
              skola. I stället flyttar man fokus från att barnen ska ha en bra
              skola av den typ man såg i Klass 9 A till att man ska betygssätta
              lärarna.
            </seg>
            <seg n="3338bdd8">
              Jag tolkar det dessutom som att du tycker att det är bättre att
              grova brottslingar är ute än att de får längre fängelsestraff.
              Där tror jag att det är väldigt viktigt att vi får ett svar.
            </seg>
          </u>
          <note type="speaker" n="2f233e60">
            Anf. 311 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-b3c3aebf9363b851-5" n="1b558d71">
            <seg n="3111a7a5">
              Herr talman! Man behöver inte vara direkt överskolad för att
              kunna ta del av den statistik och den forskning som säger att
              brottslighet är klassbunden. Ju fattigare bostadsområden och ju
              fattigare människor, desto högre brottslighet. Det gäller dem
              som begår brott och framför allt dem som utsätts för brott. Det
              sker nämligen på fattiga ställen det drabbar fattiga människor.
            </seg>
            <seg n="aaf3d6a2">
              Det är därför de samhällsklyftor som den borgerliga regeringen
              skapar är livsfarliga. Det är därför unga människor i Göteborgs
              och Malmös förorter drabbas, och de drabbas hårt.
            </seg>
            <seg n="135acc27">
              Ett sätt är att ge de hundra mest utsatta skolorna i Sverige
              ökat stöd för att kunna göra just sådana projekt som Klass 9 A
              . Det hade vi som förslag under förra mandatperioden, men det
              rev ni upp.
            </seg>
            <seg n="c35962dc">
              Sedan måste jag påpeka att Inge Garstedt tolkar mig som fan läser
              Bibeln om hon tror att jag inte vill låsa in tunga brottslingar.
              Det var inte något jag sade i mitt anförande.
            </seg>
          </u>
          <note type="speaker" n="2af0258d">
            Anf. 312 INGE GARSTEDT (m) replik:
          </note>
          <u who="inge_garstedt_203a8e" xml:id="i-64d3a621d0772dde-1" n="d234be4d">
            <seg n="10250e21">
              Herr talman! Socialdemokraterna hade tolv år på sig att se till
              att man fick en bra skola. I Malmö har man haft ännu längre tid
              på sig. Ändå kan vi se hur brottsligheten bland de unga successivt
              har ökat under den här tiden. Jag tror att det är viktigt för
              dem som lyssnar och ser det här programmet att fundera på hur
              det ser ut för ungdomarna just i flaggskeppsstäderna Göteborg
              och Malmö. Där visar det sig ju att den socialdemokratiska politiken
              för brottsbekämpning har misslyckats.
            </seg>
            <seg n="70580c6f">
              Vad vi gör nu är att vi ser till att det blir fler poliser ute,
              fler närpoliser i bostadsområdena och fler poliser som de unga
              kan prata med och få förtroende för.
            </seg>
          </u>
          <note type="speaker" n="512d82c1">
            Anf. 313 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-1c5980a7e57746bc-0" n="1b558d71" next="i-258cedf476762282-0">
            <seg n="e9b848c1">
              Herr talman! Jag tycker att det är jättetråkigt att Inge Garstedt
              ägnar sig åt ren och skär populism. Om jag skulle gå på samma
              retoriska linje som Inge Garstedt skulle jag säga att moderat
              politik direkt leder till att uppklaringsprocenten för brott minskar.
              Uppklaringsprocenten har faktiskt minskat faktiskt under de två
              år som ni nu senast har haft makten. Men så säger jag inte, för
              jag tror inte att det är er politik som direkt har lett till detta.
            </seg>
            <seg n="e71e0873">
              Klasskillnader kan aldrig förnekas som orsak till brott.
            </seg>
            <seg n="5c3f08b0">
              Sedan ställde Inge Garstedt en till fråga som jag tyvärr har
              hunnit glömma bort. Jag hann inte skriva upp den.
            </seg>
          </u>
          <note n="7322db2b">
            Anf. 314 ULRIKA KARLSSON i Uppsala (m) replik:
          </note>
          <u who="maryam_yazdanfar_3d1313" xml:id="i-258cedf476762282-0" n="1b558d71" prev="i-1c5980a7e57746bc-0">
            <seg n="697297ad">
              Herr talman! Jag måste tacka Maryam för det inlägg hon nyss gjorde.
              Det var mycket klargörande. Jag vill å min sida också vara lite
              klargörande: Allianspartierna var tydliga med att vi gick till
              val på att göra Sverige tryggare.
            </seg>
            <seg n="a74516a3">
              Regeringens övergripande prioritering är att fler människor ska
              arbeta. Fler ska ha möjlighet att försörja sig på sin lön. Det
              syftar till att bryta segregation, arbetslöshet och utanförskap.
              Det bästa förebyggande arbete vi kan göra är att satsa på arbete
              och utbildning, särskilt för unga.
            </seg>
            <seg n="cb1d2937">
              Jag måste ställa en fråga till Maryam. Hur går detta ihop med
              den socialdemokratiska politiken om att nu straffbeskatta unga
              med att ta bort de sänkta arbetsgivaravgifterna? Det kommer att
              leda till en högre arbetslöshet och ett större utanförskap bland
              just de unga. Är det någonting de unga behöver är det arbete och
              en god utbildning.
            </seg>
          </u>
          <note type="speaker" n="a2c8b8a2">
            Anf. 315 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-1c5980a7e57746bc-1" n="1b558d71" next="i-258cedf476762282-1">
            <seg n="3764e5d5">
              Herr talman! Jag tror att Ulrika Karlsson är mycket väl medveten
              om att det vi gör är att ta bort det bidrag som den borgerliga
              regeringen har infört för McDonalds, där man subventionerar deras
              arbetsgivarkostnader med upp till 50 miljoner kronor per år. Vi
              säger att vi tar bort arbetsgivaravgiften för dem som anställer
              en arbetslös ung. Vi smetar inte ut åtgärderna över alla så att
              det blir ett bidrag till väl så framgångsrika företag som klarar
              av att stå på egna ben. Ni ägnar er åt företagsstöd. Vi ägnar
              oss åt att peppa och hjälpa in unga människor på arbetsmarknaden.
            </seg>
            <seg n="547fd2db">
              Jag kan inte låta bli att förundras över den självbild som säger
              att ni har minskat utanförskapet. Det ni har gjort är att ta pengar
              från fattiga och gett till rika. Ni har tagit pengar från kvinnor
              och gett till män. Ni har tagit pengar från sjuka och gett till
              friska. Ni har tagit pengar från arbetslösa och gett till dem
              som har arbete. Det ökar samhällsklyftorna och otryggheten.
            </seg>
          </u>
          <note n="cba04017">
            Anf. 316 ULRIKA KARLSSON i Uppsala (m) replik:
          </note>
          <u who="maryam_yazdanfar_3d1313" xml:id="i-258cedf476762282-1" n="1b558d71" prev="i-1c5980a7e57746bc-1">
            <seg n="a3344da6">
              Fru talman! Tidigare sade Maryam Yazdanfar själv att Inge Garstedt
              förstod Maryams inlägg som fan läser Bibeln. Att 170 000 människor
              har gått från ett utanförskap till ett arbete kan inte betyda
              att man inte gör någonting åt utanförskapet.
            </seg>
            <seg n="0831711b">
              Det spelar egentligen ingen roll var människor jobbar. Om man
              vill jobba på McDonalds, i Pressbyrån eller någon annanstans är
              väl det bra. Att människor står på egna ben, har en egen inkomst
              och en egen försörjning är väl ett bra incitament. Eller tycker
              Maryam Yazdanfar att det finns dåliga och bra jobb i detta land?
              Du säger ju själv att brottsligheten är klassbunden. Du vill alltså
              ta människor som har de här jobben, även om de är på McDonalds,
              som du klassar som dåliga jobb, och sätta dem i ett bidragsberoende
              och utanförskap som faktiskt leder till ökad brottslighet.
            </seg>
          </u>
          <note type="speaker" n="e651ff9f">
            Anf. 317 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-b3c3aebf9363b851-6" n="1b558d71">
            <seg n="15c74477">
              Fru talman! Nej, jag vill ta bort företagsstödet som din regering
              ger till McDonalds, Ulrika Karlsson. Jag tycker inte att McDonalds
              är så vitalt för samhället och så konkursdrabbat att de behöver
              50 miljoner per år i statligt stöd. Tycker du det? Jag hoppas
              verkligen inte det.
            </seg>
            <seg n="74ec8aba">
              Du tror väl på fria marknadskrafter. McDonalds kränger sina hamburgare
              och tjänar pengar alldeles utmärkt utan att vi sponsrar dem med
              50 miljoner skattepengar per år. Däremot ska pengar öronmärkas
              för de ungdomar som står längst bort från arbetsmarknaden. Det
              är de som har det tuffast. De ska få all hjälp och stöd de behöver.
              McDonalds vd behöver inte fler bonuspengar. Han har råd att köpa
              sina hamburgare ändå, och han kommer säkert inte heller att utsättas
              för brott.
            </seg>
          </u>
          <note type="speaker" n="4c279478">
            Anf. 318 HENRIK VON SYDOW (m) replik:
          </note>
          <u who="henrik_von_sydow_d3eab3" xml:id="i-52a18bacce094b46-7" n="0f4b1200">
            <seg n="81ec91a7">
              Fru talman! Jag tror verkligen att en bra skola och att unga
              människor får jobb är bland de mest effektiva verktygen för en
              brottsförebyggande politik.
            </seg>
            <seg n="6d8e40a7">
              Partiledaren Mona Sahlin sade när hon var i Göteborg i våras
              den 1 maj att Göteborg är socialdemokratins skyltfönster. Skillnaderna
              i resultat och klyftorna mellan de kommunala skolorna i Göteborg
              är omfattande, nästan gigantiska. Om man tittar på skillnaden
              i Göteborg mellan dem som har jobb och dem som inte har jobb är
              det en mycket tydlig segregering och ett mycket stort utanförskap
              fokuserat på några stadsdelar. Det här är viktigt. Det är verkligen
              brottsförebyggande att ha en skola som lär ut kunskaper läsa,
              skriva och räkna och jobb för unga människor.
            </seg>
            <seg n="93fbc9cb">
              Anser Maryam Yazdanfar att Göteborg är ett bra exempel på socialdemokratisk
              politik? Där har ni ju haft makten så länge.
            </seg>
          </u>
          <note type="speaker" n="6aa67c59">
            Anf. 319 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-b3c3aebf9363b851-7" n="1b558d71">
            <seg n="5e302332">
              Fru talman! Göteborg är ett exempel på socialdemokratisk politik.
              I Göteborg sker mycket bra. Till exempel visar man solidaritet
              med sin omvärld och tar emot oerhört många flyktingar. Det innebär
              en mångfald i kommunen som gör att människor kommer med väldigt
              olika förutsättningar.
            </seg>
            <seg n="eed419d6">
              Skillnaden mellan Göteborg och moderata flaggskepp som Vellinge,
              Danderyd och Täby är att Vellinge, Danderyd och Täby om något
              är segregerade kommuner. Där bor en övre medelklass och en överklass
              som självfallet har sina resurser och sina möjligheter. De har
              det redan förspänt. Därför blir det också högre betyg där. Man
              kan ju komma och säga att de barnen är smartare. Men jag tror
              inte det. Och jag hoppas att inte heller Henrik von Sydow tror
              att Göteborgsbarnen inte är lika smarta som Vellingebarnen utan
              att de har helt olika förutsättningar. De förutsättningarna måste
              vi utjämna.
            </seg>
          </u>
          <note type="speaker" n="756f3f47">
            Anf. 320 HENRIK VON SYDOW (m) replik:
          </note>
          <u who="henrik_von_sydow_d3eab3" xml:id="i-52a18bacce094b46-8" n="0f4b1200">
            <seg n="e315b684">
              Fru talman! Maryam Yazdanfar säger att Göteborg är ett exempel
              på den socialdemokratiska politiken. Jag har varit i Göteborg
              den här hösten. Det börjar bli mycket otäckt där. Där har det
              verkligen varit rivaliserande ungdomsgäng och kriminella kretsar
              som har haft skottlossning mot varandra. Det är väldigt stora
              sociala spänningar i Göteborg. Det har varit skottlossning i socialdemokratins
              skyltfönster, som du och din partiledare lyfte fram som ett skyltfönster
              för socialdemokratisk politik.
            </seg>
            <seg n="53d0e53e">
              Jag vill säga det en gång till: En bra skola och att unga människor
              får jobb är bland det mest effektiva och brottsförebyggande vi
              kan tänka oss. Det spelar oerhört stor roll för att förebygga
              brott att unga människor inte väljer den vägen.
            </seg>
            <seg n="a6c1c950">
              Jag tror att Maryam Yazdanfar och kanske även socialdemokratin
              får fundera på om ni verkligen har de verktygen. Ni har ju haft
              makten så länge i Göteborg. Göran Johansson, stadens starke man,
              har styrt där sedan 1994. Det är lång tid. Jag tror snarare att
              det här är ett tecken på att den socialdemokratiska politiken
              saknar de verktyg som krävs för att stoppa brotten.
            </seg>
          </u>
          <note type="speaker" n="73e3bbe9">
            Anf. 321 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-1c5980a7e57746bc-2" n="1b558d71" next="i-258cedf476762282-2">
            <seg n="0533c8a8">
              Fru talman! De tragiska händelser som har skett i Göteborg visar
              att det behövs mer polisresurser, till exempel. Det är någonting
              som du med en enkel knapptryckning kan ge till Västra Götalandsregionen,
              Henrik von Sydow.
            </seg>
            <seg n="d9feb622">
              I stället kommer du att ge dem 455 miljoner i underskott de kommande
              tre åren. Västra Götalandsregionens polismyndighet är en av de
              polismyndigheter som säger att de måste låta civilanställda gå.
              I stället för att vara ute bland ungdomar och i stället för att
              vara en partner med ungdomarna mot brottsligheten kommer de poliserna
              att behöva sitta och vända papper. Det är resultatet av er politik.
              Den ökar klyftor, och den struntar i de människor som har det
              sämst. Det gör mig väldigt sorgsen, och det bäddar för en socialdemokratisk
              valseger 2010.
            </seg>
          </u>
          <note n="514f2c60">
            Anf. 322 ULRIKA KARLSSON i Uppsala (m):
          </note>
          <u who="maryam_yazdanfar_3d1313" xml:id="i-258cedf476762282-2" n="1b558d71" prev="i-1c5980a7e57746bc-2">
            <seg n="f9adb739">
              Fru talman! Varje gång jag öppnar tidningen möts jag av de hemska
              rubrikerna. Det är rubriker om hur illa det kan gå när vår sexualitet
              missförstås, misshandlas och missbrukas. Det är rubriker om att
              människor torteras och våldtas: kvinna misshandlad och våldtagen
              utanför Säffle, ung kvinna våldtagen i lägenhet i Boden, man våldtagen
              i lägenhet på Södermalm och så vidare.
            </seg>
            <seg n="e53463d5">
              Det är ofantligt viktigt att vi tillsammans i denna kammare och
              i riksdagen står upp och tar ställning för att män och kvinnor,
              flickor och pojkar, ska ha samma rätt och samma möjlighet till
              sin kroppsliga identitet.
            </seg>
            <seg n="ea44d838">
              Få saker är så skrämmande och så frihetsinskränkande som våld
              och brott. Det förändrar Sverige, och det förändrar vårt sätt
              att leva. Det förändrar människor. Mer än var fjärde kvinna vittnar
              om att hon är rädd att röra sig ute i sitt eget bostadsområde
              när det är mörkt. Mer än var fjärde kvinna vågar alltså inte gå
              ut när mörkret har fallit på. Det är en mycket allvarlig situation
              när mer än var fjärde kvinna bär på denna rädsla.
            </seg>
            <seg n="f32a3224">
              Vi säger att Sverige ska vara ett tryggt land att leva i. Människor
              ska kunna känna sig trygga i sina hem och i sin vardag.
            </seg>
            <seg n="437d4701">
              Antalet sexualbrott, som jag tänker inrikta mig på i mitt anförande,
              är alldeles för högt. Enligt Brås nationella trygghetsundersökning
              utsattes ungefär 60 000 för något år sedan för sexualbrott. Det
              är förvisso fler brott än just våldtäktsbrott, men siffran 60
              000 säger en hel del om hur stort problemet är. Bakom varje siffra
              och nummer finns ett ansikte, en människa. Ofta finns det en stor
              tragedi, ett öde och ett öppet sår bakom varje person i statistiken.
            </seg>
            <seg n="5ae5f74c">
              Vi ser att antalet våldtäkter ökar. På en tioårsperiod har de
              mer än fördubblats. På tio år har det alltså blivit dubbelt så
              många anmälda våldtäkter. I fjol anmäldes ungefär 4 700 våldtäkter.
              Vi vet att mörkertalet är stort eftersom Brå uppskattar att endast
              ca 20 procent av våldtäkterna anmäls.
            </seg>
            <seg n="1fc06c2d">
              Situationen för våldtagna kvinnor och män är mycket kränkande
              inte enbart i ljuset av att man i en rättsprocess ofta utsätts
              för en ny kränkning utan framför allt för att majoriteten av de
              våldtagna inte ens kommer till rättegångssalen. Det är ett alldeles
              för stort antal våldtäkter som inte ens klaras upp. Ungefär vart
              femte fall, 18 procent, klaras upp. På tio år har uppklarandefrekvensen
              bara ökat från 13 procent till 18 procent.
            </seg>
            <seg n="16bbc910">
              Bara i vart femte fall kan polisen knyta en gärningsman till
              brottet. Detta är ett stort hot mot rättssäkerheten. Det är också
              ett svek mot varje person som har utsatts för detta allvarliga
              övergrepp att det inte ens leder till åtal.
            </seg>
            <seg n="6d67a36a">
              Skulle det leda till åtal vet vi att endast 5 procent resulterar
              i en fällande dom. Det är skrämmande siffror och ett svek mot
              de kvinnor och män som utsätts för detta allvarliga brott.
            </seg>
            <seg n="469b5485">
              Skulle det leda till en fällande dom vet vi att det är ytterst
              sällan som hela straffskalan används. Vi vet att till övervägande
              del ligger straffen i den nedre fjärdedelen av straffskalan. För
              våldtäkt av normalgraden innebär det att med straffskalan tvåsex
              år ligger domen i normalfallet på två år och nio månaders fängelse.
            </seg>
            <seg n="0f6f3657">
              Det är sedan länge känt att många av dem som döms för grova våldsbrott
              kommer undan med lindrigare straff än vad som skulle kunna utdömas.
              När detta har presenterats har bland annat åklagare förklarat
              att det är en svensk tradition. Denna tradition är det dags att
              vi i denna kammare bryter. Vi måste markera en skärpt syn på allvarliga
              våldsbrott som våldtäkt och använda hela straffskalan. Därför
              är det mycket bra att regeringen har beslutat att utreda användningen
              av straffskalan för att åstadkomma en straffmätning som markerar
              en skärpt syn på allvarliga våldsbrott.
            </seg>
            <seg n="906af674">
              Vi moderater anser att den som fälls för ett brott ska få ett
              proportionerligt straff som syftar till att ändra kriminella beteenden.
              Vi anser att grova brott och återfall ska dömas och straffas strängt
              och att straffskalorna ska utnyttjas i hela sin bredd.
            </seg>
          </u>
          <note type="speaker" n="e66cca1b">
            Anf. 323 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-0b0709009fc947a9-0" n="b2ef3041" next="i-100ec836b53385ac-0">
            <seg n="f38936ae">
              Fru talman! Internet har blivit en arena för vuxna att komma
              med sexuella inviter till barn på. Under förra mandatperioden
              lät vi Brå, Brottsförebyggande rådet, utreda i vilken omfattning
              den så kallade gromningen förekom och hur man skulle kunna förebygga
              detta. Vi lät också en utredare titta på hur man skulle kunna
              få till en lagstiftning som kriminaliserar gromning, vilket vi
              socialdemokrater vill.
            </seg>
            <seg n="c8f065cb">
              Utredningen har varit klar i två år. Den ligger någonstans i
              någon byrålåda på Regeringskansliet. Det händer inget med den,
              trots att utredaren sade att det är fullt möjligt att kriminalisera
              gromning och få in det i brottsbalkens 6 kap. under sexualbrott.
            </seg>
            <seg n="d079cabd">
              Tycker Ulrika Karlsson att gromning ska kriminaliseras?
            </seg>
          </u>
          <note n="871e1999">
            Anf. 324 ULRIKA KARLSSON i Uppsala (m) replik:
          </note>
          <u who="kerstin_haglo_e26e6d" xml:id="i-100ec836b53385ac-0" n="b2ef3041" prev="i-0b0709009fc947a9-0">
            <seg n="94d78ece">
              Fru talman! Jag tackar Kerstin Haglö för frågan. Det är kriminellt
              att våldföra sig sexuellt på barn och att göra sådana inviter.
              Det ses som förberedelse till brott.
            </seg>
            <seg n="2bf2d62e">
              Vad gäller om vi ska använda begreppet gromning har utredningen
              tittat på det. Det bereds på Regeringskansliet. Det har justitieutskottet
              sagt i sina betänkanden när den frågan har kommit upp. Vi får
              avvakta beredningen. Begreppet som sådant är lite krångligt, men
              självklart ska sexuella brott mot barn lagföras och de personer
              som fälls ska straffas efter hela straffskalan och få strängare
              straff.
            </seg>
          </u>
          <note type="speaker" n="000ab08f">
            Anf. 325 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-0b0709009fc947a9-1" n="b2ef3041" next="i-100ec836b53385ac-1">
            <seg n="b972c252">
              Fru talman! Jag blir något konfunderad över Ulrika Karlssons
              svar. Du försöker krångla till det. Utredaren har redan kommit
              fram till att det är fullt möjligt att förbjuda sexuella kontakter,
              så kallad gromning, och få in detta i 6 kap. i brottsbalken. Hur
              kan då Ulrika Karlsson säga att vi måste avvakta? Nej, utredningen
              ligger i en byrålåda på Regeringskansliet. Där har den legat i
              två år. Alltså är det inte viktigt för den moderatledda regeringen
              att få fram detta förslag.
            </seg>
            <seg n="69912408">
              I Storbritannien införde man lagstiftningen 2003. Man har den
              i Kanada och Australien fast inte riktigt så långtgående. Vi socialdemokrater
              tycker att detta är så pass allvarligt att vi vill ha en kriminalisering
              av gromning. Vi vill ha ett förslag på riksdagens bord. Jag förutsätter
              att Ulrika Karlsson ser till att vi får fram detta från den moderatledda
              regeringen så att vi kan göra denna lagstiftning.
            </seg>
          </u>
          <note n="40e6ec7d">
            Anf. 326 ULRIKA KARLSSON i Uppsala (m) replik:
          </note>
          <u who="kerstin_haglo_e26e6d" xml:id="i-100ec836b53385ac-1" n="b2ef3041" prev="i-0b0709009fc947a9-1">
            <seg n="4e86c019">
              Fru talman! Jag håller med om mycket i Kerstins inlägg. Vi moderater
              i justitieutskottet har instämt i det som Kerstin säger. Det är
              viktigt att arbeta mer intensivt med det som händer på Internet
              och de sexuella kontakter som tas med barn på Internet. Om gromning
              är det rätta verktyget återstår att se. Det viktigaste av allting
              är att vi sjösätter något som är riktigt effektivt för att konkret
              bekämpa dessa brott.
            </seg>
            <seg n="5248a08a">
              Ja, vi kan ta i hand på att tillsammans gå framåt för att bekämpa
              de sexuella kontakterna med barn på Internet.
            </seg>
          </u>
          <note type="speaker" n="76e11fa1">
            Anf. 327 CARINA OHLSSON (s) replik:
          </note>
          <u who="carina_ohlsson_543de9" xml:id="i-0dba6f956d38df6f-0" n="89feb6e5" next="i-cd6df77d86047c6b-0">
            <seg n="04ec1d04">
              Fru talman! Ulrika Karlsson har hållit sig mycket till det sexualiserade
              våldet. Det är viktigt att man tar upp den diskussionen och att
              man också ger brottsoffren ett ansikte. Många av offren är inte
              bara ansikten för mig. Det är också individer som jag har mött
              mycket i det arbete som jag gör i kvinnojourerna.
            </seg>
            <seg n="a04b1d94">
              Det som utlovades 2006 till just de brottsoffer som blivit utsatta
              för det sexualiserade våldet var att deras ekonomiska trygghet
              skulle garanteras. Det kan man läsa i statsministerns regeringsförklaring.
            </seg>
            <seg n="8839b5bf">
              Enligt WHO och Socialstyrelsens utredningar drabbas dessa kvinnor,
              för det är oftast kvinnor som utsätts för det sexualiserade våldet,
              i ännu högre grad än andra för sjukskrivningar och arbetslöshet.
            </seg>
            <seg n="bec3f1c1">
              Vad har då hänt? Jo, i stället har den ekonomiska tryggheten
              urholkats mer och mer. Jag vill gärna höra vad Ulrika Karlsson
              har att säga om det.
            </seg>
          </u>
          <note n="3c21f84f">
            Anf. 328 ULRIKA KARLSSON i Uppsala (m) replik:
          </note>
          <u who="carina_ohlsson_543de9" xml:id="i-cd6df77d86047c6b-0" n="89feb6e5" prev="i-0dba6f956d38df6f-0">
            <seg n="6e9747bb">
              Fru talman! Det här är en mycket viktig fråga. Regeringen har
              också behandlat den i sin handlingsplan, det vill säga Handlingsplan
              för att bekämpa mäns våld mot kvinnor, hedersrelaterat våld och
              förtryck samt våld i samkönade relationer .
            </seg>
            <seg n="e86e7894">
              Regeringen föreslår en rad åtgärder just på detta område. Vi
              vet att dessa kvinnor, och män, ofta har en svår ekonomisk situation.
            </seg>
            <seg n="e270ab9a">
              Jag kan därför lugna dig med att det finns med i regeringens
              handlingsplan, och vi får följa det arbete som pågår ute i kommunerna
              eftersom det är ett ansvar som många gånger ligger på kommunerna.
            </seg>
          </u>
          <note type="speaker" n="dc78cf46">
            Anf. 329 CARINA OHLSSON (s) replik:
          </note>
          <u who="carina_ohlsson_543de9" xml:id="i-039dbb0bc5e666ff-2" n="89feb6e5">
            <seg n="85fb4e07">
              Fru talman! Jag känner mig inte alls lugnare av dessa ord. Dessa
              kvinnor råkade dessutom i somras ut för att Försäkringskassan
              inte har ordning på sin administration. Flera av dem har varit
              utan pengar i flera månader.
            </seg>
            <seg n="506cdbc4">
              En del har också råkat ut för att man har sagt åt dem att det
              inte är någon sjukdom att bli utsatt för våld. En del har till
              och med fått strida för att få ut sin sjukersättning när de har
              varit utsatta för ett trauma. Jag tyckte också att det var det
              som Ulrika Karlsson beskrev när kvinnor blir utsatta för det sexualiserade
              våldet. Här måste man upp till bevis.
            </seg>
            <seg n="64cadec9">
              När man fattar generella beslut och försämrar både i a-kassan
              och i sjukförsäkringssystemet vet man också att man försämrar
              för de brottsoffer som är utsatta för det sexualiserade våldet.
              Det räcker inte att säga att de ska vara lugna och att de kan
              läsa i handlingsplanen. Då kan Ulrika Karlsson åka med handlingsplanen
              till dem för att se om de 56 förslagen på detta papper ger dem
              större trygghet.
            </seg>
            <seg n="43168471">
              Anf. 330 ULRIKA KARLSSON i Uppsala (m) replik:
            </seg>
            <seg n="17b006d7">
              Fru talman! Visst är handlingsplanen tryckt på papper, men den
              innefattar en rad konkreta åtgärder. Till detta är det också knutet
              pengar. Under denna mandatperiod kommer regeringen att satsa drygt
              800 miljoner kronor på ett batteri av åtgärder för att bekämpa
              mäns våld mot kvinnor. En av dessa åtgärder är att se över och
              stärka den ekonomiska situationen för kvinnor som har drabbats
              av detta våld, som också innefattar det sexualiserade våldet.
            </seg>
            <seg n="ca2ca468">
              Vi har lyft fram brottsoffren i centrum, och brottsofferperspektivet
              har äntligen stärkts. Vi ser till brottsoffret i denna svåra situation.
            </seg>
          </u>
          <note type="speaker" n="b28bd92d">
            Anf. 331 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-1c5980a7e57746bc-3" n="1b558d71" next="i-258cedf476762282-3">
            <seg n="d4f4b23a">
              Fru talman! Jag vill också passa på att tacka Ulrika Karlsson
              för att hon tar upp det sexualiserade våldet. Detta är väldigt
              viktiga frågor, och det är bra att vi diskuterar dem under denna
              allmänpolitiska debatt.
            </seg>
            <seg n="cc62ee95">
              Regeringen talar ofta om ett effektivare rättsväsen. Men alltför
              många viktiga frågor dras i långbänk. Jag vet inte riktigt vad
              som pågår i Justitiedepartementet. Kanske Ulrika Karlsson som
              moderat har lite fler ingångar och kan bringa klarhet i detta.
            </seg>
            <seg n="4df0149a">
              År 2005 skedde en revidering av sexualbrottslagen när sexualbrottsreformen
              trädde i kraft. Vi har länge förordat en utvärdering av den för
              att se om konsekvenserna blev de som vi förväntade oss, hur det
              har gått och om vi behöver göra fler förändringar av sexualbrottslagen.
              Men inte förrän nu har regeringen tillsatt en utredning, och den
              ska inte vara klar förrän 2010. Vad är det som tar så lång tid?
            </seg>
          </u>
          <note n="231bf7ea">
            Anf. 332 ULRIKA KARLSSON i Uppsala (m) replik:
          </note>
          <u who="maryam_yazdanfar_3d1313" xml:id="i-258cedf476762282-3" n="1b558d71" prev="i-1c5980a7e57746bc-3">
            <seg n="85732347">
              Fru talman! Jag kan inte svara konkret på den frågan. Jag har
              funderat på den många gånger, och jag vet att det är ett problem
              som inte på något sätt är nytt. Jag vet att den förra justitieministern
              Thomas Bodström inte heller fick fram saker särskilt fort. Det
              tog bland annat sju år innan han sjösatte en utredning trots att
              en enig riksdag flera gånger hade påtalat att den behövdes. Det
              handlade då om fastighetsmäklarlagen.
            </seg>
            <seg n="0a94b047">
              Men jag ska återgå till det ämne som vi debatterar nu. Detta
              utreds nu. Vi har haft majoriteten i två år, och nu utreds det
              hur sexualbrottslagen har tillämpats och om den har fått avsedd
              effekt. Det är väldigt viktigt att göra detta. Samtidigt måste
              vi ha i minnet, Maryam Yazdanfar och jag, att det ännu inte finns
              så många mål som har prövats i Högsta domstolen. Att det har tagit
              tid tills utredningen har tillsatts har berott på att vi helt
              enkelt har behövt ha praxis.
            </seg>
          </u>
          <note type="speaker" n="83840c6d">
            Anf. 333 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-1c5980a7e57746bc-4" n="1b558d71" next="i-258cedf476762282-4">
            <seg n="5bfe07c5">
              Fru talman! Jag tycker att det är så konstigt att vissa reformer
              som den här regeringen genomför, till exempel att ta pengar från
              de fattigaste i samhället och ge till de rikaste, att ta från
              de sjuka och ge till de friska och att ta från de arbetslösa och
              ge till dem som har arbete att öka inkomstklyftorna i samhället
              går jättesnabbt. Men att se över en sexualbrottslag som vi alla
              är eniga om behöver ses över för att vi ska kunna göra den lite
              spetsigare och lite bättre, många gånger i politisk enighet, tar
              så förtvivlat lång tid.
            </seg>
            <seg n="02683f1f">
              Om ni skulle omfördela resurserna det är vi socialdemokrater
              jättebra på från att försämra för människor till att förbättra
              för människor, till exempel genom att se över sexualbrottslagen,
              kommer det här ett tips från mig, nämligen att Ulrika Karlsson
              lyfter på den blå moderattelefonen och ringer till Justitiedepartementet
              och sätter lite eld i baken på Justitiedepartementet så att man
              gör detta snabbare.
            </seg>
          </u>
          <note n="04bec4c5">
            Anf. 334 ULRIKA KARLSSON i Uppsala (m) replik:
          </note>
          <u who="maryam_yazdanfar_3d1313" xml:id="i-258cedf476762282-4" n="1b558d71" prev="i-1c5980a7e57746bc-4">
            <seg n="8784a3db">
              Fru talman! Jag vet inte ens var jag ska börja. Om det faktum
              att 170 000 människor har gått från ett utanförskap och många
              gånger ett bidragsberoende till att ha ett arbete och en egen
              försörjning innebär att man tar från de fattigaste och ger till
              de rikaste vet jag inte. För mig handlar det om att ge människor
              rätten att ha en lön och en inkomst och faktiskt tjäna egna pengar.
              Jag tror på arbetslinjen, och jag tror på arbete för alla.
            </seg>
            <seg n="f5328418">
              Jag måste ändå avsluta med att säga att den här regeringen sammantaget
              har gjort en av modern tids största ekonomiska satsningar på brottsbekämpningen.
              Över 1 ½ miljard kronor har satsats på rättsväsendet. Vi går från
              17 000 poliser till 20 000 poliser 2010, och vi stärker hela rättskedjan.
            </seg>
          </u>
          <note type="speaker" n="9b5a1775">
            Anf. 335 SVEN YNGVE PERSSON (m):
          </note>
          <u who="sven_yngve_persson_e89efd" xml:id="i-1b86acef7a38359f-2" n="fa881752">
            <seg n="4cf6afea">
              Fru talman! Det finns dessvärre i dag en romantisk bild av unga
              aktivister som, i och för sig i strid med lagen men med goda ambitioner,
              sätter olika sakfrågor före sin egen säkerhet och frihet. Dessa
              personer anses av många ha en högt stående moraluppfattning och
              vara något för ungdomar att se upp till. Den bilden är i de flesta
              fall grovt felaktig. Det handlar oftast om personer som inte reflekterar
              över hur andra ser på saker och ting eller inte respekterar att
              lagstiftarna efter en demokratisk process har kommit till en annan
              slutsats.
            </seg>
            <seg n="e6b3d614">
              Självklart ska vi inte strypa debatten, utan alla som vill debattera
              inom det ramverk som vi har satt upp ska givetvis få göra det.
              Det finns stora och goda möjligheter att på demokratisk väg förändra
              både samhälle och lagstiftning, och så ska det givetvis vara.
              Men att med våld försöka påtvinga någon annan sin egen livsåskådning
              benämns i uppslagsverken som terrorism.
            </seg>
            <seg n="145b9259">
              Fru talman! Därför är fenomenet civil olydnad ofta en allvarlig
              brottslighet som förstör för enskilda personer eller hotar näringsidkares
              liv och egendom. Det finns en stor mängd olika organisationer
              som ägnar sig åt denna olagliga verksamhet. En del av dem ägnar
              sig åt att släppa ut djur till en ofta plågsam svältdöd eller
              att förstöra livet för skötsamma företagare i branschen. Detta
              är något som alla demokratiska krafter gemensamt måste bekämpa.
            </seg>
            <seg n="4f27d537">
              För mindre än ett år sedan var polisen i Helsingfors på rätt
              spår. En särskild grupp hade bildats i syfte att sätta stopp för
              den grupp ungdomar som ägnar nätterna åt att terrorisera enskilda
              företagare i pälsbranschen. Men arbetet hann tyvärr inte mer än
              påbörjas förrän gruppen avvecklades, trots att liknande arbete
              på andra håll visat sig mycket framgångsrikt.
            </seg>
            <seg n="4f040263">
              Djurrättsterroristerna har uppenbarligen uppfattat att det nu
              är fritt fram att trakassera pälsbranschen. Bara under första
              halvåret 2008 har över 100 brott begåtts av djurrättsterrorister,
              allt enligt en av organisationernas egen hemsida. Samtidigt har
              ett antal pälshandlare gett upp för trycket och känt sig tvingade
              att avveckla sin verksamhet.
            </seg>
            <seg n="28cf5b6b">
              Att polisen inte har resurser till allt är inte deras fel, men
              nog kan man tycka att det borde vara prioriterat att skydda hårt
              arbetande småföretagare som systematiskt trakasseras av ideologiskt
              förvirrade ungdomar.
            </seg>
            <seg n="e4c9319a">
              Frågan borde prioriteras av två anledningar.
            </seg>
            <seg n="95109c80">
              För det första: Det är svårt nog att driva företag utan att behöva
              utsättas för systematisk skadegörelse. Det är därför extra illa
              att en liten grupp människor förstör för hårt arbetande näringsidkare,
              inte minst med tanke på att framgångsrika företag och företagare
              är en förutsättning för att den svenska välfärden ska kunna finansieras.
            </seg>
            <seg n="189f60b5">
              För det andra: De brott som begås mot pälsindustrin har politiska
              motiv, vilket gör dessa extra allvarliga. Det är oerhört viktigt
              att unga människor inte tillåts begå kriminella handlingar med
              klara drag av politisk terror utan att samhället reagerar kraftfullt.
            </seg>
            <seg n="b7b76929">
              Faran för att de drabbade ska gå till ytterligheter är inte negligerbar.
              Detta får bara inte inträffa. Den förtvivlan som uppstår när någon
              ser sitt livsverk ödeläggas kan inte beskrivas i ord. Samhället
              får därför inte än en gång överge utsatta människor och tvinga
              dem att ta lagen i egna händer. Har man som jag träffat de drabbade
              affärsinnehavarna och sett deras oro för sin och sina familjers
              säkerhet begriper man även att risken för desperata självförsvarshandlingar
              är uppenbar.
            </seg>
            <seg n="1a575023">
              Samhället måste sätta ned foten och sätta in krafttag mot dessa
              unga extremister innan deras brott leder till katastrof. Sverige
              är och ska vara en rättsstat. Hur skulle det då se ut om dessa
              olika organisationer lyckades med sitt uppsåt att stoppa en bransch
              som vi, det demokratiska samhället, anser laglig? Vi har inte
              råd att skicka sådana signaler. Lagar ska stiftas av riksdagen
              och tillämpas i domstolar och inte av något gatans parlament som
              är såväl lagstiftande som dömande och verkställande.
            </seg>
            <seg n="41abd207">
              Vilka blir i annat fall befrielsefronternas nästa offer? Organisationernas
              sympatisörer är lika kritiska mot köttkonsumtion som mot väskor
              och skor av läder. Därför måste vi redan nu mota Olle i grind
              i stället för att vänta på att de ger sig på nästa bransch.
            </seg>
            <seg n="dfd32b29">
              Därför, fru talman, måste vi som representerar det demokratiska
              samhället med all kraft gemensamt fördöma dessa terroristers aktioner
              och gemensamt ställa upp och stötta dem som drabbas.
            </seg>
          </u>
          <note type="speaker" n="608f5a20">
            Anf. 336 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-9ca80f56a96c6f76-2" n="b2ef3041">
            <seg n="e4293d8e">
              Fru talman! Under debatten här om rättsväsendet har två av Sven
              Yngve Perssons moderata partivänner hävdat från talarstolen att
              det är en historisk ekonomisk satsning som har gjorts av den moderatledda
              regeringen på rättsväsendet.
            </seg>
            <seg n="cc6d9b8f">
              Jag ställer samma fråga till Sven Yngve Persson som jag ställde
              till Henrik von Sydow. Jag fick inte svar på den. I valrörelsen
              var ditt parti ute och lovade 3 miljarder extra 2007 och 3 miljarder
              extra 2008. Vi har inte sett detta än. Vi har inte sett den stora
              satsningen på rättsväsendet. Ni kommer inte under mandatperioden
              att komma upp i de summor som vi satsade under förra mandatperioden,
              då vi satsade 5 miljarder på rättsväsendet.
            </seg>
            <seg n="5c1f015e">
              Jag ställer frågan: Hur kunde löftet försvinna?
            </seg>
          </u>
          <note type="speaker" n="fd94db06">
            Anf. 337 SVEN YNGVE PERSSON (m) replik:
          </note>
          <u who="sven_yngve_persson_e89efd" xml:id="i-1b86acef7a38359f-3" n="fa881752">
            <seg n="6f5ec966">
              Fru talman! Frågan är intressant och tål att debatteras. Det
              som har sagts tidigare här från denna talarstol är att resultatet
              trots allt blir att vi får fler poliser som går ut på gator och
              torg och skyddar våra medborgare, och det är ju det som är det
              verkliga syftet med detta.
            </seg>
          </u>
          <note type="speaker" n="9cec53e9">
            Anf. 338 KERSTIN HAGLÖ (s) replik:
          </note>
          <u who="kerstin_haglo_e26e6d" xml:id="i-9ca80f56a96c6f76-3" n="b2ef3041">
            <seg n="52bdb8fc">
              Fru talman! Vi socialdemokrater lät i augusti i år riksdagens
              utredningstjänst, som är neutral, titta på hur det ser ut ute
              på polismyndigheterna. Det visade sig att samtliga polismyndigheter
              kommer att gå med underskott 2008, 2009 och 2010. Då väljer den
              moderatledda regeringen att ta bort pengar från polisen, när vi
              vet att det behövs mer pengar.
            </seg>
            <seg n="df93cabc">
              Vi socialdemokrater har valt att lägga 100 miljoner extra på
              polisen, därför att vi vill se poliser ute på gator och torg på
              de tider då de ska vara där, på helger och på kvällar när människor
              är som mest utsatta för brott.
            </seg>
            <seg n="230ec3e6">
              Det som händer nu är att civilanställda får sägas upp och att
              poliserna får gå in och sätta sig bakom skrivbordet och inte vara
              där de bör vara, i människors vardag.
            </seg>
            <seg n="8cb537b0">
              Jag ställer frågan: Varför tar ni bort resurser från polisen?
            </seg>
          </u>
          <note type="speaker" n="5603dc8b">
            Anf. 339 SVEN YNGVE PERSSON (m) replik:
          </note>
          <u who="sven_yngve_persson_e89efd" xml:id="i-1b86acef7a38359f-4" n="fa881752">
            <seg n="7849c296">
              Fru talman! Vi kan bara konstatera att Henrik von Sydow inte
              delade Kerstin Haglös verklighetsbeskrivning.
            </seg>
            <seg n="f1b488f0">
              Det jag skulle vilja säga är att vi i stället ska ta vårt eget
              ansvar. Är det rimligt att vi ska jobba och låta polisen sköta
              allt det här? Är det inte så att vi tillsammans ska se efter våra
              eller våra grannars barn, som exempelvis är ute och slåss i samband
              med fotbollsmatcher och orsakar enorma kostnader, eller dem som
              är ute och fördärvar för laglydiga näringsidkare om nätterna eller
              som i Malmö för inte så länge sedan?
            </seg>
            <seg n="6548b442">
              Om vi tillsammans kan se till att vi ordnar ett samhälle där
              vi har lugn och ordning på gatorna behövs det kanske inte så stora
              resurser.
            </seg>
          </u>
          <note type="speaker" n="410428c5">
            Anf. 340 CECILIE TENFJORD-TOFTBY (m):
          </note>
          <u who="cecilie_tenfjord-toftby_7e1d60" xml:id="i-a321628f8779a7c9-0" n="38e2088b">
            <seg n="d0e07a66">
              Fru talman! Att palla äpplen är något som många barn gör och
              som egentligen är ett brott men som inte tyder på att våra barn
              senare i livet hamnar på fel sida av lagen. Vi kopplar inte in
              myndigheter för att göra någon utredning men utövar vår föräldraroll
              och försöker lära våra barn skillnaden på ditt och mitt.
            </seg>
            <seg n="05402160">
              Ett bråk på gatan, en blåtira, ett uppskrapat knä och hårda ord
              till en kompis hamnar också oftast inom vår familjära sfär. Vi
              pratar om moral och etik och vägleder barnen om vad som är rätt
              och fel. Men någon enstaka gång går det fel.
            </seg>
            <seg n="e7f895c3">
              Vi lever i ett samhälle som ständigt blir hårdare, och det får
              också våra barn erfara. Trots ihärdiga försök att uppfostra barnen
              till laglydiga medborgare finns det ibland krafter som är starkare
              och drar åt fel håll.
            </seg>
            <seg n="c98365da">
              Våra barn begår brott. 1213-åringar begår handlingar som om de
              hade varit vuxna skulle ha kunnat leda till fängelsestraff. Det
              är en ohållbar situation, och när det händer är det en tragedi.
              Med rätt insatser från skola, föräldrar, familj och myndigheter
              kan en nedåtgående spiral vändas. Men vi måste våga ta tag i problemen.
              Vi måste skicka tydliga signaler om att dessa handlingar är oacceptabla.
            </seg>
            <seg n="d80b8250">
              Av de brott som begås av barn är knappt hälften stölder eller
              snatterier, en femtedel misshandel och drygt 10 procent skadegörelse.
              Grövre brott förekommer också men är betydligt ovanligare. Vid
              rekrytering till kriminella nätverk är det unga gängmedlemmar
              som rekryterar andra unga medlemmar. De som debuterar i brott
              i åldrarna 1516 år har en snabbt accelererande brottskarriär.
              Unga som själva varit utsatta för brott rekryteras också oftare
              till gängkriminalitet.
            </seg>
            <seg n="f913c138">
              Det är socialtjänsten som har huvudansvaret för samhällets reaktioner
              när det gäller unga och barn som begår brott. När en polisanmälan
              om ett barn kommer in är socialtjänsten skyldig att aktivt ta
              ställning till om det finns ett behov av att öppna en utredning
              för att ta reda på om barnet och familjen är i behov av hjälp.
            </seg>
            <seg n="45e8c817">
              Barn yngre än 15 år kan inte lagföras för brott, och dessa brott
              utreds heller inte av polisen i traditionell mening genom förundersökning.
              I stället ges polisen möjlighet att utreda brotten genom lagen
              med särskilda bestämmelser om unga lagöverträdare. I vissa av
              landets kommuner ber socialtjänsten om polisutredning för att
              underlätta dels bedömningen av om det behövs insatser, dels kontakten
              med barnet och föräldrarna.
            </seg>
            <seg n="0244c9d9">
              Polisförhöret har också en brottspreventiv effekt. Det sänder
              de tydliga signaler som krävs för att såväl barn som föräldrar
              ska förstå allvaret i situationen. Jag är övertygad om att det
              har en starkare effekt på både barnet och föräldrarna om både
              polis och socialtjänst kopplas in från början i stället för bara
              socialtjänsten.
            </seg>
            <seg n="e33003c7">
              Alltför vanligt är dock att polis och socialtjänst inte alls
              har någon kontakt eller samverkan med varandra. Det finns kommuner
              som alltid kallar barn och föräldrar till ett samtal vid polisanmälan.
              Det finns dessutom kommuner som har som rutin att alltid öppna
              en utredning när en polisanmälan kommer in. Dessa kommuner behöver
              bli fler. En utredning ger en bättre möjlighet att kontinuerligt
              följa barn som är riskzonen. Betydelsen av tidiga insatser och
              samhälleliga reaktioner för barn som riskerar att utveckla ett
              kriminellt beteende är något som ofta betonas.
            </seg>
            <seg n="44bb70ac">
              Vi har i dag en lagstiftning som tillåter ett nära samarbete
              mellan socialtjänst och polis, men praxis är mycket olika kommunerna
              emellan. För att motverka att våra barn blir brottslingar måste
              vi utnyttja alla de medel och möjligheter som samhället ställer
              till förfogande. Ett samarbete mellan socialtjänst och polis borde
              vara regel hellre än, som det ofta är i dag, undantaget. Att använda
              polisen som ett verktyg för att förhindra att barn begår brott
              kan tyckas tufft, men jag vill återigen upprepa att det är handlingarna
              inte barnet som är oönskade.
            </seg>
            <seg n="a36bea2c">
              Justitieminister Beatrice Ask har med all önskvärd tydlighet
              framfört att myndigheterna måste ta ett större ansvar och samarbeta
              på det lokala planet, till exempel med socialtjänsten, för att
              förebygga ungdomsbrottslighet. Våra företrädare i regeringen har
              visat på de möjligheter som lagen ger, och behovet att utnyttja
              dessa möjligheter borde vara självklara för oss alla. Tyvärr har
              inte alla våra lokala företrädare fullt ut insett behovet och
              agerat. Jag menar att vi måste reagera och agera. Det handlar
              om en reaktion som ska syfta till att fånga upp de barn som riskerar
              att fara illa men också ge uttryck för att samhället ser allvarligt
              på ett brottsligt beteende.
            </seg>
            <seg n="e0a37c00">
              Riksdagen är lagstiftare. Lagen har ett syfte, och det faller
              på oss att skicka tydliga signaler. Det kan vi göra genom att
              påminna våra lokala företrädare och allmänheten om dessa möjligheter,
              och det måste vi göra nu.
            </seg>
          </u>
          <note type="speaker" n="33e004be">
            Anf. 341 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-b3c3aebf9363b851-8" n="1b558d71">
            <seg n="05baa5a5">
              Fru talman! Den borgerliga regeringen har gett uttryck för att
              man utreder regler för unga lagöverträdare under 15 år. Jag är
              försiktigt skeptisk till det. Jag tror att fängelse eller hårdare
              straff knappast kan vara rätt väg att gå. Det är barn vi talar
              om. Det är barn som har farit otroligt illa. De har kanske själva
              utsatts för brott där brottet inte har tagits på allvar. Därför
              föreslår vi till exempel fler barnahus för att man, precis som
              Cecilie uttrycker det, själv ska kunna utreda de här brotten bättre.
            </seg>
            <seg n="8d02e877">
              En annan sak som vi föreslår är kontaktpoliser till varje skola
              så att polisen kan bli en partner för ett tryggare samhälle.
            </seg>
            <seg n="4002ec02">
              Varför köper inte den moderatledda regeringen de här idéerna?
              Det är bra idéer som är bättre än straff för barn under 15 år.
            </seg>
          </u>
          <note type="speaker" n="2878d50d">
            Anf. 342 CECILIE TENFJORD-TOFTBY (m) replik:
          </note>
          <u who="cecilie_tenfjord-toftby_7e1d60" xml:id="i-a321628f8779a7c9-1" n="38e2088b">
            <seg n="bfc6dece">
              Fru talman! Jag tror att du missuppfattade det som jag sade i
              mitt anförande lite. Jag förespråkar inte straff för barn under
              15 år. Jag förespråkar att polisen kopplas in för att tydligt
              markera att handlingen är oönskad. Det är socialtjänsten som i
              sin tur ska se till att nödvändiga åtgärder sätts in.
            </seg>
            <seg n="9c720b80">
              För fyra veckor sedan var jag fortfarande kommunpolitiker och
              jobbade i en kommun som kämpar för just barnahus. Jag tror att
              barnahus inte står i vägen för det som jag pratar om här. Det
              är någonting som behövs för att polis, sociala myndigheter, familj
              och barn ska ha en dialog tidigt. Tidig upptäckt är en förutsättning
              för friska, sunda och glada barn.
            </seg>
          </u>
          <note type="speaker" n="1c20762d">
            Anf. 343 MARYAM YAZDANFAR (s) replik:
          </note>
          <u who="maryam_yazdanfar_3d1313" xml:id="i-b3c3aebf9363b851-9" n="1b558d71">
            <seg n="23b79674">
              Fru talman! Jag tror att vi håller med varandra, men jag tror
              att vi har lite olika sätt att uppnå det vi önskar.
            </seg>
            <seg n="bdec9a30">
              En reform som vi socialdemokrater införde under den förra mandatperioden
              är just det här med kontaktpoliser, att varje skola ska ha en
              kontaktpolis. Vi sade från regeringshåll att det var viktigt att
              barnen ska ha en sund kontakt med polisen för att lära sig rätt
              och fel. Vi valde att satsa på det.
            </seg>
            <seg n="a04a1344">
              Varför har den satsningen avstannat? Det kan ju bero på de enorma
              underskotten som polisen har på grund av den förda borgerliga
              politiken och att polisen därför inte har de möjligheterna. Men
              är det någonting man inte ska spara in på så är det kontakten
              med barn och unga, eftersom det är där vi kan göra det mest brottsförebyggande
              arbetet.
            </seg>
          </u>
          <note type="speaker" n="0090fc4a">
            Anf. 344 CECILIE TENFJORD-TOFTBY (m) replik:
          </note>
          <u who="cecilie_tenfjord-toftby_7e1d60" xml:id="i-a321628f8779a7c9-2" n="38e2088b">
            <seg n="577bd926">
              Fru talman! Vi gav ju ett löfte om att till 2010 ha 20 000 poliser,
              och enligt polisen själv är detta en siffra som vi kommer att
              överträffa. Det är vi väldigt glada för.
            </seg>
            <seg n="662cd20c">
              Den här stora satsningen som den borgerliga regeringen har gjort
              på poliser kommer att göra det möjligt att återinföra kvarterspoliser.
              Jag tror att poliser nära medborgarna, poliser som dyker upp och
              finns på plats också när det inte händer någonting är väldigt
              viktigt. Polisen ska inte markera att det har hänt något farligt.
              Polisen ska markera att här är det tryggt att vara.
            </seg>
            <seg n="7b85ac0d">
              Kultur
            </seg>
          </u>
          <note type="speaker" n="e5952a9f">
            Anf. 345 MARGARETA ISRAELSSON (s):
          </note>
          <u who="margareta_israelsson_36b853" xml:id="i-6e3f663f69005f6b-0" n="3b0cf132" next="i-0ec6278eba8566f3-0">
            <seg n="0ca04f29">
              Fru talman! I goda tider är det möjligt att verkligen satsa på
              kultur. Men det är i dåliga tider, tider av brist och knapphet,
              av oro och rädsla för framtiden som vi verkligen behöver konsten.
              Det är då den visar sitt värde.
            </seg>
            <seg n="7ab9adc8">
              Så skriver vi socialdemokrater i vår partimotion om kultur inför
              detta riksmöte. Jag tror verkligen att det är väsentligt att tänka
              på detta. Det är tråkigt att vi har en regering som för en skattepolitik
              som inte bara den är orättvis, utan dessutom i denna moderatstyrda
              regerings ambition innebär att också kulturlivet blir orättvist.
            </seg>
            <seg n="6783306a">
              När kulturministern säger här i kammaren att hon hoppas på att
              medborgarna ska använda sina skattesänkningar till kultur betyder
              det också att de som inte får någon skattesänkning inte får några
              resurser att använda till kultur. Då kan man fråga sig: Är det
              den kulturpolitiska ambitionen? Är den kulturpolitiska ambitionen
              för den regering som i dag styr Sverige att den som har en hög
              inkomst, bor i Helsingforss city och får en stor skattesänkning
              också ska ha möjlighet att tillgodogöra sig mycket kultur? Och
              vad betyder det i förlängningen? Är det möjligtvis så att pensionären
              som bor i Blomstermåla, den arbetslöse i Korpilombolo eller den
              studerande som bor i Örebro inte ska få någon tillgång till kultur?
              Det är ju så tanken är; nu ska vi betala för kulturen och göra
              rätt för oss.
            </seg>
            <seg n="38662d9d">
              Vi socialdemokrater har en mycket högre kulturpolitisk ambition.
              Vi menar att grunden för kulturen måste vara att skapa tillgänglighet
              och delaktighet. Det ska vara tillgänglighet i hela landet, och
              då handlar det om möteslokaler. Då handlar det om att säga nej
              till nedläggningen av biografer och den mediekoncentration som
              sker inom det området. Vi satsar pengar på digitalisering av biografer.
              Vi vill se levande teatrar och konserthus i hela landet. Vi vill
              se bibliotek genom en nationell bibliotekspolitik och så vidare.
            </seg>
            <seg n="d655721b">
              Vi vill att Sverige tar vara på kreativiteten den som flödar
              och gror överallt och som ger oss möjlighet till både nya näringar
              och kanske framför allt gör så att unga människor får en glädje
              i sina liv. Då kan man inte höja kostnaderna i kulturskolorna,
              utan då måste man se till att också detta område rätten till kreativitet
              blir tillgängligt.
            </seg>
            <seg n="0348d4f1">
              Självfallet är det så att utan kulturellt yrkesverksamma blir
              det ingen kultur. Det måste till åtgärder för att se till att
              människor som har satsat på en utbildning inom det här området
              inte överger sitt yrke. Det vore katastrofalt för oss. Så ser
              det ut i dag. Man straffas med höga avgifter till a-kassan. Man
              straffas med att inte få en sänkning av de höga avgifterna därför
              att avgifterna var för höga för det. Det är en orättvisa som präglar
              kulturpolitiken.
            </seg>
            <seg n="23bdeefb">
              Fru talman! Jag hade naturligtvis hoppats att vi likväl som förra
              året skulle få föra en kulturpolitisk debatt med kulturministern.
              Jag vet att hon är upptagen i kväll, för på Rosenbad förbereds
              en fest som snart börjar för de svenska trupperna till OS och
              Paralympics. Jag vet det, för jag ska själv dit om en stund, om
              jag hinner.
            </seg>
            <seg n="fec8f128">
              Därför tänkte jag som vice ordförande i Svenska Handikappidrottsförbundet
              avsluta med ett annat område som vi har ansvar för, nämligen idrottsfrågorna.
              Då finns det anledning att nämna några namn: Jonas Jacobsson,
              Anders Olsson, Josefin Abrahamsson, Johan Andersson, dubbelparet
              Stefan Olsson och Peter Wikström, Viktoria Wedin, Fredrik Andersson
              och herrlaget i goalball. Jag är säker på att de aldrig har nämnts
              från talarstolen här tidigare, och det gläder mig att de nu står
              i protokollet från Sveriges riksdag.
            </seg>
            <seg n="dbd2a65f">
              Det här är de som förde med sig de tolv medaljerna från Paralympics
              i Peking. Det är kvinnor och män som har kämpat sig fram till
              en topposition i elitidrotten i vår värld, och det ska naturligtvis
              uppmärksammas. Men vad kan vara viktigare än att fundera över
              hur förhållandena ser ut för många av deras kamrater inom idrotten,
              de som aldrig riktigt kommer till?
            </seg>
            <seg n="e2369d66">
              Jag talade med några som spelar goalball eller kälkhockey, motsvarigheten
              till ishockey för dem som inte har ben att åka skridsko på och
              som i stället sitter på en liten kälke och spelar. Detta är en
              fantastisk idrott där Sverige har varit en ledande nation det
              var vi som uppfann idrotten men där vi nu ligger på efterkälken.
              Efterkälken var förresten ganska roligt. Och varför då? Jo, därför
              att man får inga träningstider i ishallarna. Ungdomarna inom sporten
              får komma in i hallen vid halv elva, elva, och då är det inga
              ungdomar som vill pröva på kälkhockey. Det är inte så konstigt,
              kan man tycka. Och under tiden står hockeyspelande ungdomar vid
              rinken och säger: Varför ska ni två få åka runt och ta istid när
              vi vill komma till?
            </seg>
            <seg n="1c569811">
              Det krävs rättvisa. Det krävs insatser. Vi måste se att också
              de som sysslar med det vi fortfarande kallar handikappidrott ska
              ha rätt till samma möjligheter.
            </seg>
            <seg n="f0090013">
              De killar och tjejer som har tagit medalj för Sverige i Peking
              är värda en eloge. De har inte gjort det på grund av goda möjligheter,
              utan de har gjort det trots dåliga möjligheter. Här kan vi se
              till att det sker en ändring. Det hoppas jag, fru talman, att
              Sverige sätter i gång med.
            </seg>
          </u>
          <note n="78c3b315">
            Anf. 346 ULRIKA KARLSSON i Uppsala (m) replik:
          </note>
          <u who="margareta_israelsson_36b853" xml:id="i-0ec6278eba8566f3-0" n="3b0cf132" prev="i-6e3f663f69005f6b-0">
            <seg n="8e73bf24">
              Fru talman! Jag ska inte hålla kvar Margareta Israelsson alltför
              länge här i kammaren, för jag vet att du har en viktig uppgift.
              Jag kan inte med ord nog instämma i Margareta Israelssons inlägg
              och i de fina och vackra ord som du lade fram om våra svenska
              idrottshjältar. Jag vill passa på och skicka med till Margareta
              Israelsson att det kan vara viktigt att framföra att hela riksdagen
              förmodligen sympatiserar med de orden.
            </seg>
            <seg n="9fdd0602">
              Jag skulle också vilja ställa en fråga. Margareta Israelsson
              tog själv upp i sitt anförande rätten till kreativitet. Vi vet
              att en förutsättning för kreativitet och kreatörer ofta tas upp
              i diskussionen om upphovsrätt. Att man har rätt till sitt verk
              är en förutsättning för denna kreativitet.
            </seg>
            <seg n="a5d2bbb1">
              Jag skulle vilja fråga Margareta Israelsson hur hon och Socialdemokraterna
              ser på upphovsrätten på Internet.
            </seg>
          </u>
          <note type="speaker" n="1f84e787">
            Anf. 347 MARGARETA ISRAELSSON (s) replik:
          </note>
          <u who="margareta_israelsson_36b853" xml:id="i-6e3f663f69005f6b-1" n="3b0cf132" next="i-0ec6278eba8566f3-1">
            <seg n="c84e5e91">
              Fru talman! Jag kan nog inte säga att jag är expert och bör uttala
              mig om hur man löser alla frågor kring upphovsrätt på Internet
              det vill jag inte säga.
            </seg>
            <seg n="51b5ceb6">
              Till att börja med vill jag uttrycka ett stort tack för hälsningen
              till de paralympiska idrottarna!
            </seg>
            <seg n="3a81a132">
              Men låt mig uttrycka mig så här: När det gäller upphovsrätt är
              det självfallet så att var och en som framställer ett verk också
              ska få de inkomster som detta verk berättigar till. Då har vi
              en hel del problem att lösa när det gäller Internet så är det
              ju. Jag tror inte att jag är rätt person att från denna talarstol
              tala om exakt hur detta ska ske.
            </seg>
            <seg n="72292566">
              Men låt mig ställa en annan fråga i stället. När det gäller kreativitet
              handlar det inte bara om att få inkomsten av det man har gjort,
              utan det handlar också om att få möjlighet att vara kreativ. Då
              är en annan viktig fråga hur vi ser på möjligheterna till kreativitet
              i skolan.
            </seg>
          </u>
          <note n="28f91ba4">
            Anf. 348 ULRIKA KARLSSON i Uppsala (m) replik:
          </note>
          <u who="margareta_israelsson_36b853" xml:id="i-0ec6278eba8566f3-1" n="3b0cf132" prev="i-6e3f663f69005f6b-1">
            <seg n="df43c3f6">
              Fru talman! Jag tackar Margareta Israelsson för det inlägget.
              Jag har den fullaste respekt för att du inte är expert i den komplicerade
              frågan. Det är inte jag heller. Jag tackar för det svar du ändå
              gav. Jag tolkar det som att du och jag delar grundsynen att var
              och en som kreatör ska ha rätt att i grunden styra över var, när
              och hur ens verk publiceras och att man ska ha rätt att få ekonomisk
              ersättning för de frukter som kreativiteten leder till för att
              man ska kunna ha rätt till sin kreativitet och sin förmåga att
              skapa. Jag tror att vi tillsammans, socialdemokrater, moderater
              och alliansregeringen, förmodligen kan gå framåt i den frågan
              för att skapa de bästa förutsättningarna för kreatörer och skapa
              en större kreativitet i Sverige.
            </seg>
          </u>
          <note type="speaker" n="9a1a7b91">
            Anf. 349 MARGARETA ISRAELSSON (s) replik:
          </note>
          <u who="margareta_israelsson_36b853" xml:id="i-e593a58f271fe3a5-0" n="3b0cf132">
            <seg n="5ac9c51e">
              Fru talman! Jag tror att det krävs lite mer än upphovsrätt för
              att stärka kreativiteten, men låt oss vara alldeles överens om
              att när det gäller frågan om att ha rätten till sina verk har
              den alltid fått mötas med teknikens utveckling. Möjligheten att
              spela in från tv var ett problem. Möjligheten att spela in på
              band från radio var ett annat. Och nu står vi där med nätet.
            </seg>
            <seg n="fc7d3eda">
              Jag tror egentligen att det finns två debatter här, dels den
              som vi för om rätten för kreatören eller den skapande kraften
              att också få inkomsterna från det man har gjort, dels den möjlighet
              som tekniken ger. Jag tror ju inte att den som utnyttjar den här
              rätten att också få del av verk ser sig själv som kriminell, utan
              det vi oftast diskuterar det tror jag också att vi är överens
              om är väl den som med ett annat syfte tar någons verk och sprider
              det vidare. Spridningsrekvisit har vi ju också sett i annan lagstiftning,
              så det finns väl flera möjligheter att resonera kring där.
            </seg>
          </u>
          <note type="speaker" n="0ee0fc44">
            Anf. 350 SOLVEIG TERNSTRÖM (c):
          </note>
          <u who="solveig_ternstrom_71dfa1" xml:id="i-ed0149fd9ea2ff1e-0" n="a92a4c4d" next="i-9d6d0810654ebd96-0">
            <seg n="2340df49">
              Fru talman! Det finns flera betydelsefulla ord och begrepp som
              ofta förekommer i det kulturella språket: berättelser, sammanhang,
              idé, människa, identitet, fantasi, inlevelse, meningsfull, närvarande,
              dramatisk, lekfull, personlig, vidröra, själ, kärlek, blödande,
              liv och död. Vad som förenar dessa ord är just att de cirkulerar
              runt människan och inte passar särskilt väl när man beskriver
              ett system eller en struktur. De används heller inte särskilt
              ofta i det politiska språket. Jag har levt nästan hela mitt liv
              i den konstnärliga, kulturella världen och känner mig hemmastadd
              med dessa ord och begrepp. De är verkliga för mig, och de finns
              i min hjärna, min kropp och min själ.
            </seg>
            <seg n="54cf3771">
              Det har naturligtvis ofta varit mycket svårt för mig att handskas
              med det speciella språk som man använder sig av i politiken. Det
              är inte så dramatiskt, lekfullt och blödande som jag ibland skulle
              önska. Det kan naturligtvis också bli ganska sövande ibland.
            </seg>
            <seg n="574702b8">
              Men ibland händer det någonting, som till exempel när vår statsminister
              strax före valet 2006 i en debattartikel i en av våra dagstidningar
              skrev att utan kultur är människan som en människa utan bröstkorg.
              Det var mycket vackert. De orden stannade kvar i min hjärna och
              i mitt hjärta.
            </seg>
            <seg n="e0e3b405">
              I regeringsförklaringen den 16 september i år började statsministern
              sitt tal med ordet berättelse, och jag spetsade öronen. Han läste:
              Berättelsen om Sverige skiftar. Han fortsatte: Den skiftar från
              människa till människa. Den skiftar i stad och land, och den skiftar
              beroende på var i livet vi befinner oss.
            </seg>
            <seg n="96f7b603">
              Sedan fanns i talet orden sammanhang, identitet och samhörighet
              samt en idé om Sverige. Det var ett fint och lättbegripligt tal.
              Han talade förstås om arbetslinjen, den ansvarsfulla politiken,
              starka offentliga finanser allt det som en klok statsminister
              ska säga. Jag hade naturligtvis önskat att han hade avslutat talet
              med att säga att en människa utan kultur är som en människa utan
              bröstkorg. Det hade räckt. Då hade jag varit väldigt nöjd.
            </seg>
            <seg n="7f68afb8">
              Jag fastnade för ordet skifta som är synonymt med ändra sig,
              variera, vara ombytlig. Men ordet skifta kan också betyda skimra,
              skifta färg, blekna, rodna och man kan också skifta ord; man kan
              munhuggas som här i kammaren. För mig har ordet skifta ett stänk
              av poesi. Det var väl bra. Kanske någonting kan börja hända.
            </seg>
            <seg n="5843bbd1">
              Václav Havel, en gång Tjeckiens president, likaså författare
              och dramatiker och genomsyrad av ett kulturellt och konstnärligt
              tänkande, utgick från något som han kallade livsvärlden, det vill
              säga den värld som vi upplever direkt och personligt genom våra
              sinnen och relationer. Han menade att under medeltiden levde människan
              mycket mer intensivt än den moderna människan i livsvärlden. Den
              moderna människan svävar ut i det hon inte har någon personlig
              relation till, till exempel det som förmedlas henne via det tryckta
              ordet, filmen, medierna och ideologierna. Förlusten av livsvärlden
              är kärnan i den moderna civilisationens kris, menar han. I den
              abstrakta ideologiska världen förlorar människan sin mänsklighet.
              Hon kan inte leva i positiva relationer. Det är mycket intressant
              läsning.
            </seg>
            <seg n="ba8845d5">
              Han ser också flera aspekter på modern politik, som naturligtvis
              är väldigt provocerande men även mycket tänkvärt. Faror i den
              moderna politiken är att utgå från abstrakta principer, inte från
              det konkreta livet. Det personliga ansvaret går förlorat, och
              det blir en flockmentalitet. Det blir en frånvaro av personligt
              grundat alternativt tänkande i hela den industrialiserade världen
              samt konsumism, som innebär att förbrukning blir livets höjdpunkt.
            </seg>
            <seg n="755e9743">
              Allt blir till sist en fråga om politisk teknik eller ingenjörskonst.
              Det gäller bland annat språket. Politiker kämpar förgäves med
              att komma ut ur sitt plastspråk av inlärda termer och statistik.
              Det är ord och inga visor! Men vad vill ha då? Han menar att återfinnandet
              av den konkreta livsvärlden alltid är individuellt att återupprätta
              människans personliga erfarenheter som utgångspunkt, att låta
              etik och ansvarighet bli överordnade i förhållande till det politiska
              målet, att åter ge mänsklig gemenskap innebörd och språket innehåll.
              Han beskriver det som människans återvändande till sig själv.
              Och där, fru talman, har kulturen naturligtvis en given plats.
            </seg>
          </u>
          <note n="9551d234">
            Anf. 351 GUNNAR ANDRÉN (fp):
          </note>
          <u who="solveig_ternstrom_71dfa1" xml:id="i-9d6d0810654ebd96-0" n="a92a4c4d" prev="i-ed0149fd9ea2ff1e-0">
            <seg n="17473195">
              Fru talman! Demokrati tar tid. Jag vill tacka alla talmän, kammarsekreterare,
              stenografer och övriga tjänstemän i riksdagen. Denna debatt är
              årets längsta i vår riksdag. Den har hållit på i 32 timmar och
              5 minuter. Jag har gjort mig underkunnig om att mitt inlägg är
              det 1 243:e.
            </seg>
            <seg n="a9bd8fb0">
              Att ni står ut med oss tackar vi för!
            </seg>
          </u>
          <note n="f66b548d">
            Den allmänpolitiska debatten var härmed avslutad.
          </note>
          <note n="f5fbfaf9">
            8 § Bordläggning
          </note>
          <note n="fe0b8786">
            Anmäldes och bordlades
          </note>
          <note n="233fce64">
            9 § Anmälan om frågor för skriftliga svar
          </note>
          <note n="0fc88df3">
            Anmäldes att följande frågor för skriftliga svar framställts
          </note>
          <note n="7fb09385">
            den 17 oktober
          </note>
          <note n="3bae953f">
            Lennart Axelsson
          </note>
          <note n="7b489a87">
            Gunvor G Ericson
          </note>
          <note n="6c144ad0">
            Lars Johansson
          </note>
          <note n="bd321435">
            Anita Brodén
          </note>
          <note n="b3d63e4c">
            Ameer Sachet
          </note>
          <note n="85b98e33">
            Anna Tenje
          </note>
          <note n="6301b3a2">
            Hans Linde
          </note>
          <note n="cc4718f8">
            Marianne Berg
          </note>
          <note n="08064e18">
            Tommy Ternemar
          </note>
          <note n="d3d082ac">
            Raimo Pärssinen
          </note>
          <note n="cd952a08">
            Birgitta Eriksson
          </note>
          <note n="efc1a571">
            Cecilia Wikström
          </note>
          <note n="6c144ad0">
            Lars Johansson
          </note>
          <note n="b3d63e4c">
            Ameer Sachet
          </note>
          <note n="883345b3">
            Kjell Eldensjö
          </note>
          <note n="0683f63f">
            Lennart Sacrédeus
          </note>
          <note n="6f489c1f">
            Marina Pettersson
          </note>
          <note n="0683f63f">
            Lennart Sacrédeus
          </note>
          <note n="17db12b8">
            Mikael Oscarsson
          </note>
          <note n="17db12b8">
            Mikael Oscarsson
          </note>
          <note n="36003649">
            Frågorna redovisas i bilaga som fogats till riksdagens snabbprotokoll
            tisdagen den 21 oktober.
          </note>
          <note n="b25ebb2a">
            10 § Kammaren åtskildes kl. 18.04.
          </note>
          <note n="3ae000c2">
            Förhandlingarna leddes
          </note>
          <note n="e4bc704d">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
