<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--110</head>
          <docDate when="2006-05-22">2006-05-22</docDate>
        </div>
      </front>
      <body>
        <div>
          <note n="ddb9cc40">
            ﻿
          </note>
          <note n="272abead">
            Riksdagens protokoll
          </note>
          <note n="d2be55f6">
            2006/07:110
          </note>
          <note type="date" n="aa5a06c2">
            Tisdagen den 22 maj
          </note>
          <note n="0069edc4">
            Kl. 13:30 - 19:28
          </note>
          <note n="de9536cd">
            1 § Justering av protokoll
          </note>
          <note n="f9adf827">
            Justerades protokollet för den 15 maj.
          </note>
          <note n="d08ed922">
            2 § Anmälan om kompletteringsval till utskott och EU-nämnden
          </note>
          <note n="e30fe7ae">
            Tredje vice talmannen meddelade att Socialdemokraternas riksdagsgrupp
            på grund av uppkomna vakanser anmält Caroline Helmersson-Olsson
            som suppleant i socialförsäkringsutskottet och utbildningsutskottet
            och Magdalena Streijffert som suppleant i EU-nämnden.
          </note>
          <note n="f396663c">
            Tredje vice talmannen förklarade valda till
          </note>
          <note n="74eaaaf5">
            suppleant i socialförsäkringsutskottet
          </note>
          <note n="d10cc221">
            suppleant i utbildningsutskottet
          </note>
          <note n="2132d70e">
            suppleant i EU-nämnden
          </note>
          <note n="301e8969">
            3 § Anmälan om fördröjt svar på interpellation
          </note>
          <note n="a621de46">
            Till riksdagen hade inkommit följande skrivelse:
          </note>
          <note n="f465838a">
            Interpellation 2006/07:535
          </note>
          <note n="50790b90">
            Interpellation 2006/07:535 Skötsamhetskriterier för frivård inom
            kriminalvården
          </note>
          <note n="ad27b09b">
            Interpellationen kommer att besvaras måndagen den 11 juni 2007.
          </note>
          <note n="29b288fb">
            Skälet till dröjsmålet är tjänsteresa och andra sedan tidigare
            inbokade arrangemang.
          </note>
          <note n="8fac64d5">
            Beatrice Ask
          </note>
          <note n="d5dc3c85">
            4 § Svar på interpellation 2006/07:504 om den studiesociala utredningen
          </note>
          <note type="speaker" n="fc105e4f">
            Anf. 1 Utbildningsminister LARS LEIJONBORG (fp):
          </note>
          <u who="unknown" xml:id="i-394fda56316a86f6-0" n="2d5f6388">
            <seg n="8484078d">
              Fru talman! Emma Henriksson har frågat mig om jag avser att ta
              initiativ till den studiesociala utredningen och när i så fall
              arbetet kommer att påbörjas.
            </seg>
            <seg n="ce7c116b">
              De studerandes sociala situation har länge varit eftersatt. De
              studerande måste ha möjlighet att försörja sig och leva ett tryggt
              liv under studietiden. Inte minst situationen för studerande med
              barn behöver ges särskild uppmärksamhet. Regeringen har aviserat
              att en studiesocial utredning ska tillsättas.
            </seg>
            <seg n="e8005ca0">
              Som jag tidigare meddelat avser jag att återkomma i frågan. Min
              ambition är att ett antal av de problem som har identifierats
              när det gäller de studerandes studiesociala situation ska kunna
              lösas under mandatperioden. Frågorna bereds för närvarande inom
              Regeringskansliet.
            </seg>
          </u>
          <note type="speaker" n="66e16c06">
            Anf. 2 EMMA HENRIKSSON (kd):
          </note>
          <u who="unknown" xml:id="i-ee694d8e60e07623-0" n="2d5f6388">
            <seg n="3acca386">
              Fru talman! Tack så mycket, Lars Leijonborg, för svaret! Vi är
              definitivt överens om att de studerande många gånger har en utsatt
              situation. Det gäller inte minst ekonomiskt och inte minst de
              studerande med barn. Det är därför jag har riktat interpellationen
              till utbildningsministern.
            </seg>
            <seg n="24360ca5">
              Det finns en ambition att komma fram med utredningen och kanske
              också med lite resultat när det gäller vad den kommer fram till.
              Det skulle vara bra om detta kom inom mandatperioden. Men jag
              skulle vilja säga att det till och med brådskar mer än så. De
              som är studerande i dag har ju de här problemen i sin vardag dagligen.
              En utredning som kommer med förslag som landar i resultat i verkligheten
              om kanske två tre år hjälper inte de studenter som nu är i en
              akut situation, inte minst när det gäller det ekonomiska.
            </seg>
            <seg n="43aa0951">
              Jag skulle alltså gärna se att arbetet skyndades fram ganska
              snabbt, och jag hade hoppats på ett svar där ministern sade: Yes
              nu är det i gång! Nästa vecka börjar de!
            </seg>
            <seg n="d1f6c58c">
              Jag förstår att det inte riktigt är så långt kommet, men kan
              ministern säga någonting om tidsplanen? När kan vi vänta oss att
              utredningen börjar, och när kan vi börja se de första resultaten
              av den?
            </seg>
          </u>
          <note type="speaker" n="c0016c5f">
            Anf. 3 Utbildningsminister LARS LEIJONBORG (fp):
          </note>
          <u who="unknown" xml:id="i-394fda56316a86f6-1" n="2d5f6388">
            <seg n="696b51c5">
              Fru talman! De studerandes sociala situation berör flera departement.
              Framför allt är det Utbildningsdepartementet och Socialdepartementet
              som har intresse i denna fråga. Men det finns också aspekter som
              berör Arbetsmarknadsdepartementet. Beredningsarbetet har tagit
              tid, och det beror på att frågorna är rätt komplicerade. Vi bereder
              dem gemensamt mellan de inblandade departementen.
            </seg>
            <seg n="8e89fcc1">
              Man kan säga att det egentligen finns två huvudvägar. Man kan
              antingen göra utredningen ganska begränsat då går det naturligtvis
              fortare, men det är färre frågor som kommer in eller så kan man
              konstatera att dessa frågor ligger ganska nära de frågor som handlar
              om hela socialförsäkringssystemet. De berör också själva grundfrågan:
              Ska studenter i socialförsäkringssystemet likställas med andra
              människor och på alla sätt ha samma rättigheter där som andra
              medborgare har? Om man väljer detta större grepp blir utredningen
              betydligt mer omfattande.
            </seg>
            <seg n="10a0b04c">
              Då kan man också konstatera att det är regeringens ambition att
              utreda hela socialförsäkringssystemet. Där har ett förberedande
              utredningsarbete gjorts av Anna Hedborg, som har identifierat
              ett antal intressanta frågeställningar. Tanken är att detta ska
              gå vidare i parlamentarisk form.
            </seg>
            <seg n="690b7598">
              Man skulle kunna argumentera för att den utredningen också bör
              behandla studenternas sociala situation. Jag lutar åt att snarare
              identifiera ett antal mer akuta frågor och försöka få fram lösningar
              på dem. Men även då visar det sig att man kommer in på ett antal
              andra regelverk som gör att detta är rätt komplicerat.
            </seg>
            <seg n="1a869376">
              Men det vi sade i alliansens valmanifest eller utbildningsprogram
              och det vi sade i regeringsförklaringen gäller fortfarande: Vår
              absoluta ambition är tillsätta en utredning med uppgift att lägga
              fram förslag som förbättrar studenternas sociala situation.
            </seg>
          </u>
          <note type="speaker" n="6a7775d4">
            Anf. 4 EMMA HENRIKSSON (kd):
          </note>
          <u who="unknown" xml:id="i-ee694d8e60e07623-1" n="2d5f6388">
            <seg n="1c6eb14a">
              Fru talman! Jag tycker att det är bra att regeringen har bestämt
              sig för att se över den totala situationen och ta det breda greppet,
              för jag tror att det är det som behövs.
            </seg>
            <seg n="1d140013">
              Samtidigt är det brådskande i vissa specifika frågor, där jag
              tror att det finns ett visst underlag för att göra snabbspår eller
              vad man nu väljer att kalla det för. Det har till exempel kommit
              en tidigare utredning som också tittade på de studiesociala förhållandena
              SOU 2003:130 Studerande och trygghetssystemen . Den kom möjligen
              till lite grann under galgen, men den kom trots allt med en del
              förslag som skulle kunna förbättra situationen för studenter.
              Det handlar bland annat om förbättrad information, en mer enhetlig
              tillämpning, tillgång till de sociala försäkringssystemen, värdesäkring
              av studiemedlen, treterminerssystem, förutsättningarna för deltidssjukskrivning,
              samspelet mellan de olika bidragssystemen, möjligheten till tilläggslån
              för alla studerande med barn och möjligheten till tillfällig vård
              av barn som studenter inte har i dag.
            </seg>
            <seg n="f26c835c">
              Ser utbildningsministern någon möjlighet att gå vidare med någon
              av de här detaljerna, som ju ändå har utretts tidigare, för att
              något lätta trycket och förbättra situationen för studerande?
            </seg>
          </u>
          <note type="speaker" n="d4188a93">
            Anf. 5 Utbildningsminister LARS LEIJONBORG (fp):
          </note>
          <u who="unknown" xml:id="i-394fda56316a86f6-2" n="2d5f6388">
            <seg n="eb5b440c">
              Fru talman! Man kan konstatera att en del förbättringar har ägt
              rum på grund av förslag som den förra regeringen lade fram. Det
              har till exempel införts en möjlighet till tilläggsbidrag för
              studerande med barn. Även möjligheten till tilläggslån har förbättrats.
              Beloppet för hel föräldraförsäkring på den lägsta nivån har från
              och med den 1 juli 2006 höjts från 60 kronor per dag till 180
              kronor per dag. För övrigt höjdes också studiemedlens nivå den
              1 juli 2006. Några av de mest akuta problemen är alltså i och
              för sig hanterade.
            </seg>
            <seg n="162b3367">
              Men jag håller med om att det finns ett antal kvarstående frågeställningar
              som det finns anledning att ta tag i. Det avser vi definitivt
              att göra.
            </seg>
          </u>
          <note type="speaker" n="4af9ea03">
            Anf. 6 EMMA HENRIKSSON (kd):
          </note>
          <u who="unknown" xml:id="i-ee694d8e60e07623-2" n="2d5f6388">
            <seg n="da67c4b8">
              Fru talman! Att man har höjt grunddelen i föräldraförsäkringen
              från 60 till 180 kronor per dag är jättebra och jätteviktigt för
              dem som tvingas leva på den ersättningen. Samtidigt inser man
              med ganska enkel matematik att 180 kronor per dag i 30 dagar,
              något som också ska beskattas, blir en ganska liten inkomst att
              leva på. Även om det är en betydlig förbättring, även om det är
              en utökning på 200 procent, är det fortfarande extremt lite pengar
              och en nivå som det inte går att försörja sig själv och ett barn
              på.
            </seg>
            <seg n="1f8891c5">
              Jag ser fram emot en bra, tydlig och ordentlig utredning som
              tar ett helhetsgrepp, men jag hoppas att regeringen kanske kan
              ta ytterligare några små steg på de områden där det redan finns
              utrett vad man skulle kunna göra ganska enkelt samtidigt som det
              skulle ge ganska stora och tydliga förbättringar för de studerande.
            </seg>
          </u>
          <note type="speaker" n="2b15bccb">
            Anf. 7 Utbildningsminister LARS LEIJONBORG (fp):
          </note>
          <u who="unknown" xml:id="i-394fda56316a86f6-3" n="2d5f6388">
            <seg n="3210962b">
              Fru talman! Det framgår av det Emma Henriksson säger att när
              man börjar ta tag i de här frågorna närmar man sig rätt snabbt
              socialförsäkringssystemet. Partikamrater till Emma Henriksson
              är väl företrädda i Socialdepartementet. Även om det här i första
              hand är socialförsäkringsministerns ansvarsområde finns det väl
              också anledning för Emma Henriksson att ta kontakt med sina partivänner
              i Socialdepartementet. Lite beroende på vilken väg man väljer
              kan man också bestämma vilken den bästa kontexten är att utreda
              de här frågorna.
            </seg>
            <seg n="a51e7c9e">
              Det besked som regeringen har givit, att de studiesociala frågorna
              ska utredas, ligger fast. Det är min ambition att ett sådant utredningsarbete
              ska inledas inom några månader.
            </seg>
          </u>
          <note n="8a40a8ab">
            Överläggningen var härmed avslutad.
          </note>
          <note n="2748c0d9">
            5 § Svar på interpellation 2006/07:507 om integrationspolitiska
            skäl för flytt av statlig verksamhet
          </note>
          <note type="speaker" n="47715ffc">
            Anf. 8 Utbildningsminister LARS LEIJONBORG (fp):
          </note>
          <u who="unknown" xml:id="i-394fda56316a86f6-4" n="2d5f6388">
            <seg n="6e2fbe53">
              Fru talman! Mikael Damberg har frågat integrations- och jämställdhetsministern
              om hon avser att ta något initiativ för att även integrationspolitiska
              skäl ska kunna vägas in när statliga myndigheter överväger att
              omlokalisera befintlig verksamhet. Damberg har också frågat om
              statsrådet avser att ta några initiativ för att övertyga regeringen
              om att hålla fast vid det tidigare riksdags- och regeringsbeslutet
              om lokalisering av nycirkusutbildningen vid Danshögskolan till
              Botkyrka kommun.
            </seg>
            <seg n="6c0f8fc1">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="a3389cc3">
              Av förordningen (1986:856) om de statliga myndigheternas ansvar
              för genomförande av integrationspolitiken följer att alla myndigheter,
              alltså även universitet och högskolor, ska beakta samhällets etniska
              och kulturella mångfald både när de utformar sin verksamhet och
              när de bedriver den. Också lokalisering av verksamheter är viktig
              i detta sammanhang.
            </seg>
            <seg n="9ab4b4f8">
              Inom gällande regelsystem är universitet och högskolor fria att
              anordna utbildningar utifrån studenternas efterfrågan och arbetsmarknadens
              behov. Lokaliseringen av utbildningarna vilar på de bedömningar
              som universitet och högskolor själva gör. Jag anser att det är
              en bra ordning att universitet och högskolor har stor frihet att
              själva besluta över lokaliseringen av sina utbildningar.
            </seg>
            <seg n="14f07200">
              När det gäller integrationspolitiska aspekter ska lärosätena
              enligt högskolelagen (1992:1434) aktivt främja och bredda rekryteringen
              till högskolan. Av redovisningar från universitet och högskolor
              framgår att många insatser görs och att man arbetar på många olika
              sätt för att främja en bred rekrytering.
            </seg>
            <seg n="6dc82bcb">
              När det gäller frågan om lokalisering av nycirkusutbildningen
              vid Danshögskolan görs bedömningen således utifrån såväl konstnärliga
              och utbildningsmässiga skäl som integrationsskäl.
            </seg>
            <seg n="15dfdd94">
              Varken riksdagen eller regeringen har beslutat om att lokalisera
              nycirkusutbildningen till Botkyrka kommun. I det ramanslag som
              regeringen har beslutat att ge till Danshögskolan ingår medel
              för lokaliseringen av nycirkusutbildningen.
            </seg>
            <seg n="cffe1457">
              Regeringen har erfarit att det nu pågår ett konstruktivt samtal
              mellan Danshögskolan, Cirkus Cirkör och Botkyrka kommun, och jag
              utgår från att detta kommer att leda till att de berörda parterna
              finner en bra lösning.
            </seg>
            <seg n="be1f8d5f">
              Mikael Damberg har också ställt en mer generell fråga om integrationspolitiska
              avvägningar vid omlokalisering av statliga myndigheter. Svaret
              på den mer generella frågan är att i de fall regeringen fattar
              beslut om lokalisering av myndigheter kan den välja att göra en
              helhetsbedömning. Integrationspolitiska skäl ingår då i den bedömningen,
              på samma sätt som till exempel verksamhetsmässiga, ekonomiska
              och miljömässiga skäl.
            </seg>
            <seg n="8b232be2">
              Jag vill slutligen framhålla värdet av den verksamhet som bedrivs
              vid Cirkus Cirkör och nycirkusutbildningen vid Danshögskolan,
              som har bidragit till den lokala utvecklingen.
            </seg>
          </u>
          <note type="speaker" n="85462c4d">
            Anf. 9 MIKAEL DAMBERG (s):
          </note>
          <u who="mikael_damberg_2ebd0b" xml:id="i-da04501b685b5c53-0" n="dc98af01">
            <seg n="4da70527">
              Fru talman! Tack för svaret! Den här interpellationen var ursprungligen
              ställd till integrationsministern eftersom jag tycker att frågan
              om Danshögskolans beslut att flytta nycirkusutbildningen från
              Botkyrka till Östermalm väcker en rad integrationspolitiska frågor.
            </seg>
            <seg n="68161df1">
              Vi som bor i Helsingforssregionen blev ganska provocerade av
              det här beslutet. Vi förstod inte vad som låg bakom. Man blev
              allvarligt upprörd över intentionen bakom beslutet. Frågan berör
              även en del utbildningspolitiska frågor. Jag accepterar naturligtvis
              att det är utbildningsministern som svarar och att regeringen
              har gjort den bedömningen.
            </seg>
            <seg n="c225e8a9">
              Jag tycker att det är en berättigad oro som har väckts i Botkyrka
              hos många vänner och beundrare av Cirkus Cirkörs verksamhet när
              Danshögskolans styrelse i oktober beslutade att flytta från Botkyrka
              till Östermalm. Ministern skriver i sitt svar att det är en bra
              ordning att universitet och högskolor har stor frihet att själva
              besluta över lokaliseringen av sina utbildningar. Jag delar den
              principiella utgångspunkten. Men ministern svarar också att det
              vid lokaliseringen av nycirkusutbildningen görs en bedömning av
              såväl konstnärliga och utbildningsmässiga skäl som integrationsskäl,
              och det är där vi måste se upp och bevaka den här frågan.
            </seg>
            <seg n="dbaec3d9">
              Jag skulle vilja be ministern utveckla det sista om vilka integrationspolitiska
              skäl som skulle kunna finnas bakom en flytt från Botkyrka till
              Östermalm. Jag har lite svårt att se det framför mig.
            </seg>
            <seg n="b6836fc6">
              För tio år sedan var det många som nästan räknade ut Botkyrka.
              Den massmediala bilden av Botkyrka, Alby, Fittja och Hallunda
              var nästan beslutande fokuserad på problem, socialt utanförskap,
              spektakulära brott, argsinta kamphundar och gängbildningar. I
              dag är mediebilden och verkligheten i Botkyrka faktiskt en annan.
              Man har gjort en målmedveten satsning på barn och ungdomar, på
              skolan, på demokratiutveckling och inte minst på upplevelseindustrin.
            </seg>
            <seg n="0833c18e">
              Bland de viktigaste satsningarna i den här upplevelsesatsningen
              har varit Cirkus Cirkörs etablering i Botkyrka och uppbyggnaden
              av världscentrum för nycirkus i Alby. Subörb- och Hoodsfredsfestivalerna
              har lockat många besökare till Botkyrka som aldrig har varit där
              förut. I dag har nästan 300 personer i Alby sitt dagliga arbete
              inom nycirkus, film, radio och dans. 200 entreprenörer med affärsidéer
              inom de kreativa områdena får årligen nystartsrådgivning kopplad
              till den verksamhet som finns där. De senaste åren har också två
              av Skandinaviens största teknik- och kompetensföretag inom scen-,
              ljud- och ljusteknik etablerats i Alby och Fittja. En rad nya
              utbildningar med anknytning till detta har också etablerats. Det
              är en spirande verksamhet som har etablerats mycket tack vare
              Cirkus Cirkör, men den nycirkusutbildning som bedrivs inom Danshögskolan
              är också en väldigt viktig komponent.
            </seg>
            <seg n="63858678">
              Därför blir alla vi som är engagerade i integrationspolitiken
              oroade. Vi hoppas att inte de här enkla svaren och fördömandena
              av förortsområdena får råda. Vi hoppas att man fortsätter att
              satsa på de goda initiativ som tas i förortsområden kring våra
              större städer. De ger resultat som en nystart för en kommun och
              även i form av företagsamhet, entreprenörskap och nystart.
            </seg>
            <seg n="4c8d5821">
              Därför vill jag återigen be ministern svara på frågan. I svaret
              hoppas man på att det konstruktiva samtalet ska leda fram till
              en bra lösning. Det hoppas jag också. Den kvarstående frågan är
              dock om ministern, om samtalen inte leder till någon bra lösning,
              är beredd att ta initiativ för att verksamheten med nycirkusutbildningen
              ska bli kvar i Botkyrka och inte flyttas till Östermalm.
            </seg>
          </u>
          <note type="speaker" n="49758605">
            Anf. 10 IBRAHIM BAYLAN (s):
          </note>
          <u who="ibrahim_baylan_a3ca23" xml:id="i-739a9041d9a94174-0" n="755677fd">
            <seg n="d32fab7c">
              Fru talman! Jag ska börja med att tacka statsrådet för svaret,
              även om det inte är fullt lika positivt från regeringens sida
              som jag i grunden hade hoppats.
            </seg>
            <seg n="38d6e84e">
              Jag ska fortsätta den uppräkning som Mikael Damberg har gjort.
              Jag är uppvuxen i denna del av Helsingfors norra Botkyrka som
              Mikael Damberg berättar om. Det är ett område som på många sätt
              har genomgått en väldigt positiv förändring. Jag minns den tid
              då Lars Leijonborgs parti senast satt i regeringen, nämligen i
              början av 90-talet. Då var utvecklingen en helt annan. Då drabbades
              inte minst norra Botkyrka extra hårt av den kraftfulla ekonomiska
              nedgång som vi hade i hela Sverige. Arbetslöshet och annat ökade
              i drastisk takt. Detta ledde naturligtvis till en situation som
              blev extra svår, och hopplösheten började sprida sig i det område
              där jag växte upp i norra Botkyrka.
            </seg>
            <seg n="a73a30ed">
              Sedan dess har mycket hänt. Många av de satsningar som kommunen
              har gjort har burit frukt, och det finns i dag en positiv utveckling
              och en helt annan framtidsanda även om det naturligtvis fortfarande
              också finns en hel del utmaningar att brottas med.
            </seg>
            <seg n="55818832">
              En del av denna positiva utveckling har ju handlat om att det
              offentliga faktiskt inte bara har pratat om det fina i integrationen
              och det fina i det Mångfalds-Sverige vi har utan också agerat
              i form av kraftfulla satsningar.
            </seg>
            <seg n="98bec022">
              En av de kraftfulla satsningarna har just varit inom det konstnärliga
              och det kulturella området. Detta har lett till en hel del kringeffekter
              precis som Mikael Damberg räknade upp som jag tror att väldigt
              få av oss som i alla fall på den tiden bodde i Botkyrka kunde
              räkna med inom en överskådlig framtid. Men det har ändå skett.
            </seg>
            <seg n="a055d3c4">
              Döm då om min förvåning när jag första gången läste om detta
              i tidningen! Helt plötsligt har Danshögskolan fått för sig att
              det här kanske kunde göras bättre på Östermalm i Helsingfors.
              Jag måste tillstå att det känns oerhört provocerande både utifrån
              min egen uppväxt och utifrån de många rapporter som inte minst
              Lars Leijonborg tillsammans med partivänner som Nyamko Sabuni
              och Mauricio Rojas har lagt fram genom åren där det har handlat
              om att svartmåla många av de invandrartäta förorter som finns
              i Sverige.
            </seg>
            <seg n="291e8de8">
              Det blir extra provocerande att då se att dessa rapporter som
              ofta har varit grunden för något slags kampanj från Folkpartiet
              inte leder till fler satsningar som man skulle kunna förvänta
              sig i dessa områden, utan i detta fall vad man kan skönja till
              att man i stället blir av med en väldigt attraktiv utbildning
              som faktiskt har bidragit till någonting mycket positivt.
            </seg>
            <seg n="6811482b">
              Därför ska också jag fråga Lars Leijonborg: Skulle det inte kunna
              finnas en ännu större tydlighet från regeringen? Det är av flera
              olika skäl både utbildningspolitiska och integrationspolitiska
              så pass viktigt att regeringen lite tydligare kan sätta ned foten.
            </seg>
            <seg n="869c135d">
              Jag kan respektera att regeringen av princip inte ska gå in och
              detaljstyra eller lägga sig i högskolornas och universitetens
              verksamhet, men likväl har regeringen både ett ansvar och ett
              antal verktyg för att om man finner det tillräckligt viktigt kunna
              gå in och vara tydlig med att denna utbildning gör sig bäst i
              norra Botkyrka.
            </seg>
          </u>
          <note type="speaker" n="f1e6f0bb">
            Anf. 11 Utbildningsminister LARS LEIJONBORG (fp):
          </note>
          <u who="unknown" xml:id="i-394fda56316a86f6-5" n="2d5f6388">
            <seg n="e7543668">
              Fru talman! Det är väl bra att denna diskussion förs. Jag delar
              i stor utsträckning den verklighetsbeskrivning som Mikael Damberg
              och Ibrahim Baylan ger om att Cirkus Cirkörs lokalisering till
              Botkyrka har betytt väldigt mycket för Botkyrka.
            </seg>
            <seg n="a757f6c2">
              Det händer en hel del positivt i Botkyrka i dag, vilket är väldigt
              roligt. Syftet med de rapporter som Ibrahim Baylan refererade
              till har varit att vi på alla sätt ska främja en utveckling i
              utanförskapsområdena som gör att de reser sig ur hopplösheten
              och människorna där kan börja tro på framtiden igen. Allt som
              bidrar till ett sådant hopp är naturligtvis positivt.
            </seg>
            <seg n="aeadc624">
              Eftersom både Mikael Damberg och Ibrahim Baylan har varit och
              är djupt inblandade i utbildningspolitiken vet de också att det
              är en rätt viktig princip i Sverige att vi i mycket stor utsträckning
              litar på lärosätenas egna bedömningar när det gäller en massa
              praktiska frågor. Det kan handla om vilka lokaler man ska hyra
              och var olika verksamheter ska bedrivas. Om principen att det
              är utbildningsministern som bestämmer var en ny kurs ska lokaliseras
              och var en viss verksamhet ska läggas ned skulle bli allmän kommer
              det inte att räcka med en utbildningsminister, utan då måste vi
              ha hundra utbildningsministrar, för då övertar jag ett ansvar
              som i dag är decentraliserat över landet.
            </seg>
            <seg n="cd7854fc">
              Så generösa kan vi väl ändå vara att vi säger att de som fattade
              detta beslut i Danshögskolans ledning säkert hade goda motiv de
              också, och att man tänker sig synergieffekter av att likartade
              verksamheter bedrivs också i nära fysiskt samband och så vidare.
            </seg>
            <seg n="7157b7f6">
              Jag tycker alltså att detta är en svår fråga. Å ena sidan ser
              jag alldeles klart de integrationsmässiga fördelarna med att verksamheter
              av detta slag bedrivs i Botkyrka, å andra sidan har jag som minister
              svårt att gå in och detaljreglera denna typ av beslut.
            </seg>
            <seg n="358cc184">
              Jag har varit i kontakt med båda sidorna. Danshögskolan har jag
              haft kontakt med via tjänstemän på mitt departement, och jag har
              varit i direktkontakt med Cirkus Cirkör. På båda sidor har man
              en väldigt konstruktiv attityd. Man ser argumenten från båda ståndpunkterna,
              man ser ett antal öppningar och man tror därför att detta ska
              kunna landa på ett sätt som för alla parter blir rätt positivt.
            </seg>
            <seg n="ffc4e64d">
              Då kommer frågan: Men om det inte går, är Lars Leijonborg då
              beredd att ingripa? Svaret är förstås att jag skulle rycka undan
              mattan för de samtal som pågår om jag nu skulle säga att jag är
              det.
            </seg>
            <seg n="594c42db">
              Jag är optimist; jag tror att detta kommer att lösa sig på ett
              bra sätt. Gör det inte det får vi naturligtvis återkomma till
              frågan.
            </seg>
          </u>
          <note type="speaker" n="e2a61430">
            Anf. 12 MIKAEL DAMBERG (s):
          </note>
          <u who="mikael_damberg_2ebd0b" xml:id="i-da04501b685b5c53-1" n="dc98af01">
            <seg n="f94a441d">
              Fru talman! Jag hoppas verkligen att vi alla kan vara optimister
              och att vi kan se fram emot en bra lösning på denna fråga. Jag
              tror att det är viktigt att se att jag ursprungligen ställde min
              interpellation till integrationsministern i första hand för att
              jag i detta sammanhang inte ville ha en diskussion om just utbildningsfrågorna.
              Dock finns det ju ett antal utbildningsfrågor i detta som handlar
              om både styrning av högskolor och universitet, om avvägningar
              kring vilket ansvar man tar i den tredje uppgiften, vilket styrningsansvar
              regeringen har i övrigt, vad som händer om man flyttar verksamheten
              och bryter sönder den sammanhållna verksamhet som finns i Botkyrka
              i dag kring Cirkus Cirkör och vad som händer med konstformen nycirkus
              i framtiden. Det finns en stark oro i Botkyrka för att man rycker
              undan mattan för den högskoleutbildning som Danshögskolan vill
              bedriva inne på Östermalm. Det är alltså klart att det finns flera
              utbildningsfrågor som förtjänar att diskuteras.
            </seg>
            <seg n="8e1c27b0">
              Denna interpellation handlar om de integrationspolitiska aspekterna
              av denna flytt och beslutet som har fattats. Jag hoppas verkligen
              att utbildningsministern har skäl för sin optimism. Jag vill dock
              ändå säga att regeringen i olika sammanhang har sagt och alldeles
              nyligen framhållit att samordningen mellan de statliga myndigheterna
              och kommunerna måste öka i storstädernas segregerade förortsområden.
              Ja, satsningen på nycirkusutbildningen i Botkyrka är väl ett av
              de bättre exemplen på en sådan samordning och satsning. Den kom
              till stånd inom ramen för storstadssatsningen, där mycket av kritiken
              har gått ut på att det har varit temporära, kortsiktiga satsningar,
              men det här har varit någonting som har burit framåt och faktiskt
              varit riktigt långsiktigt. Det har också burit ganska mycket frukt,
              inte bara på utbildningssidan utan också runt omkring.
            </seg>
            <seg n="96887b22">
              Jag skriver gärna under på att det finns en intressekonflikt
              mellan två olika delar i det här svaret, som båda handlar om att
              det finns ett värde i att högskolor och universitet själva fattar
              beslut om lokala, praktiska frågor. Men det är inte så enkelt
              som att säga att riksdag och regering inte alls var inblandade
              i frågan om var nycirkusutbildningen etablerades.
            </seg>
            <seg n="ed308c21">
              På Danshögskolans egen hemsida kan man läsa årsredovisningen
              för förra året för Danshögskolan. Där står det, under rubriken
              Start av Nycirkusutbildning: Hösten 2004 beslutade regering och
              riksdag att Danshögskolan skulle anordna nycirkusutbildning fr.o.m.
              höstterminen 2005. Lite längre ned står det: Riksdagens beslut
              innebar att utbildningen skulle lokaliseras till Botkyrka. Man
              skulle också titta på att samutnyttja lokaler med andra cirkusaktiviteter
              i Botkyrka, och detta skulle utredas noga.
            </seg>
            <seg n="2474d53d">
              Man kan alltså inte säga att det här skedde i ett slags vakuum
              eller att den etablering som skedde var helt tagen ur luften.
              Det var ju en målmedveten satsning. Om man nu ska gå bort från
              den satsningen, Lars Leijonborg, så har ju du och regeringen ansvar
              för om ni låter det ske. Ni har ju möjlighet att styra på olika
              sätt. Man kan inte gå in och exakt detaljstyra ett beslut, men
              man kan göra det via lokaliseringsbesluten, som du var inne på
              tidigare, men också regleringsbrev och annat.
            </seg>
            <seg n="1b66b5eb">
              Jag hoppas verkligen att utbildningsministern har skäl för sin
              optimism, men jag kan lova att vi kommer att återkomma om det
              visar sig att han var för optimistisk och inte tar ansvar för
              den uppkomna situationen. Det är regeringen som bär ansvar för
              om det här beslutet faktiskt ligger kvar och man inte försvarar
              den stora och viktiga framtidssatsning på nycirkus i Botkyrka
              kommun som ändå har genomförts.
            </seg>
          </u>
          <note type="speaker" n="7335b54d">
            Anf. 13 IBRAHIM BAYLAN (s):
          </note>
          <u who="ibrahim_baylan_a3ca23" xml:id="i-739a9041d9a94174-1" n="755677fd">
            <seg n="29beea15">
              Fru talman! Kiruna, Skellefteå, Örnsköldsvik, Umeå, Malmö ja,
              listan över orter som de senaste 2030 åren fått högskolor utlokaliserade
              eller där högskolor har startats kan göras lång. Det har varit
              en medveten politik från den socialdemokratiska regeringen att
              vi ska ha högskoleutbildningar i varje län i vårt land, dels därför
              att vi har sett det både som en möjlighet för fler grupper att
              ta sig in i högskolan, dels faktiskt också som ett sätt att utveckla
              Sverige ett sätt att konkurrera i den globala ekonomi som vi lever
              i.
            </seg>
            <seg n="048dd190">
              Det här med att lokalisera utbildningar är ju inte en princip
              som ska drivas in absurdum så att regeringen inte kan, utifrån
              många olika aspekter, helt enkelt bestämma att en utbildning ska
              ligga på ett visst ställe. Det är inget främmande. Jag tror också
              att det har skett till och med under borgerliga regeringar, Lars
              Leijonborg, de gånger vi har haft sådana. Nog finns det alltså
              verktyg, om man bara vill, inte minst via de regleringsbrev som
              Mikael Damberg pratade om.
            </seg>
            <seg n="e60348d4">
              Jag måste ändå säga att jag känner att Lars Leijonborg i grund
              och botten håller med oss om att det är viktigt att den här utbildningen
              får fortsätta utvecklas i Botkyrka av många olika skäl. Jag tycker
              också att det är viktigt att Lars Leijonborg nu agerar. Det får
              ju inte bara handla om att man i propagandasyfte lyfter fram de
              negativa sidorna av det liv som många människor lever i våra förorter.
              Alltför många gånger är det precis så man upplever det i dessa
              förorter: Man blir svartmålad, och man får bara läsa om det negativa
              som händer där, aldrig någonsin om det positiva. Och det händer
              väldigt mycket positivt där. Nycirkusutbildningen i norra Botkyrka
              är något sådant positivt.
            </seg>
            <seg n="8935ae24">
              Jag hoppas innerligt, Lars Leijonborg, att du inte nöjer dig
              med att bara föra fram det negativa om förorterna utan också agerar
              för att utveckla det positiva.
            </seg>
          </u>
          <note type="speaker" n="f326547e">
            Anf. 14 Utbildningsminister LARS LEIJONBORG (fp):
          </note>
          <u who="unknown" xml:id="i-394fda56316a86f6-6" n="2d5f6388">
            <seg n="85c06564">
              Fru talman! När den här interpellationen hamnade på mitt bord
              var förstås den första frågan som jag redde ut: Var ligger beslutsrätten?
            </seg>
            <seg n="8214394b">
              Om det var så att det var jag som bestämde, ja, då måste jag
              ju ta ansvar och fatta ett beslut. Mikael Damberg hänvisade till
              Danshögskolans hemsida, men om man kontrollerar i riksdagstryck
              så kan man inte hävda att detta är en fråga som riksdag och regering
              har fattat beslut om. Det här beslutet ligger för närvarande,
              vill jag säga, hos Danshögskolan. De har fått ansvaret att vara
              inblandade i nycirkusutbildningen. Mikael Damberg använder uttryck
              som att bryta sönder nycirkusutbildningen. Danshögskolan uppfattar
              det så att deras utbildning är rätt sönderbruten genom att de
              inte för närvarande har samlokaliserat den.
            </seg>
            <seg n="98043b46">
              Självfallet är lokaliseringen av en högskola ett beslut som statsmakterna
              fattar. Men var en viss utbildning inom en högskola ligger, det
              är knappast ett beslut som riksdag och regering normalt lägger
              sig i.
            </seg>
            <seg n="8f6b439a">
              Det råkar nu vara så att ordföranden i Cirkus Cirkör är en partivän
              till mig, nämligen Bengt Westerberg, och jag har diskuterat detta
              med honom. Han, liksom styrelsen i Cirkus Cirkör, har uppfattningen
              att det bästa för den verksamheten är om den ligger kvar i Botkyrka,
              så de arbetar ju för att i samförstånd med Danshögskolan hitta
              lösningar som möjliggör det.
            </seg>
            <seg n="bf77fabf">
              I den mån som regeringen på något sätt blir indragen i denna
              diskussion ska vi naturligtvis på alla sätt också vara konstruktiva
              och framhålla de aspekter som jag har framhållit här. Integrationspolitiska
              hänsyn måste tas av alla statliga myndigheter. När Danshögskolan
              slutligt, i den dialog som nu har uppstått, väger samman det här,
              har också Danshögskolans ledning en skyldighet att fundera på
              de integrationsmässiga aspekterna av denna fråga.
            </seg>
          </u>
          <note type="speaker" n="3b56cfda">
            Anf. 15 MIKAEL DAMBERG (s):
          </note>
          <u who="mikael_damberg_2ebd0b" xml:id="i-da04501b685b5c53-2" n="dc98af01">
            <seg n="d1db8a92">
              Fru talman! Jag vill tacka särskilt för den sista repliken från
              utbildningsministern. Jag tycker att det är väldigt viktigt att
              säga att regeringen kommer att vara konstruktiv och att man kommer
              att lyfta fram att integrationshänsyn måste tas när alla myndigheter
              fattar sina beslut, med en tydlig hänvisning till Danshögskolan
              att det slutgiltiga beslutet faktiskt inte är fattat, vilket jag
              uppfattade att utbildningsministern sade här. Det sker en process
              fram till ett slutgiltigt avgörande i Danshögskolan, där de måste
              väga in de här skälen också. Då tycker jag att frågan i det närmaste
              är avgjord, därför att de integrationspolitiska hänsynen i det
              här fallet, plus ett antal konstnärliga och utbildningspolitiska
              skäl, talar väldigt starkt för en fortsatt utbildning i Botkyrka
              snarare än på Östermalm.
            </seg>
            <seg n="c9789b61">
              Jag vill tacka utbildningsministern för svaret.
            </seg>
          </u>
          <note type="speaker" n="f0426abb">
            Anf. 16 Utbildningsminister LARS LEIJONBORG (fp):
          </note>
          <u who="unknown" xml:id="i-394fda56316a86f6-7" n="2d5f6388">
            <seg n="89fb6c72">
              Fru talman! Mikael Damberg drog långtgående slutsatser. Jag vill
              säga att det integrationspolitiskt är svårt att hävda att en lokalisering
              till Östermalm skulle vara någon fördel. Däremot förde Mikael
              Damberg också in de utbildningspolitiska och konstnärliga aspekterna,
              och där vill jag säga att jag tycker att vi måste visa respekt
              för Danshögskolans ledning. Man har säkert haft hedervärda motiv
              för att driva sin ståndpunkt. Vad jag har förstått är det inga
              stora ekonomiska argument i det här sammanhanget. Det lär också
              vara så att de berörda eleverna i och för sig inte har någonting
              emot att i stället läsa tillsammans med andra danshögskoleelever
              i ett gemensamt campus på Östermalm.
            </seg>
            <seg n="a8782271">
              Jag tycker att vi måste ha respekt för att Botkyrka kommun och
              Cirkus Cirkörs ledning känner ett starkt engagemang för att den
              här verksamheten ska finnas kvar i Botkyrka. Jag tror att det
              betyder en hel del för Botkyrka.
            </seg>
            <seg n="d7ffb7cf">
              Jag vill inte föregripa de här samtalen, men något som jag har
              försäkrat mig om och som har glatt mig är att man från båda sidor
              förstår varandras argument och deltar i samtalet med en mycket
              konstruktiv attityd.
            </seg>
          </u>
          <note n="8a40a8ab">
            Överläggningen var härmed avslutad.
          </note>
          <note n="1c0ef941">
            6 § Svar på interpellation 2006/07:516 om resorna mellan Bryssel
            och Strasbourg i EU-parlamentet
          </note>
          <note type="speaker" n="8e05de99">
            Anf. 17 Statsrådet CECILIA MALMSTRÖM (fp):
          </note>
          <u who="unknown" xml:id="i-94ad02fd50c25a59-0" n="2d5f6388">
            <seg n="f8add8de">
              Fru talman! Monica Green har frågat mig om regeringen avser att
              driva frågan om att Europaparlamentet självt ska få avgöra var
              det ska ha sitt säte. Med anledning av det vill jag hänvisa till
              det svar jag gav till Ulf Holm förra veckan, den 11 maj, på interpellation
              2006/07:506.
            </seg>
          </u>
          <note n="d97a4f92">
            Enligt EU:s fördrag ska Europaparlamentet ha sitt säte i Strasbourg,
            där plenarsessioner regelmässigt hålls varje månad. Ytterligare
            plenarsessioner hålls i Bryssel, där också parlamentets utskott
            sammanträder.
          </note>
          <u who="unknown" xml:id="i-03dfbad2e95b4e45-0" n="2d5f6388">
            <seg n="17f83557">
              Det är inte en bra lösning att Europaparlamentet har sitt säte
              på en plats men under längre tider sammanträder även på en annan.
              Den nuvarande ordningen är kostsam, opraktisk och inte minst negativ
              för bilden av EU. Vi skulle gärna se en utveckling där denna ordning
              förenklas eller avskaffas.
            </seg>
            <seg n="d2281b06">
              Tyvärr verkar det i dagsläget vara uteslutet att de 27 medlemsstaterna
              på kort sikt skulle kunna enas om att Europaparlamentet alltid
              ska sammanträda i Bryssel. Det gäller även i fråga om förutsättningarna
              att nå en överenskommelse om att Europaparlamentet självt ska
              få avgöra var dess säte ska finnas.
            </seg>
            <seg n="e8b8eec4">
              Europaparlamentet måste också självt tydligt indikera att det
              vill bestämma över sitt eget säte.
            </seg>
          </u>
          <note type="speaker" n="9a9259f6">
            Anf. 18 MONICA GREEN (s):
          </note>
          <u who="monica_green_8cf81a" xml:id="i-b9f8a9eaa3de8d4f-0" n="48f1e3d2">
            <seg n="f189b9be">
              Fru talman! Jag vill tacka för svaret. Jag är dock lite förvånad
              över att Cecilia Malmström nu är så kort i sitt svar och inte
              alls längre är så engagerad i den här frågan som hon var när hon
              var EU-parlamentariker. Hon hänvisar till ett svar som hon gett
              Ulf Holm. Därför tänkte jag att jag nog hade missat en längre
              förklaring till varför frågan inte drivs så aktivt. När man läser
              protokollet ser man emellertid att Cecilia Malmström även då var
              väldigt kort i sitt svar och inte längre tror att det är möjligt
              att förändra. I stället finner hon sig i det nuvarande läget på
              ett helt annat sätt än vad jag sett henne göra tidigare.
            </seg>
            <seg n="8bca46c5">
              Jag uppskattade det engagemang som Cecilia Malmström hade som
              EU-parlamentariker. Hon drog i gång ett stort arbete för att förändra
              de flyttkaruseller som pågår och som kostar oerhört mycket pengar
              1,8 miljarder. Man förlorar också mycket tid på grund av resorna,
              och det finns dubbla uppsättningar av byggnaderna. Det hela är
              onödigt och byråkratiskt. Det är inte bra för miljön och minskar
              dessutom trovärdigheten för EU över huvud taget. Därför vore det
              jättebra om en EU-minister i ett av medlemsländerna aktivt drev
              frågan.
            </seg>
            <seg n="1bce9f84">
              Jag vill här och nu framföra ett krav om att både Fredrik Reinfeldt
              och Cecilia Malmström tar upp frågan i samband med toppmötet den
              2122 juni så att vi kan få en förändring i det nya fördraget.
              Det är nu det är möjligt att ändra fördraget, och det är nu dessa
              frågor ska diskuteras. Även om Cecilia Malmström tycker att frågan
              är oöverskådlig och målet känns nästan ouppnåeligt är det ändå
              märkligt att redan på förhand ta ut förlusten. Det är väl bättre
              att försöka påverka nu när hon är i regeringsställning och kan
              försöka hitta likasinnade som vill driva frågan i de 27 medlemsländerna.
            </seg>
            <seg n="de715758">
              Även om frågan inte går igenom på toppmötet i Berlin om en månad
              finns det naturligtvis möjligheter att jobba informellt. Man kan
              söka kontakt med olika regeringsledamöter i andra länder, sådana
              som skulle vilja driva frågan, och man kan försöka skapa ett nätverk
              av regeringsledamöter mellan de 27 medlemsländerna så att de till
              slut inser det omöjliga i att låta flyttkarusellen fortsätta.
              Därför hade jag förväntat mig ett mer engagerat svar och även
              mer optimism från Cecilia Malmströms sida. Jag hade inte förväntat
              mig en så negativ hållning till att kunna påverka EU.
            </seg>
            <seg n="517a0dd5">
              Jag tror nämligen att både Cecilia Malmström och jag har uppfattningen
              att samverkan mellan länderna i grunden är något positivt och
              att EU i grunden är bra. Och då ska man ta bort det som är dåligt.
              Vi kan förändra EU om vi vill. Det är därför vi är med i EU. Dessa
              resor är ett aber, sådant som vi borde kunna förändra, och frågan
              borde drivas redan nu. Jag förväntar mig att ministern tar upp
              den på toppmötet om en månad.
            </seg>
          </u>
          <note type="speaker" n="72ec5bc0">
            Anf. 19 ULF HOLM (mp):
          </note>
          <u who="ulf_holm_0fcd2f" xml:id="i-46cfc7e216d95486-0" n="58cb3a2a">
            <seg n="91233395">
              Fru talman! Jag hade en debatt med EU-ministern den 11 maj om
              ungefär samma sak. Då hade jag inriktningen att man utifrån ett
              miljöperspektiv borde kunna ifrågasätta pendlandet. Det gäller
              inte bara kostnaden på 2 extra miljarder utan också utsläppet
              av mycket extra koldioxid eftersom man måste förflytta sig så
              pass mycket. Det handlar om att flytta både personer och material.
              Dessutom står parlamentet i Strasbourg oftast tomt.
            </seg>
            <seg n="71cce7b0">
              I den interpellationsdebatten hänvisade EU-ministern till att
              det inte var läge att driva frågan. Hon sade ordagrant: I dag
              har vi inte det stödet, och därför finns det för tillfället inte
              möjlighet att driva detta. Men eftersom det är en fördragsfråga,
              alla länder måste vara överens, borde det vara ganska självklart
              att driva den just under en regeringskonferens. Det vägrar uppenbarligen
              Cecilia Malmström.
            </seg>
            <seg n="8c19a7e8">
              Däremot skriver Cecilia Malmström inför väljarna vilket jag inte
              visste då följande i Göteborgs-Posten, tre dagar innan hon gav
              det officiella svaret i interpellationsdebatten: Slutligen vill
              jag också nämna Europaparlamentets pendlande mellan Bryssel och
              Strasbourg som en åtgärd som inte bara är dyr utan också skadar
              EU:s anseende. En ändring kräver ändring i EU:s grundfördrag,
              men budgetöversynen är en lämplig plats att diskutera frågan eftersom
              det är så mycket pengar inblandade.
            </seg>
            <seg n="835550f7">
              Jag tycker, fru talman, att det är konstigt att EU-ministern
              inte gav detta svar i den tidigare interpellationsdebatten, alltså
              att hon hade för avsikt att driva frågan i samband med budgetöverenskommelsen.
              Hon ger inte det svaret i denna interpellationsdebatt heller utan
              endast inför väljarna i en debattartikel. Hon har således insikten
              att det krävs en fördragsändring men tänker inte driva kravet
              om en sådan ändring utan ska ha in den i en budgetdebatt. Då är
              frågan: Vad är strategin från regeringens sida? Om man ska driva
              frågan och försöka få till stånd en ändring av pendlandet mellan
              Bryssel och Strasbourg krävs en fördragsändring, och då är regeringskonferensen
              den plats där beslutet måste tas.
            </seg>
            <seg n="aefdbb0f">
              Hur kommer det sig att man ska ta upp denna diskussion i samband
              med budgetöverenskommelsen? Ministern menar alltså att EU:s finansministrar
              ska gå in och skära ned på pengarna till EU-parlamentet så att
              de därmed inte kan åka till Strasbourg utan tvingas stanna kvar
              i Bryssel? Ja, det är ju en variant. Den är offensiv, men då tycker
              jag att ministern i interpellationsdebatten också borde ange att
              det är hennes syfte med den här frågan.
            </seg>
            <seg n="ed779fbe">
              Det är viktigt att vi får klarhet i detta. Om vi ställde frågan
              här i riksdagen tror jag att vi skulle få ett enhälligt stöd.
              Jag tror att alla i riksdagen skulle rösta för att ge EU-ministern
              uppdrag att sondera och försöka få till stånd en ändring i fördraget
              på denna punkt, så att vi kan få slut på pendlandet mellan Strasbourg
              och Bryssel. Jag hoppas verkligen att EU-ministern också tar den
              chansen i stället för att vela och inte riktigt veta vilket ben
              hon ska stå på.
            </seg>
            <seg n="17d2655a">
              Cecilia! Du var tydlig som EU-parlamentariker. Du har argumenten.
              Du har vårt stöd i riksdagen. Tala med de andra ministrarna! Ta
              upp detta på regeringskonferensen och försök få igenom en ändring
              i fördraget!
            </seg>
          </u>
          <note type="speaker" n="9e9c555b">
            Anf. 20 Statsrådet CECILIA MALMSTRÖM (fp):
          </note>
          <u who="unknown" xml:id="i-58082eeed087f05f-0" n="2d5f6388">
            <seg n="4c68edfa">
              Fru talman! Jag tyckte att vi hade en ganska lång debatt den
              11 maj om detta. Jag hoppas att Monica Green i alla fall har några
              fler argument. Det var också därför jag var så kortfattad i svaret;
              jag hänvisade till att det var ungefär samma fråga.
            </seg>
            <seg n="aa1ea27a">
              Monica Green och Ulf Holm kan vara fullkomligt övertygade om
              mitt engagemang i frågan och min övertygelse om att detta pendlande
              är orimligt av alla de skäl som ni har nämnt. Den är fortfarande
              lika stark.
            </seg>
            <seg n="74313c8d">
              Jag tycker att detta är väldigt olyckligt. Det bidrar till en
              dålig bild av EU-samarbetet och kostar mycket pengar. Det finns
              en miljöaspekt och en mängd olika problem i detta. Men som ni
              och jag vet är det en fråga som kräver en fördragsändring, vilket
              gör att den är svårare att driva än många andra frågor.
            </seg>
            <seg n="465d01ba">
              Som riksdagsledamot eller Europaparlamentariker har man just
              uppgiften att försöka få upp frågor på bordet, att försöka skapa
              en debatt. Jag lyckades i den egenskapen ganska bra med detta
              i och med insamlingen. Nästa steg är naturligtvis att försöka
              gå vidare och implementera detta. Som minister har man möjligheter
              att göra det, men på ett något annorlunda sätt.
            </seg>
            <seg n="06afc372">
              Det finns i dag inte en enda regering i hela EU som vill driva
              frågan på toppmötet. Ska man ändra i en fördragsfråga måste man
              hitta allierade. Man behöver inte hitta 26 allierade omedelbart,
              men man måste veta att det finns flera personer som vill lyfta
              fram detta. Det är inte så i dag. Monica Green kan vara övertygad
              om att jag talar om frågan med mina kolleger, även om jag inte
              gör det via medier. Det finns ingen som vill driva den.
            </seg>
            <seg n="b4ee3c4c">
              Regeringskonferensen är ingen regeringskonferens ännu. Det som
              kommer att hända kan leda till ett mandat för en regeringskonferens.
              Vi vet inte riktigt. Så det är ingen regeringskonferens ännu;
              den kommer senare i sommar och i höst.
            </seg>
            <seg n="db07bc29">
              Sverige tillhör, tillsammans med ungefär 22 andra, de länder
              som har sagt att de vill ändra så litet som möjligt i fördraget.
              Vi slår vakt om det konstitutionella fördrag som fanns. Om man
              säger så kan man inte föra fram nya frågor med särskilt stor trovärdighet.
              Det har heller i princip ingen av de länder som står bakom fördraget
              gjort. Därför blir det väldigt svårt att driva det.
            </seg>
            <seg n="58c45a25">
              En ytterligare dimension i detta är att Europaparlamentet självt
              inte tydligt har sagt med majoritet att man vill bestämma om sitt
              säte. Jag vet det. Jag har varit engagerad i frågan och har fortfarande
              mycket nära kontakt med Europaparlamentets arbetsgrupp i frågan.
              Jag vet att det finns olika meningar. Det vet Ulf Holm också.
              Det förekommer olika meningsyttringar där, och Europaparlamentets
              majoritet har inte kunnat formulera detta. Det skulle naturligtvis
              underlätta mycket i arbetet om man gjorde det.
            </seg>
            <seg n="a781be19">
              Jag tror tyvärr att frågan inte kan drivas på toppmötet i juni.
              Jag tyckte att Ulf och jag var överens om att det är hederligast
              att säga som det är. Jag kommer inte att driva frågan. Det finns
              ingen möjlighet att göra det. Så småningom kommer det kanske att
              finnas möjlighet till det. En variant skulle kunna vara att diskutera
              frågan i det långsiktiga budgetöversynsarbete som kommer att påbörjas
              om ett tag. Detta har också en stark ekonomisk aspekt.
            </seg>
            <seg n="23d8b567">
              Monica Green ställde frågan om jag ska driva att Europaparlamentet
              självt ska få bestämma över sitt säte. Det är väldigt svårt att
              göra det i dagsläget, svårt att finna allierade. Jag ser inga
              förutsättningar. Jag vet att det inte är det svaret Monica Green
              vill ha, men jag vill ändå vara ärlig. Jag ser inga förutsättningar
              för att göra det på toppmötet i juni.
            </seg>
          </u>
          <note type="speaker" n="91a36f0b">
            Anf. 21 MONICA GREEN (s):
          </note>
          <u who="monica_green_8cf81a" xml:id="i-b9f8a9eaa3de8d4f-1" n="48f1e3d2">
            <seg n="c631d162">
              Fru talman! Det var ett defensivt svar. Det var verkligen tråkigt
              att se en engagerad EU-parlamentariker falla ned i något slags
              dvala och inte vilja driva en fråga. Det känns väldigt tråkigt,
              eftersom jag har sett ditt engagemang och vet att du kan argumenten.
              Du vet vad det kostar och känner till byråkratin. Du har själv
              prövat på de där resorna och hört de frågor som människor ställer
              om varför EU håller på med en sådan flyttkarusell varje månad.
              Det förvånar mig att Cecilia Malmström i det läget faller platt
              för något slags överhet, eller vad det nu kan vara som hon inte
              vill stöta sig med.
            </seg>
            <seg n="87a21ade">
              Cecilia Malmström säger att det inte finns någon regering som
              vill driva frågan. Men vad vill då den svenska regeringen? Vill
              inte den svenska regeringen driva frågan? Är du ensam i regeringen
              om att tycka att denna flyttkarusell, som kostar 1,8 miljarder,
              är en byråkratisk apparat som förstör miljön? Tycker inte den
              svenska regeringen att detta borde drivas? Det finns inte en enda
              regering som vill det, säger Cecilia Malmström inte den svenska
              heller, alltså?
            </seg>
            <seg n="acbeaf1c">
              När jag sade att man ska försöka skaffa sig allierade tänkte
              jag mig inte att Cecilia Malmström ska gå på regeringscheferna
              i de 27 medlemsländerna. Man ska försöka hitta allierade på andra
              nivåer, ledamöter och andra människor att diskutera, argumentera
              och driva frågan med. Det var det jag menade med tipset om att
              bygga nätverk. Det är ingen mening med att gå på med storsläggan
              direkt och få nej från regeringscheferna, men man måste börja
              nysta någonstans.
            </seg>
            <seg n="3a897d67">
              Den defensiva tron att detta inte går att förändra tycker jag
              är tråkig. Vi är politiker för att vi vet att politik är att vilja
              att vilja förändra någonting, att vilja göra någonting bättre.
              EU har en lång historia. Det finns historiska skäl till att det
              en gång i tiden skapades tre säten. De var säkert beaktansvärda
              på den tiden, men det har hänt otroligt mycket sedan dess. Det
              måste gå att diskutera även den här frågan. Allting är möjligt.
              Jag tycker att det är trist att vi har en EU-minister som inte
              längre ser möjligheterna att driva en så här viktig fråga. Det
              är också en symbolfråga för många människor.
            </seg>
            <seg n="dde4861c">
              Cecilia Malmström sade att det inte ska vara någon regeringskonferens
              i Berlin den 2122 juni, men det är i alla fall ett toppmöte. Jag
              menar att det finns alla möjligheter för både Cecilia Malmström
              och Fredrik Reinfeldt att ta upp frågan där och hitta allierade.
              Det är nu när fördraget ska göras om som man ska lyfta fram frågan.
              Det är bättre att lyfta fram frågan och diskutera den än att kasta
              in handduken och tro att man inte får med sig några.
            </seg>
            <seg n="5c5ed036">
              Jag har en fråga som det är möjligt att Cecilia Malmström kan
              svara på. Är Europaparlamentet det enda parlament i världen som
              inte får bestämma över var dess eget säte ska finnas? I så fall
              borde vi agera nu och börja förändra, för politik är möjligt.
            </seg>
          </u>
          <note type="speaker" n="42c9a2e7">
            Anf. 22 ULF HOLM (mp):
          </note>
          <u who="ulf_holm_0fcd2f" xml:id="i-46cfc7e216d95486-1" n="58cb3a2a">
            <seg n="33526cda">
              Fru talman! Det är många frågor som hänger i luften här. Jag
              är fortfarande lite osäker på vad den entusiastiska före detta
              EU-parlamentarikern Cecilia Malmström egentligen tänker göra.
              Hon verkar något trött och defensiv redan. Före detta EU-parlamentarikern
              Cecilia Malmström har drivit kravet med engagemang, men nu märker
              jag en viss trötthet. Du vet inte riktigt var du ska stå.
            </seg>
            <seg n="265682f0">
              Det kommer att vara ett EU-toppmöte i juni, då man ska diskutera
              ett eventuellt fördrag och hur man ska hantera det. Det borde
              vara lämpligt att då lyfta fram frågan om EU-parlamentets säte
              ska vara i Bryssel eller Strasbourg eller om man ska fortsätta
              att pendla. Argumenten borde Cecilia Malmström känna till, men
              man kan nu också lägga till den miljörapport som den gröna gruppen
              i EU-parlamentet tagit fram och som borde ligga i linje med vad
              EU-toppmötet sade i mars: att man ville minska koldioxidutsläppen.
              Det borde vara naturligt att kunna lyfta in den på ett snyggt
              sätt. Det borde Cecilia Malmström klara.
            </seg>
            <seg n="c7b406b7">
              Jag har fortfarande inte fått något svar på min fråga om det
              som Cecilia Malmström skrev inför väljarna i Göteborgs-Posten,
              där hon hänvisade till någon sorts budgetöversyn. Jag har inte
              fått något svar på det. Men det kanske bara var inför väljarna.
              Är det så det jag har frågat tidigare att EU-ministern driver
              en sak på EU-toppmötena och en annan sak i riksdagen? Nu verkar
              det också vara så att det är en sak som gäller inför väljarna
              och något helt annat här. Jag tycker att det är lite tråkigt.
              I interpellationsdebatten den 11 maj fick jag inte veta att detta
              var på gång, även om hon hade skrivit det i tidningarna tre dagar
              tidigare. Minnet är kort.
            </seg>
            <seg n="8787f300">
              Jag tycker att EU-ministern ska lyfta fram frågan så snart som
              möjligt och sondera terrängen och inte ge upp efter sju månader
              som EU-minister. Det vore beklagligt.
            </seg>
          </u>
          <note type="speaker" n="a5c80a0c">
            Anf. 23 Statsrådet CECILIA MALMSTRÖM (fp):
          </note>
          <u who="unknown" xml:id="i-58082eeed087f05f-1" n="2d5f6388">
            <seg n="10644194">
              Fru talman! Jag är rörd över omtanken om min hälsa. Jag kan försäkra
              både Monica Green och Ulf Holm att jag känner mig väldigt entusiastisk
              och pigg på mitt fortfarande nya jobb och mycket engagerad i möjligheterna
              att förändra och påverka EU. Stödet för frågan om Europaparlamentets
              säte har ju inte direkt varit överväldigande, vare sig hos Socialdemokraterna
              eller hos Miljöpartiet tidigare i historien, så jag är glad över
              att det finns en bred enighet i detta nu.
            </seg>
            <seg n="3329c6ef">
              Precis som Monica Green säger finns det historiska skäl till
              att det är som det är med pendlandet. Vi kan beklaga det, men
              det finns ett historiskt skäl som jag tycker att vi som svenskar
              också kan respektera. Det handlar ju om den symbol som Strasbourg
              utgör när det gäller freden mellan Frankrike och Tyskland. Just
              därför är frågan känslig i flera länder, och just därför står
              det i fördraget.
            </seg>
            <seg n="c784b258">
              Då är frågan om man ska bilda opinion och göra stora utfästelser
              i en fråga, när man vet att man faktiskt inte kan påverka. Ja,
              det kan man göra. Det finns absolut en tid för sådant. Men när
              frågan ställs om man ska driva den på just detta möte, där man
              vet att man kommer att vara ensam om att driva frågan och därigenom
              kanske skada den inför framtiden, då tycker jag att det är klokare
              att välja en just för tillfället mer defensiv linje.
            </seg>
            <seg n="8781b346">
              Monica Green och Ulf Holm vet hur man påverkar EU. Det är genom
              att bilda allianser med likasinnade och tillsammans ta fram förslag.
              När man inte har allierade vid en viss tidpunkt kan man naturligtvis
              göra symboliska utfästelser, men det leder inte till några resultat.
              Då är det bättre att avvakta lite, samla stöd och arbeta lite
              mer i det tysta för att sedan lyfta fram frågan.
            </seg>
            <seg n="45812f2e">
              Det finns inga förutsättningar för att driva den här frågan på
              toppmötet i juni. Då kommer man att försöka enas om att göra en
              revidering av det konstitutionella fördrag som är framlagt och
              se vad som kan räddas. Den här frågan finns inte på dagordningen.
              Ingen annan regering vill heller sätta den där, och därför är
              det helt enkelt ingen idé. Frågans vikt och dignitet gör att tiden
              talar för den, och jag tror att vi kommer att hitta en lösning
              så småningom. Vi sitter inte alls och rullar tummarna, men det
              finns inga förutsättningar för att driva det här och nu. Därför
              är det bättre att vara uppriktig och ärlig mot riksdagen.
            </seg>
            <seg n="8280a870">
              Vi går också in i en period av budgetöversyn, vilket Ulf Holm
              hänvisade till. Vi har några år på oss, där vi ska diskutera hur
              EU:s medel ska användas på bästa sätt. Det kan vi göra ganska
              förutsättningslöst, eftersom de reella förändringarna inte kommer
              förrän om några år. Det här är helt klart en fråga som då skulle
              kunna lyftas fram och diskuteras i ett större perspektiv.
            </seg>
            <seg n="ca25fb5b">
              Denna budgetöversyn har ännu inte börjat. Kommissionen ska presentera
              ett tankepapper till sommaren, och sedan kommer den svenska regeringen
              att ta en aktiv del i samtalen. Artikeln i övrigt handlar ju om
              budgeten, och så fanns det en passus som Ulf Holm läste upp. Det
              borde jag kanske ha hänvisat till i debatten.
            </seg>
            <seg n="20ea65d4">
              Det är alltså inte fråga om att ha gett upp, det är inte fråga
              om att ha tappat sugen, utan det är fråga om att välja sina tillfällen
              och sina krig. Det här är inte ett tillfälle att driva denna fråga.
            </seg>
          </u>
          <note type="speaker" n="9146d9b4">
            Anf. 24 MONICA GREEN (s):
          </note>
          <u who="monica_green_8cf81a" xml:id="i-b9f8a9eaa3de8d4f-2" n="48f1e3d2">
            <seg n="6e370cad">
              Herr talman! Det var inte så roligt att höra denna defensiva
              linje från den tidigare entusiastiska EU-ministern som ville tillhöra
              kärnan och som ville göra så mycket med EU. Nu säger hon redan
              före ett möte att det inte är någon idé att driva frågan eftersom
              man inte får igenom den. Att börja sin karriär som EU-minister
              på det sättet tycker jag är tråkigt. Det fanns ju ett stort engagemang
              hos Cecilia Malmström tidigare, och det känns trist att hon droppar
              den frågan så lätt och inte längre tycker att det är viktigt att
              driva detta.
            </seg>
            <seg n="80d928d7">
              Jag passade i dag på att ställa en fråga till finansminister
              Anders Borg på finansutskottet, där han besökte oss. Cecilia Malmström
              hänvisar ju till en budgetöversyn, och jag fick svaret att detta
              är en fråga för fördraget. Det verkar alltså som om ministrarna
              bollar frågan mellan sig som en het potatis som ingen vill ta
              i.
            </seg>
            <seg n="e5587b20">
              Det är också anmärkningsvärt att Cecilia Malmström skriver i
              debattartiklar att det är förfärligt med denna flyttkarusell för
              att vinna opinion utåt när hon i själva verket och i praktiken
              inte vill göra något åt det. Om det nu, som Cecilia Malmström
              säger, inte går att göra något för tillfället beklagar jag detta,
              men jag tycker att Cecilia Malmström ska ta med sig frågan och
              fundera på om det inte finns några fler att diskutera och bilda
              allianser med innan toppmötet i Berlin den 21 och 22 juni. Det
              vore ju ett mycket, mycket bra tillfälle att driva frågan där.
            </seg>
            <seg n="cd7c133e">
              Om man inte kan driva det officiellt, så passa då på att driva
              det informellt. Försök ta tillfället i akt! Det är ändå nu, i
              samband med att man gör om fördraget, som frågan borde diskuteras.
              Det är nu man har möjlighet.
            </seg>
            <seg n="a1d3dbd7">
              Man kan naturligtvis också göra som Cecilia Malmström säger och
              jobba in det i budgetöversynen, men faktum kvarstår: Europaparlamentet
              är det enda parlament i världen som inte får bestämma över sitt
              eget säte. Det borde Cecilia Malmström vara med och driva och
              förändra.
            </seg>
          </u>
          <note type="speaker" n="ee657e2b">
            Anf. 25 Statsrådet CECILIA MALMSTRÖM (fp):
          </note>
          <u who="unknown" xml:id="i-58082eeed087f05f-2" n="2d5f6388">
            <seg n="73f01013">
              Herr talman! Tack, Monica Green! När det gäller frågan om Europaparlamentets
              säte så står det i fördraget. Fördraget måste vi vara eniga för
              att ändra. Det är svårt att göra ändringar i fördraget. Vi var
              många som försökte få upp frågan i konventsprocessen, men det
              misslyckades tyvärr.
            </seg>
            <seg n="bbf0544b">
              Precis som Monica Green säger är Europaparlamentet det enda parlament
              i världen som inte får bestämma om sitt säte, men parlamentet
              självt har inte i majoritet uttalat att man vill ändra på detta.
              Det komplicerar naturligtvis frågan eftersom många då kan säga
              att parlamentet inte verkar missnöjt. Det finns en mycket stark
              opinion runt omkring i världen och i parlamentet, men parlamentet
              som institution har aldrig gjort det uttalandet eftersom man inte
              har lyckats få majoritet för detta. Det komplicerar som sagt var
              frågan, vilket vi säkert kan vara överens om.
            </seg>
            <seg n="231d3b8e">
              Det handlar återigen inte om att vara defensiv, utan det handlar
              om att välja sina tillfällen. Politik är att påverka absolut!
              Det gör man på olika sätt. Man driver opinion för att få upp en
              fråga, och sedan väljer man möjligheterna och tillfället när man
              kan få igenom någonting. Om man tror att det inte är möjligt kan
              man visst försöka, och gå på pumpen, men då bränner man lite av
              sina kort. Man kan också avvakta lite och, precis som Monica Green
              säger, bilda allianser, prata för frågan och hitta andra vägar.
              Då tar det lite längre tid, men då kanske det finns andra möjligheter
              att driva frågan. Bedömningen nu är att alla ländernas inställning
              är att begränsa sig till ett ytterst litet antal frågor att diskutera
              på det möte som ska vara till midsommarhelgen. Den här frågan
              finns inte med, och därför vore det fel av mig att lova riksdagen
              att ta upp den. Jag kommer inte att ha några förutsättningar att
              göra det. Men vi får säkert anledning att återkomma till den här
              debatten.
            </seg>
          </u>
          <note n="8a40a8ab">
            Överläggningen var härmed avslutad.
          </note>
          <note n="633a070d">
            7 § Svar på interpellation 2006/07:528 om klimat- och energifrågorna
            i EU-konstitutionen
          </note>
          <note type="speaker" n="b226e7ee">
            Anf. 26 Statsrådet CECILIA MALMSTRÖM (fp):
          </note>
          <u who="unknown" xml:id="i-58082eeed087f05f-3" n="2d5f6388">
            <seg n="585ac9e7">
              Herr talman! Tack också till Ulf Holm som har frågat mig vilka
              konkreta förslag kring klimat- och energifrågorna jag avser att
              driva i diskussionerna om en EU-konstitution.
            </seg>
            <seg n="613397b7">
              Ulf Holm har också frågat vilka initiativ jag kommer att ta för
              att ta bort eller förändra de avsnitt som finns i det nu förkastade
              förslaget på EU-konstitution och som motverkar en aktiv klimatpolitik.
            </seg>
            <seg n="c395327c">
              Slutligen har Ulf Holm frågat om jag kommer att verka för att
              det blir en folkomröstning i Sverige om det blir ett nytt förslag
              på en EU-konstitution.
            </seg>
            <seg n="a9ea103c">
              Jag vill svara så här: Det är riktigt som Ulf Holm framhåller
              att det pågår en diskussion kring vilka förändringar i det konstitutionella
              fördraget som behövs för att nå förnyad enighet mellan samtliga
              medlemsländer. Det är naturligt att det ligger på de länder som
              av olika skäl inte är nöjda med den liggande texten att vara pådrivande
              i den diskussionen och förklara vilka ändringar de vill se.
            </seg>
            <seg n="0ed24875">
              Sverige hör till den stora majoritet länder, inklusive det tyska
              ordförandeskapet, som står bakom det konstitutionella fördraget
              i dess helhet. Det är den inriktning som alla de länder som har
              ratificerat det konstitutionella fördraget har valt. Vi anser
              att den kompromiss som nåddes under flera år av förhandlingar
              är väl avvägd.
            </seg>
            <seg n="d315f0dc">
              Regeringens bedömning är att det skulle bli mycket svårt att
              få ett nytt fördrag på plats om vi bryter upp den balans och den
              helhetslösning som finns i det liggande förslaget, och att dess
              innehåll i sak därför inte bör öppnas för nya förhandlingar. Sverige
              har dock aviserat att vi kan acceptera formen av ett ändringsfördrag.
              Mycket talar för att en sådan kompromiss kan accepteras brett
              även av övriga medlemsstater.
            </seg>
            <seg n="bf62fa13">
              Det är alltså en naturlig utgångspunkt för svensk del att vara
              försiktig med att driva på för nya reformer eller backa från reformer
              som vi redan har accepterat. Samtidigt kan det finnas nya förslag
              som skulle kunna bidra till att stärka enigheten mellan medlemsländerna
              kring unionens politiska mål.
            </seg>
            <seg n="bc0949ee">
              Där stöder vi inriktningen att arbeta för stärkta skrivningar
              på klimatområdet. Sverige har sedan vi blev medlemmar i EU aktivt
              drivit på för att utveckla unionens agerande inom miljöområdet.
              I dag finns betydande möjligheter att anta åtgärder mot internationella
              miljöproblem. De stora och växande utmaningarna på klimatområdet
              kan ge anledning att ytterligare lyfta fram våra gemensamma ansträngningar
              och ambitioner inom ramen för det europeiska samarbetet.
            </seg>
            <seg n="30b7df84">
              Någon folkomröstning om ett nytt fördrag har inte varit aktuell,
              och är det inte heller. En stabil riksdagsmajoritet har bedömt
              att frågan är bäst lämpad för riksdagsbeslut, och regeringen delar
              den bedömningen.
            </seg>
          </u>
          <note type="speaker" n="2a8c52a6">
            Anf. 27 ULF HOLM (mp):
          </note>
          <u who="ulf_holm_0fcd2f" xml:id="i-46cfc7e216d95486-2" n="58cb3a2a">
            <seg n="7834e573">
              Herr talman! Jag vill tacka EU-ministern för svaret. Det fattas
              dock en hel del.
            </seg>
            <seg n="cfd05d55">
              Ministern säger att det finns en överenskommelse sedan två år,
              och den står vi bakom. Det gör tydligen också 18 andra länder.
              Men ministern vet också att två medlemsländer har skrotat det
              förslaget och att det är något nytt på gång.
            </seg>
            <seg n="ba465a8d">
              Samtidigt säger ministern att vi, även om vi håller fast vid
              att det gamla är bäst, kommer att gå med på de förslag som kommer
              från andra länder om att ta bort EU-flaggan, hymnen och andra
              sådana saker. Då har man ju börjat göra ändringar i konstitutionsförslaget,
              och det är plötsligt okej när det är någon annan som tar initiativet.
            </seg>
            <seg n="aea747a8">
              Så kommer man till den fråga som är på mångas läppar, nämligen
              att man ska lägga till något om klimat- och energifrågorna, så
              att folk ska bli mera positiva och så att det ska märkas att EU
              är i tiden. Det är ju mycket gammalt groll som ligger i EU-maskineriet,
              men klimat- och energifrågorna är på allas läppar nu: Det är Sternrapporter
              och Al Gorefilmer, och oppositionen är stark i Sverige. Därför
              vill man ta med något om klimat och energi.
            </seg>
            <seg n="58452a44">
              Jag har ställt frågan: Vilka krav driver Sveriges regering i
              de här samtalen? Jag har fått svaret att vi inte driver något
              alls. Vi väntar på vad andra länder ska säga. Men snälla nån är
              det så EU-arbetet ska gå till? Ska vi bara sitta här och vänta
              på att andra länder ska lägga fram förslag? EU-ministern måste
              väl ha några funderingar om på vilket sätt EU skulle kunna ta
              med något om klimat- och energifrågorna?
            </seg>
            <seg n="f7c727cb">
              EU-ministern är också inläst på hur det konstitutionella fördraget
              ser ut och borde kunna dra slutsatser om vilka artiklar som borde
              ändras för att vi ska kunna få en bättre klimat- och energipolitik
              på EU-nivå. Men det är tomt. Inte ett enda svar får jag.
            </seg>
            <seg n="d6f3aba4">
              Vi kan ställa krav. Vi kan anta målsättningar. Men vi kan också
              föra konkret politik. Till exempel kan vi ta bort Euratomfördraget,
              som är till för att främja kärnkraftens utveckling och utbredning
              i Europa. Gör om Euratomfördraget till ett program för utveckling
              av förnybara energikällor! Det kan vara ett sätt att nå EU:s egna
              mål om att vi ska minska koldioxidutsläppen.
            </seg>
            <seg n="21a33954">
              Man kan också ta sig an miljögarantin, som hela miljörörelsen
              kritiserar. Miljögarantin det vill säga rätten för ett land att
              gå före och ställa hårdare krav är nämligen ingen miljögaranti.
              Den är inte glasklar i det konstitutionella fördraget. Då borde
              väl EU-ministern lägga fram ett förslag om att klargöra detta
              som ett led i en klimat- och energipolitik, om det nu är sådant
              man vill få in i konstitutionen. Jag välkomnar att man tar initiativ,
              och jag är mycket ledsen över att det inte finns några förslag
              alls från regeringen.
            </seg>
            <seg n="be32a214">
              En av Cecilia Malmströms favoriter är EU-kommissionären Margot
              Wallström. Lyssna på henne! Hon föreslog tidigare att vi skulle
              ha ett protokoll om hållbar utveckling som skulle läggas till
              konstitutionsfördraget. Lyssna åtminstone på henne om du inte
              vill lyssna på mig och Miljöpartiet. Hon hade ett konkret förslag
              om hållbar utveckling, som man skulle kunna lägga till ett protokoll
              om. Ta med det i stället. Då har du åtminstone stöd från vice
              ordförande i kommissionen. Detta borde väl vara något som ministern
              kan ta initiativ till på EU-nivå?
            </seg>
            <seg n="f6b8a2c3">
              Det är ganska tyst, men det finns mycket att göra. Det finns
              heller inga besked om vad som hände på sherpamötet den 3 maj och
              om ordförandeskapet i Tyskland hade några förslag på klimat- och
              energiåtgärder som skulle kunna läggas till. Det verkar vara helt
              tyst också i denna fråga, precis som i den som togs upp i den
              förra interpellationsdebatten. Regeringen är trött och har inga
              initiativ alls för en bättre klimat- och energipolitik på EU-nivå.
            </seg>
          </u>
          <note type="speaker" n="8317177c">
            Anf. 28 Statsrådet CECILIA MALMSTRÖM (fp):
          </note>
          <u who="unknown" xml:id="i-58082eeed087f05f-4" n="2d5f6388">
            <seg n="fafecc53">
              Herr talman! Jag vill tacka Ulf Holm, för han är en av de få,
              tillsammans med Monica Green, som verkligen vill få en debatt
              om de här frågorna i Sveriges riksdag. Jag skulle önska att det
              inte bara var jag och Ulf Holm som stod här och debatterade på
              tisdagar utan att det var många, för de här frågorna är verkligen
              viktiga. Med all respekt för detta känns det dock ibland som om
              vår argumentation går runt. Vi är väl inte helt eniga i den här
              frågan.
            </seg>
            <seg n="bd6514aa">
              Återigen vill jag försäkra Ulf Holm om att regeringen är vid
              god vigör. Vi känner oss inte alls trötta.
            </seg>
            <seg n="e16d2cd9">
              När förslaget om en konstitution en gång kom till var vi många
              som i olika kapaciteter var engagerade i det och välkomnade konventet.
              Det fanns en mängd frågor där. Allt gick inte vår väg, men det
              blev ändå ett väsentligt bättre beslut än det som har varit tidigare.
              Sedan var det två länder som avfärdade förslaget i folkomröstningar.
              18 länder har sagt ja, och flera andra har ställt sig bakom de
              18 som har ratificerat.
            </seg>
            <seg n="88cd82ab">
              Nu står vi inför ett ganska akut läge i den europeiska unionen
              där vi behöver ändra våra beslutsformer. Det stora, nya konstitutionella
              fördraget når inte ända fram. Vi behöver ändra våra beslutsformer
              och bli mer effektiva, mer demokratiska och se till att vi kan
              möjliggöra framtida utvidgning. Den ambitionen tror jag att också
              Ulf Holms parti står bakom. Men detta kan vi inte göra med det
              fördrag som finns i dag. Alltså behöver vi ändra det.
            </seg>
            <seg n="cb063248">
              Efter tankepausen som knappast har varit mycket till tankepaus,
              vilket jag gärna kan tillstå, jag som själv har varit kritisk
              för att det var mera paus än tanke under den förra regeringen
              har det blivit ett läge där vi kan ta fram det gamla förslaget
              igen och titta på det. Många länder har ändå förklarat sig vara
              nöjda med kompromissen. Det är också ett ställningstagande att
              man säger att man tycker att det var bra. Vi är rädda för att
              vi om vi öppnar för förhandlingar igen kommer att mista mycket
              av det som var bra.
            </seg>
            <seg n="a00a0106">
              Om man själv kastar in nya förslag får man acceptera att alla
              andra också gör det. Då öppnar vi förhandlingen igen. Då kommer
              vi att få ett fördrag som är väsentligt sämre än det förslag som
              ligger och det fördrag som vi har i dag. Jag är mycket orolig
              för detta.
            </seg>
            <seg n="f35ce1b9">
              Att man försöker bevara det som är bra är också en politisk position.
              Sverige är inte ensamt om den, utan det är den linje som 23 andra
              länder också har. Det är de som har svårighet att få igenom det,
              de två som har röstat nej och ett par andra länder i unionen,
              som talar om sådant de inte kan acceptera. Därför börjar det växa
              fram ett utkast till kompromiss det finns ännu inget på papper
              och man har inte kommit till något slutgiltigt än, men en tanke
              som har varit uppe är att man ska göra en mindre fördragsändring
              och ta bort vissa symboler som jag tror att Ulf Holm inte kommer
              att sakna det minsta.
            </seg>
            <seg n="ed13a04b">
              Vi vill bevara det som är viktigt för mig och regeringen, nämligen
              den institutionella delen i del 1. Vi har sagt att vi inte vill
              riva upp den. Det är också därför vi inte vill lägga till nya
              saker i den. Det verkar nu som om det finns en stor grupp medlemsländer
              som vill bevara den, även om man inte är enig.
            </seg>
            <seg n="5d6ed1cf">
              Under åren, i takt med att EU har lyft fram mer och mer av klimatpolitik,
              har det vuxit fram en känsla av att man borde skriva en politisk
              deklaration om detta. Det ska inte vara något nytt juridiskt utan
              en politisk markering. Det kommande arbetet, som jag tror kommer
              att gå utanför fördragsfrågan, kommer under det närmaste året
              att koncentreras mycket på att konkretisera, specificera och i
              detalj utveckla hur vi ska kunna leva upp till de åtaganden vi
              gjorde på mötet i mars när det gäller klimat och energi.
            </seg>
            <seg n="5b0fae93">
              Det är ett långsiktigt och svårt arbete. Det kan vi inte göra
              på ett toppmöte i juni, utan det kommer att ta några år. Där kommer
              jag och regeringen att vara aktiva, och jag hoppas att också Ulf
              Holm kommer att komma med förslag. Då kan vi säkert få in en hel
              del av dessa konkreta idéer. Men det som man diskuterar nu och
              jag betonar än en gång att det inte finns något skrivet än är
              någon form av politiskt åtagande om att fortsätta arbetet på klimat-
              och miljöområdet.
            </seg>
          </u>
          <note type="speaker" n="f5dc6bed">
            Anf. 29 ULF HOLM (mp):
          </note>
          <u who="ulf_holm_0fcd2f" xml:id="i-46cfc7e216d95486-3" n="58cb3a2a">
            <seg n="b4759754">
              Herr talman! Det är alltså en papperstiger man håller på med.
              Det är ingenting nytt och inget juridiskt bindande utan bara allmänna
              fraser.
            </seg>
            <seg n="f7086555">
              Jag återkommer till en viss artikel i Göteborgs-Posten den 7
              maj. Där står: Dessutom diskuteras att göra ett tillägg till klimatpolitiken,
              en fråga som blivit allt viktigare på senare år. Jag trodde att
              detta skulle förplikta till något. Man skriver så och menar att
              klimatfrågan är viktig och att man ska göra ett tillägg om klimatpolitiken,
              men så säger man att det inte ska innehålla något. Det ska bara
              stå att det är viktigt med klimatfrågan i EU:s fördrag. I så fall
              kan vi vara utan det, Cecilia Malmström. Då behöver vi inte detta.
              Då behöver vi inte en ny EU-konstitution. Då kan vi lika gärna
              gå tillbaka till EU-toppmötet i mars där man beslutade om att
              som ett första steg anta målsättningar för att minska koldioxidutsläppen.
              Det klarade vi utan en konstitution.
            </seg>
            <seg n="6d80101c">
              Om konstitutionen inte innehåller något nytt om hur man kan driva
              en aktiv klimat- och energipolitik så behöver vi ingen ny konstitution.
              Då klarar vi oss med den gamla.
            </seg>
            <seg n="6abc30b0">
              Då har man inte heller tagit klimatfrågan på allvar. Man menar
              att allt gammalt kan vara som det har varit. Men allt gammalt
              kan ju inte vara som det har varit det är ju den politiken som
              har gjort att vi nu har klimatförändringar som är på väg både
              i Sverige och i andra länder, inte minst i u-länderna!
            </seg>
            <seg n="e9bfa834">
              Vi måste minska utsläppen av koldioxid. Vi måste ta klimatfrågan
              på allvar. Det går inte att säga att det hela inte ska innehålla
              något nytt.
            </seg>
            <seg n="297fabe7">
              Det är en feg politik att agera på det sättet. Det finns en rad
              olika punkter i den fördragstexten som aktivt motarbetar en klimatpolitik,
              och de borde tas bort.
            </seg>
            <seg n="471d4f1a">
              Jag är ingen vän av den här nya EU-konstitutionen. Jag tycker
              att man ska låta EU se ut som det gör nu. EU har redan för mycket
              makt, alldeles för mycket, enligt min smak. Men om det nu ska
              komma ett nytt förslag måste det faktiskt anpassas till verkligheten.
              Då går det inte att säga att vi ska ha en allmän skrivning om
              klimatpolitiken men inga åtgärder.
            </seg>
            <seg n="50086e3c">
              Ska man ha en ny konstitution det är mot min vilja, men i alla
              fall borde man också se till att den underställs svenska folket
              i en folkomröstning, som så många andra länder har gjort. Hela
              tanken med att ha en EU-konstitution, det här nya fördraget, var
              ju att EU skulle närma sig människorna, att EU skulle bli folkligare
              och mer vardagligt. Då är det märkligt att man inte vågar lämna
              det här förslaget om hur EU ska se ut i framtiden till en folkomröstning,
              så att medborgarna får säga ja eller nej till det förslaget.
            </seg>
            <seg n="6fd962e7">
              Jag tycker att man borde säga: Nu har vi en svensk folkomröstning
              om det här förslaget. Ge det ert stöd eller inte! Vilken inriktning
              vill vi ha på EU:s framtid?
            </seg>
            <seg n="72b7ffc0">
              EU-ministern saknar en allmän diskussion i Sverige om EU folk
              är oinformerade. Ja, men varför bry sig? Det är ändå de där riksdagsledamöterna
              som ska bestämma. Sedan åker ministrarna på lite toppmöten i Bryssel,
              och sedan håller EU-parlamentarikerna på att flytta mellan Bryssel
              och Strasbourg. Varför ska vanliga människor bry sig om det?
            </seg>
            <seg n="c1485994">
              Om man vill ha en debatt ska man också se till att människor
              får vara med och bestämma. Då tar människor sitt ansvar och sätter
              sig in i frågorna och ger antingen sitt stöd eller sitt icke-stöd
              till det förslag som läggs fram. En folkomröstning är ett krav,
              och jag tycker att EU-ministern ska fundera en gång till på det.
            </seg>
          </u>
          <note type="speaker" n="b4393e52">
            Anf. 30 Statsrådet CECILIA MALMSTRÖM (fp):
          </note>
          <u who="unknown" xml:id="i-58082eeed087f05f-5" n="2d5f6388">
            <seg n="d5045a5d">
              Herr talman! Jag tror att det var Ulf Holm som alldeles nyss,
              i den förra interpellationsdebatten, anklagade mig för att vara
              lite velig och inte veta vilket ben jag skulle stå på. Jag måste
              säga, med all respekt, att jag undrar vem det är som är velig.
            </seg>
            <seg n="bbe629a3">
              Å ena sidan vill Ulf Holm och Miljöpartiet att Sverige ska lämna
              EU. Å andra sidan vill man att EU ska göra mer och driva på. Man
              måste bestämma sig.
            </seg>
            <seg n="9d617470">
              De flesta av oss inser att EU är helt oumbärligt för att man
              ska kunna lösa de stora miljö- och klimatproblem som vi får. Det
              finns andra saker man kan göra på global nivå också. Och vi kan
              göra en del nationellt. Men vi kan aldrig komma till rätta med
              alla de svåra problem som vi står inför och som Ulf Holm rabblade
              upp här utan ett aktivt EU-medlemskap. Och vi försöker använda
              EU på det sättet.
            </seg>
            <seg n="e16fa758">
              Jag tycker att det är roligt jag hoppas att vi kan enas om det
              att EU de senaste åren faktiskt har tagit flera viktiga kliv framåt
              på miljöpolitikens område. Vi kan prata om Reach som träder i
              kraft alldeles snart, och vi kan tala om det stora internationella
              engagemang som man har i Kyotoprotokollet och uppföljningen av
              Kyotoprotokollet. Där spelar EU en väldigt viktig roll.
            </seg>
            <seg n="b4bf0040">
              Hur ska vi åstadkomma allt det vi vill göra på miljöns område?
              Ja, bland annat finns det ju en normal EU-politik som fortskrider
              och en mängd olika förslag som behandlas i Europaparlamentet och
              här i Sveriges riksdag. När det gäller det som beslutades, de
              målsättningar som jag tycker var välkomna, hade vi gärna gått
              ännu längre från svensk sida. Ulf Holm vet att den svenska regeringen
              verkligen försökte att aktivt driva på. Vi fick inte majoritet,
              men vi lyckades ändå få ganska tydliga målsättningar som är bindande
              för 27 länder inom en ganska kort framtid inom miljöområdet är
              detta en kort framtid. Då kommer vi att ägna de närmaste åren
              åt att försöka specificera det, implementera och se: Vad betyder
              det för det landet och det landet och det landet? Vad betyder
              det för oss tillsammans? Hur ska vi gå till väga när det gäller
              forskning, när det gäller övergång till mer miljövänlig och förnybar
              energi? Hur ska vi gå tillväga för att ställa om vårt oljeberoende
              och så vidare?
            </seg>
            <seg n="3ea4600b">
              Det är inga lätta frågor. Ulf Holm har säkert funderat på detta
              i många år, men jag tror inte heller att Ulf Holm på rak arm kan
              spotta ur sig ett handlingsprogram för 27 länder. Det kommer att
              ta tid. Det kommer att bli svårt. Det kommer också att bli en
              politisk fajt. Jag är beredd att ta den och hoppas få stöd från
              Sveriges riksdag.
            </seg>
            <seg n="7bb687bf">
              De frågorna löser man inte i ett fördrag. Om ett utkast eller
              ett skelett till ett nytt fördrag kan beslutas på toppmötet är
              fortfarande väldigt osäkert. Men om man då i samband med det gör
              en politisk kraftfull markering som handlar om miljö- och klimatpolitiken
              är det förvisso inte juridiskt bindande. Men jag är inte helt
              säker på att Ulf Holm skulle vilja ha det juridiskt bindande.
              För det skulle kunna komma in på energi och kärnkraft och saker
              som kanske inte Ulf Holm gillar. Men det är en kraftfull politisk
              markering som sedan kommer att kunna användas av riksdagar i 27
              medlemsländer för att trycka på. Sedan ska vi gå in på den konkreta
              sakpolitiken under de närmaste åren.
            </seg>
            <seg n="0ce7647d">
              När det gäller folkomröstning är det inte alls så att de flesta
              länder har låtit sina medborgare rösta. Det är i själva verket
              en minoritet som har valt folkomröstning. De allra flesta ratificerar
              fördraget och kommer att ratificera det nya, om det blir något,
              i sina riksdagar. Det är en ordning som varje land väljer, och
              det tycker jag är bra. Det tycker inte jag att Bryssel ska bestämma
              om, utan det ska vi bestämma om själva.
            </seg>
            <seg n="d4121e6f">
              I den här riksdagen det gäller även den förra riksdagen finns
              det en stor majoritet för att man inte ska ha en folkomröstning.
              Det är riksdagen som bestämmer så. Jag delar riksdagens kloka
              uppfattning här. Jag tycker inte att man bör folkomrösta om det
              här fördraget. Vi tyckte inte att det var tillräckligt stora förändringar
              i det, att det skulle påverka Sverige så mycket att vi behövde
              folkomrösta. Folkomröstning är ändå ett unikt och sällan använt
              verktyg. Och nu verkar det som att det blir ännu mindre förändringar,
              och då tycker vi inte heller att det behövs.
            </seg>
            <seg n="2f1f9465">
              Jag har aldrig sagt att medborgarna är oinformerade tvärtom.
              Jag reser runt. Jag kom precis från Nyköping. Det var en stor
              diskussion på en skola där med 150 otroligt frågvisa elever. Undersökningar
              visar också att kunskapen och engagemanget i EU-frågor och stödet
              växer stort i Sverige.
            </seg>
            <seg n="b44d1ec5">
              Jag tror att det är viktigt att ha den debatten i skolor och
              utanför denna kammare. Jag är inte säker på att det är just detaljerna
              i det konstitutionella fördraget som får människor att brinna
              för EU, utan vi måste visa tydligt hur vi kan använda fördraget
              som redskap för att bedriva konkret politik bland annat på miljöområdet.
            </seg>
          </u>
          <note type="speaker" n="5ea72939">
            Anf. 31 ULF HOLM (mp):
          </note>
          <u who="ulf_holm_0fcd2f" xml:id="i-46cfc7e216d95486-4" n="58cb3a2a">
            <seg n="b3a02e67">
              Herr talman! Det finns uppenbarligen probleminsikt hos EU-ministern
              om klimatfrågorna. Något skulle göras framöver, och EU har tagit
              ett första steg i samband med det förra EU-toppmötet. Men eftersom
              du går ut i medierna även andra länder gör det och talar om att
              man ska lägga till någonting om klimat- och energifrågor i det
              nya fördraget för att få det mer smakligt undrar jag: Vilka frågor
              är det man diskuterar? Är det bara en allmän formulering om att
              klimatfrågorna är viktiga för EU att ta itu med men att problemet
              får lösas av någon annan? Det kan det väl inte vara. Det måste
              väl vara någonting konkret. Annars kan vi lika gärna stryka det.
              Redan i dag kan ju EU uppenbarligen sätta upp målsättningar för
              att minska koldioxidutsläppen. Sedan är det upp till medlemsstaterna
              att försöka leva upp till detta på något sätt.
            </seg>
            <seg n="6e542351">
              I den nya konstitutionen, som ligger som grund och som regeringen
              fullt och fast står bakom, finns det också ett antal paragrafer
              som motverkar en aktiv klimatpolitik. Vi har till exempel reglerna
              om statsstödet, där vi har bråkat från svensk sida gentemot EU-kommissionen
              om att kunna ha de här sänkningarna för elintensiv produktion
              och så vidare. Vi har haft flera sådana direkta bråk med EU-kommissionen
              om tolkningen av statsstödet. Då borde väl regeringen ta initiativ
              till att nu lägga fram klargöranden, så att man tar parti för
              klimatfrågornas hantering framöver och agerar efter detta. Man
              ska inte försöka säga någonting om att Miljöpartiet ändå inte
              vill vara med i EU, så Miljöpartiet ska inte ha någonting att
              säga till om. Det var väl det sämsta argumentet i dag. Här står
              jag och verkligen försöker ge dig hjälp för att du ska driva saker
              i EU. Sedan har du inget i sak att säga.
            </seg>
            <seg n="ccb14e84">
              Jag ska vara konkret. Driv miljöskatter i EU, till exempel, för
              en aktiv klimatpolitik! Och framför allt: Låt medborgarna folkomrösta
              om det framtida EU, det EU som du tror så mycket på men som du
              tydligen inte vågar låta medborgarna folkomrösta om!
            </seg>
          </u>
          <note type="speaker" n="555a560e">
            Anf. 32 Statsrådet CECILIA MALMSTRÖM (fp):
          </note>
          <u who="unknown" xml:id="i-58082eeed087f05f-6" n="2d5f6388">
            <seg n="5cc82582">
              Herr talman! Jag tror inte att vi kommer så mycket längre i den
              här diskussionen. Jag tror att Ulf Holm medvetet väljer att missuppfatta
              mig.
            </seg>
            <seg n="2e3150e1">
              Ja, klimatfrågorna är jätteviktiga att driva. Du räknar upp exempel
              på vad man skulle kunna göra. En del av det kan jag dela. Jag
              hoppas att vi kan diskutera det. Men det är ingen fråga vi kan
              lösa på tre veckor och försöka få fram nu. Det handlar om svåra,
              politiskt superkänsliga medel, verktyg, i klimatkampen eller kampen
              för bättre miljö. Det kräver tid att får fram det. Att få fram
              något slags handlingsprogram för hur vi ska göra med klimatpolitiken
              tar lite tid. Vi måste verkligen satsa på att finna allierade
              och på att komma med ordentligt med argument.
            </seg>
            <seg n="c0c72d3a">
              Detta kan vi inte få in i ett fördrag. Då skulle fördragsfrågan
              dra ut på tiden i många år. Det är klart att det rent teoretiskt
              går att få in i ett fördrag, men det skulle ta många år. Och det
              är ganska bråttom därför att vi behöver bättre spelregler i EU.
              Vi behöver möjliggöra för framtida utvidgningar, och vi behöver
              veta under vilka former vi ska välja nästa Europaparlament och
              vilken kompetens en kommande kommission ska ha. De sakerna brådskar
              ganska mycket. Det gör klimatfrågan också, men det går att ha
              två parallella spår i den frågan.
            </seg>
            <seg n="0c158ca5">
              Det är därför jag talar om någon form av politiskt åtagande eller
              förpliktelser. Exakt hur det ska formuleras kan jag inte svara
              på. Det finns inget sådant skriftligt förslag. Så fort jag får
              reda på någonting lovar jag att Ulf Holm och hans kamrater i både
              EU-nämnden och det sammansatta utskottet kommer att få den informationen.
            </seg>
            <seg n="1731ae81">
              Men det som är ännu viktigare är ju vad som kommer sedan, hur
              det vi kom överens om i mars och som jag är stolt över konkret
              ska realiseras.
            </seg>
            <seg n="81e0bbeb">
              Regeringen kommer att fortsätta att driva på de här frågorna.
              Vi hoppas att klimatfrågorna kommer att höra till de prioriterade
              frågor som vi ska driva under vårt ordförandeskap. Då får vi säkert
              all möjlighet att komma tillbaka till de här frågorna och diskutera
              dem konkret i denna kammare i bred enighet. Men det är inga frågor
              som man löser på några veckor och får in i konstitutionen.
            </seg>
          </u>
          <note n="8a40a8ab">
            Överläggningen var härmed avslutad.
          </note>
          <note n="e36abd1d">
            8 § Svar på interpellation 2006/07:529 om bristen på utbildning
            för att möta efterfrågan på arbetsmarknaden
          </note>
          <note type="speaker" n="25fbb170">
            Anf. 33 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-3" n="ef72ec8d">
            <seg n="6759652e">
              Herr talman! Louise Malmström har frågat mig hur jag avser att
              anpassa utbudet av olika slags kompetensutveckling för vuxna till
              arbetsgivarnas behov samt hur jag vill stötta den grupp personer
              med lägst utbildning som i dag är arbetslösa att utbilda sig och
              därmed bli efterfrågade på arbetsmarknaden.
            </seg>
            <seg n="7005fefa">
              Jag bara konstaterar att jag de senaste månaderna har besvarat
              en rad frågor med exakt samma innebörd. Men jag gör det gärna
              igen.
            </seg>
            <seg n="0fd91aa3">
              Regeringens politik för fler jobb, tillsammans med en förbättrad
              konjunktur, leder nu till att läget på arbetsmarknaden ljusnar.
              Det minskar trycket på vuxenutbildningen rätt radikalt, och det
              ger kommunerna större möjlighet att satsa på utbildning för dem
              som har de största behoven. Andra utbildningsformer med statlig
              finansiering, som kvalificerad yrkesutbildning och påbyggnadsutbildning
              som genomförs i samverkan med arbetslivet, ger många möjligheter
              till kompetensutveckling för dem som har de största behoven av
              kompetens för att komma in på arbetsmarknaden.
            </seg>
            <seg n="ecfc59b5">
              En av regeringens utgångspunkter är att resurserna inom vuxenutbildningen
              ska riktas till dem som har ett stort behov av sådan utbildning.
              I dag finns en rättighet för vuxna att få en utbildning som motsvarar
              grundskolan. Regeringen kommer att utreda hur en liknande rättighet
              ska kunna införas för gymnasiala studier.
            </seg>
            <seg n="45ead509">
              En annan utgångspunkt för regeringens politik är att kommunernas
              självstyre ska respekteras. Det är kommunerna som själva bäst
              kan avgöra behovet av utbildning och utifrån det besluta om vilken
              vuxenutbildning de ska erbjuda sina kommuninvånare. Detta skapar
              förutsättningar för en uppläggning av utbildningar utifrån såväl
              individens behov som det lokala behovet av arbetskraft. Genom
              en sådan anpassning kan arbetslösa personer boende i kommunen
              få utbildning samtidigt som arbetslivet får relevant kompetens.
              Det innebär att dessa frågor måste initieras, anpassas och genomföras
              av kommunerna i samverkan med utbildningssidan och övriga politikområden.
            </seg>
          </u>
          <note type="speaker" n="627d162e">
            Anf. 34 LOUISE MALMSTRÖM (s):
          </note>
          <u who="louise_malmstrom_3ea455" xml:id="i-58082eeed087f05f-7" n="47737198">
            <seg n="140429e4">
              Herr talman! Först vill jag tacka statsrådet Björklund för svaret
              på min interpellation. Att jag ställer den här interpellationen
              beror på att jag vill sätta fokus på två aspekter av utvecklingen
              i Sverige i dag som jag tycker är oroande.
            </seg>
            <seg n="5c887dfb">
              Den ena aspekten handlar just om den grupp människor som i dag
              står utanför arbetsmarknaden och som riskerar att låsas fast utanför.
              Det är en grupp människor som på grund av att de har stora kunskapsluckor
              inte kan ta de jobb som erbjuds och som behöver påfyllnad i form
              av olika slags utbildning. Eftersom många av dem har dåliga erfarenheter
              av tidigare studier är de ofta svårmotiverade, men när de väl
              har fått in en fot i studier eller tagit sig ut på arbetsmarknaden
              tillhör de faktiskt ofta dem som har mest att bidra med av alla.
            </seg>
            <seg n="40324176">
              Som jag ser det är det oerhört betydelsefullt för alla att det
              finns en väl utbyggd vuxenutbildning med många olika vägar där
              de här människorna kan utvecklas och gå från utanförskap till
              delaktighet i arbetslivet och samhället i övrigt. Ingen har att
              vinna på att klyftorna i vårt samhälle vidgas.
            </seg>
            <seg n="5aba52b4">
              Den andra aspekten handlar om det stora hotet mot den gynnsamma
              utveckling som vi ser just nu när det gäller tillväxt och arbetstillfällen.
              Jag bor i Norrköping i Östergötland. Om man söker i Norrköpings
              Tidningar, Folkbladet och Östgöta Correspondenten efter artiklar
              som handlar om bristen på utbildad arbetskraft de senaste månaderna
              får man mängder av träffar.
            </seg>
            <seg n="5689f1e8">
              Många av de nya jobb som kommer blir svåra att besätta, berättar
              Lars Holm på Företagarna i Folkbladet och förklarar att bristen
              på utbildad arbetskraft är så stor att så mycket som 25 procent
              av de nyanmälda jobben kommer att bli mycket svåra att tillsätta.
              Länsarbetsnämndens utredare Jens Lottenberg säger till Norrköpings
              Tidningar att vi närmar oss en situation där bristen på utbildad
              arbetskraft blir allvarlig och att det är det som håller arbetslösheten
              uppe i vårt län.
            </seg>
            <seg n="d8f7aa88">
              Vi socialdemokrater har haft och har strategier för att angripa
              båda de här problemen. För att locka dem från studieovana hem
              med dåliga skolerfarenheter har vi haft rekryteringsbidrag och
              korttidsstudiestöd. Vi har byggt ut högskolan, infört 25:4-regeln
              och studerandevillkoret. Vi har satsat på flexibel lokal och regional
              utbildning för vuxna så att det plötsligt har blivit möjligt även
              för ensamstående morsor i glesbygd att börja studera och förverkliga
              sina utbildningsdrömmar. Allt det här försvinner nu. Jag vill
              veta vad ni har att komma med i stället.
            </seg>
            <seg n="e2c615be">
              När det gäller utbildning för att möta arbetsmarknadens behov
              föreslår vi i vår alternativa vårbudget en fördubblad satsning
              på kvalificerad arbetsmarknadsutbildning. Ni drar undan resurser
              så att det blir omöjligt för arbetsförmedlingarna att erbjuda
              nya program för arbetslösa i år. Det innebär till exempel, fick
              vi veta när utbildningsutskottet hade utfrågning om svenska för
              invandrare nyligen, att en kommun som Göteborg som har bedrivit
              framgångsrik utbildning tillsammans med arbetsförmedlingen för
              att få ut nyanlända invandrare med låg utbildning snabbt på arbetsmarknaden
              tvingas sluta med det.
            </seg>
            <seg n="da2eff4f">
              En annan idé som vi hade var de yrkesinriktade ettåriga utbildningar
              på komvux som Skolverket fick i uppdrag att ta fram kursplaner
              till. Det uppdraget är slutfört i mars. Nu vill jag veta vad som
              händer, om det blir några sådana som så väl skulle behövas.
            </seg>
            <seg n="de93a602">
              Herr talman! Min oro stillas tyvärr inte av att ta del av Björklunds
              interpellationssvar, mest kanske för att det inte känns som att
              det stämmer så bra överens med verkligheten. Han säger att den
              förbättrade konjunkturen ger kommunerna möjlighet att satsa på
              dem med låg utbildning och störst behov. Men man har ju dragit
              ned det statliga stödet för vuxenutbildning och dessutom fördelat
              det till kommuner som har högre utbildningsnivå från kommuner
              som har låg utbildningsnivå. Så då har de inte så mycket att satsa.
            </seg>
            <seg n="79e2276b">
              Han säger att kvalificerad yrkesutbildning och påbyggnadsutbildningar
              ger många möjligheter till kompetensutveckling. Men man har ju
              försämrat möjligheten att finansiera de studierna.
            </seg>
            <seg n="205445dc">
              Nej, som sagt, jag tackar för svaret, men min oro för dem som
              står längst från arbetsmarknaden kvarstår.
            </seg>
          </u>
          <note type="speaker" n="7c5844ca">
            Anf. 35 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-4" n="ef72ec8d">
            <seg n="233ab58d">
              Herr talman! Menar Louise Malmström på fullt allvar att den långa
              problemkatalog som redovisas här om situationen i Östergötland,
              och som jag känner igen från många andra håll, skulle ha skapats
              under mina sex månader som skolminister? Är det på fullt allvar
              som Louise Malmström står och påstår detta?
            </seg>
            <seg n="cb55eb40">
              Det är nog snarare mina företrädare i den socialdemokratiska
              regeringen som borde anklagas. Vi försöker göra något åt problemen
              med yrkesutbildningar. Svensk yrkesutbildning har alldeles för
              låg kvalitet. Den befinner sig i en djup kris. Det beror på Socialdemokraternas
              gymnasiereform som genomfördes i början på 90-talet.
            </seg>
            <seg n="c4726198">
              Att 40 procent av de ungdomar som börjar gymnasiets yrkesutbildningar
              hoppar av eller slås ut och blir underkända är huvudproblemet.
              Det är för dessa ungdomar som Louise Malmström sedan ska reparera
              det med olika insatser i vuxenutbildningen. Men tänk om skolan
              kunde fungera bättre så att de blev godkända, gick ut i yrkesutbildningar
              och fick en yrkesträning i stället i gymnasieskolan!
            </seg>
            <seg n="4c0dd34b">
              Jag har fått ta emot skäll i sex månader av Socialdemokraterna
              för den neddragning av statsbidraget till vuxenutbildningen som
              vi genomförde i höstens budget. Nu plötsligt, sedan några veckor
              tillbaka, hörs det inget skäll längre. Varför då? Jo, för att
              Socialdemokraterna accepterar hela nedskärningen i sin vårbudget.
              Det föreslås ju inte längre något påslag i den socialdemokratiska
              vårbudgeten. Ni accepterar den neddragningen. Annars hade ni väl
              lagt på de pengarna igen, antar jag.
            </seg>
            <seg n="9776e903">
              Rekryteringsstödet återfinns inte i er vårbudget för att återinföras.
              Ni står och skäller på mig, men ni accepterar det ju i er vårbudget.
              Det föreslås inte att det ska återinföras. Ni accepterar de här
              förändringarna. Det är klart att man skäller på allt som rör sig
              när man har förlorat ett val, men sanningen är att när ni nu sju
              åtta månader efter valet ska lägga en budget så accepterar ni
              de förändringar som vi föreslog i höstas.
            </seg>
            <seg n="30aa1e99">
              Men jag diskuterar gärna framtiden för svensk yrkesutbildning,
              om vi nu lämnar den politiska retoriken åt sidan. Jag diskuterar
              det gärna. Komvux i Sverige infördes på 1960-talet. Egentligen
              är det märkligt att vi alla i 40 år har suttit och förvaltat komvux
              och accepterat att det nästan bara består av teoretisk utbildning.
              För den som är snickare och vill bli lärare är det fullt möjligt
              att gå komvux och läsa in de teoretiska kurserna. Men för den
              som är lärare och vill bli snickare jag hoppas att det inte finns
              så många och för andra personer med teoretisk utbildning som vill
              ha ett praktiskt yrke är det nästan omöjligt att få den utbildningen
              inom vuxenutbildningen.
            </seg>
            <seg n="1f6f57ab">
              Vi behöver seriöst diskutera en breddning av vuxenutbildningen
              för framtiden att också omfatta yrkeskurser och yrkesutbildning.
              Jag är fullt beredd att diskutera det det har jag sagt vid flera
              tillfällen tidigare och det kommer att ligga i regeringens politik
              för vuxenutbildningen att bredda det till mer yrkesutbildning.
            </seg>
            <seg n="932a8295">
              Grundproblemet är dock att gymnasiets yrkesutbildning har för
              låga resultat. Det beror på de gymnasiereformer som genomfördes
              för 15 år sedan i Sverige. Avhoppen är enorma, och Sverige har
              nästan ingen lärlingsutbildning alls, företagsförlagd yrkesutbildning,
              vilket man har i de flesta andra länder där man också har mindre
              problem med kompetensförsörjningen i yrkena.
            </seg>
            <seg n="81a840ee">
              Jag har stor respekt för de problem som Louise Malmström tar
              upp. Låt oss gemensamt lösa dem. Men det kan inte vara på fullt
              allvar som Louise Malmström menar att de problemen har skapats
              under mina sex månader som skolminister.
            </seg>
          </u>
          <note type="speaker" n="aee1f47d">
            Anf. 36 LOUISE MALMSTRÖM (s):
          </note>
          <u who="louise_malmstrom_3ea455" xml:id="i-58082eeed087f05f-8" n="47737198">
            <seg n="1ae1ec76">
              Herr talman! Nej, Jan Björklund, jag har inte alls sagt att problemen
              har uppstått under dina sex månader. De här problemen har funnits
              länge. När det gäller den lärlingsutbildning som ni föreslår får
              den kalla handen av näringslivet när man frågar dem. Reaktionerna
              på era förslag har inte låtit vänta på sig. Nu är det faktiskt
              ni som styr. Jag frågar: Hur vill du lösa problemen?
            </seg>
            <seg n="bb4d93ea">
              Vi hade vuxenutbildningsdebatt här i kammaren för någon månad
              sedan, och då var du inte här. Jag frågade dina allianskamrater
              i utskottet om de över huvud taget hade någon ambition att försöka
              minska snedrekryteringen till högre utbildning och lyfta dem som
              står längst från arbetsmarknaden och motivera dem till utbildning.
            </seg>
            <seg n="bc29c8f6">
              Har ni helt enkelt den krassa synen att de som inte föds i studievana
              hem med silversked i munnen ska stå utan val? Är det för deras
              skull som ni vill pressa tillbaka löner och villkor och låta låglönejobbssektorn
              expandera? Jag fick inga svar på det.
            </seg>
            <seg n="5672ad0e">
              Nu vill jag ställa samma fråga till dig. Vill du göra någonting
              för den här gruppens rätt till kunskap och utveckling? Vilka strategier
              har ni i så fall för det?
            </seg>
            <seg n="d45cb2da">
              Vi gjorde ett flertal försök. Jag säger absolut inte att allt
              vi gjorde var perfekt. Men vi nådde i varje fall en del resultat.
              Vi minskade snedrekryteringen. Vi kunde säkert ha gjort mer. Vi
              hade förmodligen också gjort det om vi hade fått chansen.
            </seg>
            <seg n="dfc6eee2">
              De försök som vi gjorde, de stöd som vi införde, och så vidare,
              tar ni nu bort. Ni försämrar, och ni skär ned. Struntar ni i den
              här gruppen? Är allt tal om utanförskap bara snömos, eller har
              ni andra strategier för att angripa det? Vilka är i så fall de
              strategierna?
            </seg>
          </u>
          <note type="speaker" n="cbb55c5b">
            Anf. 37 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-5" n="ef72ec8d">
            <seg n="3e749926">
              Herr talman! Det är flera frågor som Louise Malmström ställer
              som är väldigt centrala. Hur ska fler få jobb? Hur ska fler människor
              som står långt från arbetsmarknaden komma in? Det är en lång rad
              åtgärder som inte bara handlar om utbildningspolitik som är svar
              på de frågorna.
            </seg>
            <seg n="d9a42894">
              De prognoser som Konjunkturinstitutet nu ger oss visar att man
              gör bedömningen att med den politik som nu förs i Sverige kommer
              sysselsättningen i Sverige att vara högre än vad den varit sedan
              60-talet om ett par år. Det är huvudlösningen på de problem vi
              talar om.
            </seg>
            <seg n="eef2c373">
              Det finns fler jobb som erbjuds. Det är långt många fler. Det
              är denna regering som når det mål som Göran Persson satte upp
              om låg arbetslöshet och hög sysselsättning. Den socialdemokratiska
              regeringen nådde aldrig dit. Det är den här regeringen som kommer
              att göra det.
            </seg>
            <seg n="b379e9c3">
              För att ytterligare skjutsa på utvecklingen behöver vi en bra
              utbildning. Flaskhalsen har varit gymnasiets yrkesutbildning.
              Det har varit en flaskhals. Otroligt många ungdomar slås ut, hoppar
              av och blir underkända.
            </seg>
            <seg n="dbac6915">
              Den föregående regeringen gjorde en liten ansats i den reform
              som kallades för Gy 07. Min bedömning är att den reformen var
              fullständigt otillräcklig. Därför blåste vi av den. Vi gör en
              större reform om två år. Huvudinriktningen är ett kraftigt lyft
              av svensk yrkesutbildning.
            </seg>
            <seg n="d0ac76ec">
              Både LO och Svenskt Näringsliv välkomnar reformen. Det finns
              enskilda företag som säger: Vi behöver inga lärlingar i vår bransch.
              À la bonne heure, om de inte har några problem är det okej. Men
              Svenskt Näringsliv och inte minst LO välkomnar reformen.
            </seg>
            <seg n="a14fa9b2">
              LO, Louise Malmström, är mycket kritiskt till den förra regeringens
              ambitioner att alla ska bli högskolebehöriga och att 50 procent
              av varje årskull ska gå vidare till högskolan. De var mycket kritiska
              till det. Alla ungdomar vill inte bli akademiker. Alla kan inte
              bli akademiker. Det är till och med så att samhället inte fungerar
              om alla är akademiker.
            </seg>
            <seg n="478146f8">
              Vi måste uppvärdera yrkesarbetskraften. Det är vad jag tycker
              har varit den föregående regeringens huvudproblem när det gällt
              synen på utbildning. Man har så till den grad nedvärderat yrkesutbildning.
              Attityden har varit att alla ska bli akademiker. Det är därför
              vi har sådan kris på yrkesprogrammen i dag på gymnasiet.
            </seg>
            <seg n="5505462e">
              Vi måste låta yrkesprogrammen få fokusera på yrkesämnen, yrkeskunskaper
              och yrkesutbildning. Då kommer också fler ungdomar att gå ut de
              utbildningarna, få en yrkesexamen och kunna bli anställningsbara.
              Det är vad det går ut på. Det är kärnan i Louise Malmströms fråga.
            </seg>
            <seg n="3a69f815">
              Utöver det behöver vi också, precis som Louise Malmström pekar
              på, en vuxenutbildning. Det är en utbildning för vuxna eller sådana
              som har gått ur gymnasiet som också har yrkesinriktning. Vi behöver
              en vuxenutbildning som också tillgodoser behovet av yrkeskurser,
              och vi behöver kvalificerad yrkesutbildning.
            </seg>
            <seg n="1537ba3f">
              Den här regeringen har nu tagit ställning för att vi i Sverige
              ska inrätta en yrkeshögskola, det vill säga en kvalificerad utbildning
              också för yrkesämnen. Vill man läsa akademiska ämnen på högskolan
              går det utmärkt. Vill man efter gymnasiets yrkesutbildningar studera
              på en högre kvalificerad nivå har det hittills inte funnits några
              enhetliga statliga regleringar om detta. Vi ska inrätta en yrkeshögskola
              i Sverige.
            </seg>
            <seg n="d80dbd24">
              Det är en rad reformer på gång som kommer att lösa de problem
              som Louise Malmström skissar på. Jag delar problembilden. Just
              nu är det överhettning i en rad branscher. Man får inte arbetskraft
              trots att man söker och att det finns människor som är arbetslösa,
              men de har inte rätt utbildning. Jag delar den uppfattningen.
            </seg>
            <seg n="46218c4f">
              Den politik som regeringen för är på väg att adressera flera
              av de problemen. Men det är först nu det sker. Det var under den
              gamla regeringen som problemen skapades.
            </seg>
          </u>
          <note type="speaker" n="59e0fd86">
            Anf. 38 LOUISE MALMSTRÖM (s):
          </note>
          <u who="louise_malmstrom_3ea455" xml:id="i-58082eeed087f05f-9" n="47737198">
            <seg n="bf2400db">
              Herr talman! Apropå vad som sades om vad man hinner på sex månaders
              regeringsinnehav kan man reflektera över om ni tror att det är
              era sex månaders regeringsinnehav som har lett till att arbetsmarknaden
              utvecklas som den gör i dag.
            </seg>
            <seg n="e032b361">
              Det handlar inte om att ge alla högskolebehörighet och att alla
              ska bli akademiker. Det handlar om att anpassa sig till arbetsmarknadens
              behov och krav och att kunna leva ett gott och aktivt liv.
            </seg>
            <seg n="ee9b20a0">
              Nu talar vi heller inte om gymnasiereformen. Faktum är att du
              inte svarar på frågan om du vill göra någonting för den grupp
              som inte kan ta de här jobben. Trots att det finns jobb kan 25
              procent av jobben inte tillsättas. Det finns ingen som kan ta
              de jobben. De som är arbetslösa står så långt från arbetsmarknaden
              och behöver kunskapspåfyllnad.
            </seg>
            <seg n="b3ba7569">
              Jag kan inte låta bli att fundera över om Björklund och hans
              regeringskamrater ändå har fattat något slags avsiktligt beslut
              att hålla tillbaka dem som hör till den grupp som ni brukar kalla
              för utanförskapet att fortsätta att hålla dem utanför. Annars
              växer kanske inte låglönejobben fram på det sätt som ni önskar.
            </seg>
            <seg n="90742f0b">
              Jag vill minnas att samtliga allianspartier hade någon representant
              som i valrörelsen uttryckte just att vi har för lite låglönejobb
              i Sverige. Kanske är det så att det är okej att de lämnar utanförskapet
              med en stortå. De får låglönejobb med taskiga villkor. Men de
              får inte samma möjligheter som andra att utvecklas och ta del
              av samhället i övrigt.
            </seg>
            <seg n="8f04bba8">
              De ska arbeta och sköta sitt. Men de ska inte höja sina röster
              och ställa krav. Det tycker jag i så fall är en väldigt krass
              och tråkig syn. Den bromsar dessutom upp tillväxten och löser
              inte problemen med arbetslösheten.
            </seg>
          </u>
          <note type="speaker" n="e1b9c4cd">
            Anf. 39 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-9dd7237041fc06c4-0" n="ef72ec8d">
            <seg n="d5900f89">
              Herr talman! Fler människor är på väg att få jobb i Sverige än
              någonsin tidigare. Skulle inte Louise Malmström kunna vara lite
              glad över den utvecklingen? Måste man vara så bekymrad över att
              utvecklingen går åt rätt håll nu bara för att det är en borgerlig
              regering? Kan man inte vara lite positiv när det går så bra för
              Sverige?
            </seg>
            <seg n="cecf3920">
              Konjunkturinstitutets prognos visar att det ska gå ännu bättre
              för Sverige med den politik som förs. Det är klart att den nya
              regeringen tillträdde i ett läge med en gynnsam konjunktur. Men
              visst kunde man ha slarvat bort det om man fört fel politik.
            </seg>
            <seg n="43a9adc0">
              Konjunkturinstitutet är vårt oberoende organ som tjänar alla
              regeringar. Det säger att de åtgärder som regeringen nu genomför
              skjutsar ytterligare på så att det blir ännu fler jobb och ännu
              högre sysselsättning. Det är inte den gamla politiken utan den
              nya politiken som gör det.
            </seg>
            <seg n="7fe90328">
              Jag konstaterar återigen att Louise Malmström och hennes partikamrater
              under hela vintern har skällt på neddragningar på komvux. Men
              i den vårmotion som Socialdemokraterna själva lade fram för några
              veckor sedan accepterar man den neddragningen. Man tycker tydligen
              att det var en rätt avvägning.
            </seg>
            <seg n="2fc580cf">
              I er vårmotion föreslås rekryteringsstödet inte komma tillbaka.
              Kan du inte nämna det i dina inlägg? Du skäller på att vi tar
              bort rekryteringsstödet. Men ni föreslår inte själva att det ska
              återinföras. Det är väl en ganska viktig kompletterande information,
              kan man tycka.
            </seg>
            <seg n="7074aa40">
              Var lite glad, Louise Malmström. Det går bättre för Sverige nu!
            </seg>
          </u>
          <note n="8a40a8ab">
            Överläggningen var härmed avslutad.
          </note>
          <note n="4d0c3c5e">
            9 § Svar på interpellation 2006/07:511 om ideologisk privatisering
            av skolor
          </note>
          <note type="speaker" n="b2e48b5e">
            Anf. 40 TALMANNEN:
          </note>
          <u who="bjorn_von_sydow_talman" xml:id="i-ee694d8e60e07623-6" n="fd31f1e3">
            <seg n="6a467687">
              Som allmän moralkaka inför denna interpellationsdebatt vill jag
              bara säga att Tibblegymnasiet får tas som utgångspunkt för debatten,
              men debatten ska vara av principiell natur och gälla det som berör
              riksdagens domvärjo.
            </seg>
          </u>
          <note type="speaker" n="957aa8b1">
            Anf. 41 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-7" n="ef72ec8d">
            <seg n="e771dcff">
              Herr talman! Mikael Damberg har frågat mig om jag avser att agera
              så att avknoppning av en kommunal skola inte ska kunna ske om
              det saknas stöd för detta bland elever och lärare samt om jag
              avser att ta några initiativ för att ändra reglerna så att lärare,
              föräldrar och elever ges ett rimligt inflytande och valfrihet
              vid avknoppning av skolor.
            </seg>
            <seg n="793260d2">
              Mångfald och konkurrens är i allt väsentligt till fördel för
              kvalitetsutvecklingen i svensk skola. Så kallad avknoppning är
              ett sätt att stimulera till ökat ansvarstagande för personalen.
            </seg>
            <seg n="7cb9941c">
              Enskilda som vill starta en fristående skola ansöker om detta
              till Skolverket, som prövar ansökan. Det åligger den sökande att
              visa hur man tänkt lösa lokalfrågan. Om kommunala lokaler upplåts
              till en fristående skola eller inte är en fråga för varje kommun.
              Skolan är kommunaliserad, och denna typ av beslut bör enligt min
              mening inte lagregleras ytterligare.
            </seg>
            <seg n="77e03e53">
              Däremot är det sannolikt så att en sådan process har störst möjlighet
              att uppnå sina syften om den har ett brett stöd bland personal
              och brukare.
            </seg>
          </u>
          <note type="speaker" n="d2a02e71">
            Anf. 42 MIKAEL DAMBERG (s):
          </note>
          <u who="mikael_damberg_2ebd0b" xml:id="i-da04501b685b5c53-3" n="dc98af01">
            <seg n="e5169579">
              Herr talman! Skolministern har avgett det kortaste och mest innehållslösa
              interpellationssvar som jag har upplevt under min tid i riksdagen.
              Jag gratulerar ministern till detta.
            </seg>
            <seg n="c152b7d0">
              Svaret är på åtta meningar, varav de fem första raderna är en
              upprepning av mina frågor. Sedan kommer en beskrivning av reglerna
              för att starta en friskola, som jag hyggligt väl känner till.
              Den oro som eleverna och lärarna på Tibblegymnasiet känner inför
              sin framtid och de principiella frågor som jag lyfter fram i min
              interpellation ägnar skolministern fem meningar åt att svara på.
              Jag tycker att det är lite oförskämt.
            </seg>
            <seg n="de1fda2b">
              Skolministern skriver: Mångfald och konkurrens är i allt väsentligt
              till fördel för kvalitetsutvecklingen i svensk skola. Så kallad
              avknoppning är ett sätt att stimulera till ökat ansvarstagande
              för personalen. Min slutsats av det är att ministern tycker att
              Täby, en av Sveriges mest privatiserade kommuner, på något sätt
              lider brist på mångfald och konkurrens i dag och att det därför
              är rätt att överlåta den näst sista kommunala gymnasieskolan till
              rektor och en till ur personalen.
            </seg>
            <seg n="59fa9cc5">
              Det här är en principiell fråga. Det handlar inte bara om Täby.
              Om man nu säger att personalen ska känna ökat ansvarstagande måste
              man ställa sig frågan: I en situation där 84 procent av lärarna
              på en skola som ska avknoppas är emot ombildningen, kommer de
              efter genomförandet att känna ett ökat ansvarstagande? Blir verksamheten
              bättre av detta?
            </seg>
            <seg n="88c71dd9">
              I slutet av interpellationssvaret finns det en intressant liten
              brasklapp, som jag har noterat i alla fall. Det står: Däremot
              är det sannolikt så att en sådan process har störst möjlighet
              att uppnå sina syften om den har ett brett stöd bland personal
              och brukare. Jag delar den uppfattningen. Då tycker jag att man
              som skolminister borde kunna ta sig tid att fundera på att svara
              på de principiella frågor som bakgrunden och händelseutvecklingen
              i Täby faktiskt reser.
            </seg>
            <seg n="4253e64c">
              Det är inte bara jag som ställer en interpellation om det här.
              Lärarna och eleverna i Tibblegymnasiet är oroade. Lärarfacken
              är oroade för den utveckling som sker där. Det pågår en stor debatt.
              LR har skrivit att vi behöver något slags ny diskussion om det
              här, därför att kommunen håller på att överge sitt ansvar för
              utbildningssystemet.
            </seg>
            <seg n="20d33b7a">
              Häromdagen såg vi att Anders Hultin på Kunskapsskolan tyckte
              att det är anstötligt att man slumpar ut skolor till kommunala
              rektorer. Han har sagt att värdet på Tibble gymnasium, en välskött
              gymnasieskola i Sverige, med gott renommé och där Skolverkets
              granskningar visar att det är bra kvalitet, är 4050 miljoner kronor.
              Nu får de ta över skolan för 9 miljoner kronor. Han säger att
              det kommer att bli någon privat koncern som tar över skolan till
              marknadspris på längre sikt. Då kan rektorerna räkna med en rejäl
              vinst. Skolministern har ingen synpunkt på det här.
            </seg>
            <seg n="2c5bd587">
              Skolministern har ingen synpunkt på att 84 procent av lärarna
              körs över och att 76 procent av eleverna är motståndare. Kan det
              kallas avknoppning? Kan vad som helst kallas avknoppning? Är det
              inte så att om alla lärare skulle vara emot en avknoppning lägger
              man ned skolan och startar den igen. Då är det väl någonting nytt
              man håller på med.
            </seg>
            <seg n="c6d9625e">
              Jag tycker att de här frågorna ändå förtjänar en principiell
              diskussion. Jag tycker att det vore rimligt och ärligt att skolministern
              säger att det som har hänt i Täby faktiskt avskräcker andra kommuner.
              Principiellt tycker jag att skolministern ska säga: Jag tycker
              att man ska ha stöd av lärare och elever om man ska genomföra
              en avknoppning. Jag tycker att man ska ta ut ett rimligt marknadspris
              för den gymnasieskola som avknoppas, så att man inte gynnar enskilda
              människor.
            </seg>
            <seg n="71b87622">
              Jag tycker att de här frågorna förtjänar ett mer uttömmande svar.
              Jag ser fram emot att skolministern tar tillfället i akt när han
              står i riksdagens talarstol att ge en del svar på frågorna.
            </seg>
          </u>
          <note type="speaker" n="b939ddca">
            Anf. 43 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-9dd7237041fc06c4-1" n="ef72ec8d" next="i-cd284c8bf46f6eae-1">
            <seg n="37031718">
              Herr talman! Det är något märkligt med interpellationen. Talmannen
              säger att man inte bör diskutera Täby, varpå Mikael Damberg ägnar
              alla sina minuter åt att diskutera exakt alla detaljer i exemplet
              Täby. Jag kan debattera Täby, men jag försökte skriva ett svar
              som var mer principiellt hållet.
            </seg>
            <seg n="726b7a5d">
              Visserligen är det bara fem meningar. Jag medger det. Men Damberg
              har tydligen inte orkat läsa de fem fullt ut, för i den femte
              meningen står precis detta att det är mycket bättre om man har
              ett stöd bland personalen och föräldrarna. Det har man inte i
              Täby. Av det följer att jag naturligtvis är kritisk till den avknoppningen,
              om vi nu ska diskutera Täby. Jag är kritisk mot det.
            </seg>
            <seg n="9a482ae2">
              Frågan som Damberg ställer är om man ska lagreglera. Då menar
              jag att det ska man inte. Det ingår i den kommunala självstyrelsen
              att kunna få fatta denna typ av beslut. Sedan får ledningen i
              Täby stå till svars för det när man möter väljarna och medborgarna.
              Men jag är kritisk till hur detta har gått till.
            </seg>
            <seg n="981b0672">
              Jag tycker mycket väl att man kan använda avknoppning som instrument
              om det finns ett starkt stöd, precis som jag skriver i svaret.
              Men det gör det inte i Täby. Därför är jag kritisk till hur man
              gör där. Man får fatta beslutet. Jag är inte beredd att använda
              lagstiftning för att stoppa det, men jag behöver inte gilla beslutet
              för det.
            </seg>
            <seg n="868963fb">
              Jag tycker inte att det är lämpligt att använda avknoppningsinstrumentet
              i en situation där personalen i allt väsentligt är emot eller
              åtminstone är tveksam till en avknoppning. Vitsen med avknoppning
              är att personalen ska kunna ta ett ökat ansvar. Men det bygger
              på att det finns ett engagemang. Jag delar uppfattningen på den
              punkten.
            </seg>
            <seg n="ca8738cc">
              Jag är däremot inte beredd att förbjuda Täby att fatta detta
              beslut. Det är en del i den kommunala självstyrelsen att kommuner
              ibland fattar beslut som inte faller riksdagen på läppen. Annars
              får allting centralstyras härifrån. Det vill väl ingen av oss.
              Jag tycker att beslutet är olämpligt, men de har rätt att fatta
              det.
            </seg>
          </u>
          <note n="f41b9a38">
            Anf. 44 TALMANNEN:
          </note>
          <u who="leni_björklund_minister_2002" xml:id="i-cd284c8bf46f6eae-1" n="ef72ec8d" prev="i-9dd7237041fc06c4-1">
            <seg n="908f4c1d">
              Innan jag lämnar ordet vidare förutsätter jag att utgångspunkten
              Tibble gymnasium är avslutad och att det är principerna som gäller
              nu.
            </seg>
          </u>
          <note type="speaker" n="f770565a">
            Anf. 45 MIKAEL DAMBERG (s):
          </note>
          <u who="mikael_damberg_2ebd0b" xml:id="i-bcc7cbf276f852f4-0" n="dc98af01" next="i-fd06af848e36edef-0">
            <seg n="6d78d666">
              Herr talman! Jag tog min utgångspunkt i ett konkret exempel.
              Men jag tycker att det är bra att skolministern talar om principerna.
              Jag tycker att det är väldigt bra att han är tydlig med att han
              är kritisk och att han inte tyckte att det som skedde var lämpligt
              därför att man inte hade stöd.
            </seg>
            <seg n="da2e224b">
              Varför lyfter jag fram frågan om lagreglering, förordning eller
              någon form av reglering i den här typen av verksamhet? Jo, därför
              att vi måste bestämma hur skolverksamhet ska bedrivas i Sverige.
              Det är rimligtvis en fråga som vi borde kunna diskutera i Sveriges
              riksdag. Vad ska gälla vid avknoppningar? Vi har ju detaljerade
              regler för vad som ska gälla när man startar en ny friskola från
              grunden. Men när jag talar med skoljurister förstår jag att regelverket
              för just avknoppningar är minst sagt luddigt.
            </seg>
            <seg n="ced379a4">
              Då ställer jag frågan: Reser inte det här några frågor som skolministern
              är intresserad av att diskutera och klara ut? Jag tycker att skolministern
              i många andra konkreta fall har en förkärlek för att lägga sig
              i vad som händer mellan de fyra väggarna på skolbyggnaderna, men
              just i det här fallet avstår han från det. Det tycker jag är lite
              märkligt.
            </seg>
            <seg n="5da6fd25">
              Man kan titta på elevernas situation, på rättssäkerheten för
              de elever som i dag går i en skola som avknoppas. Ska de behöva
              söka om till den utbildning de i dag går på? Vad ska hända med
              de elever som redan har tagits in på en utbildning, som måste
              söka om? Det är en rättssäkerhetsfråga för eleverna.
            </seg>
            <seg n="188caaa5">
              När det gäller lärarnas situation är det rimligt att vi i Sveriges
              riksdag diskuterar att det vid just en avknoppning bör finnas
              en regel om att en majoritet av lärarna ska vara för. Kommunen
              har ju alla möjligheter att lägga ned en skola. Om kommunpolitikerna
              vill kan de stoppa eller lägga ned en skola och starta en ny skola.
              Men vad ska egentligen kallas avknoppning, om man nu ska göra
              om en verksamhet och föra in den in en ny form? Jag tycker att
              det är rimligt.
            </seg>
            <seg n="a4d793b2">
              Frågan om pris och ersättningssystem vid en avknoppning är väl
              rimlig. Det brukar vi diskutera i andra sammanhang. Är det konkurrensneutralt?
              Är det samma spelregler? För mig är det här faktiskt inte en fråga
              om just privat eller offentligt, för jag kan tänka mig många fall
              där en verksamhet mår bra av att knoppas av, där rektorer och
              lärare faktiskt kan ge en skola ett lyft. Det kan bli en nystart
              där man känner ökat inflytande över en skola som kanske har problem
              och där det skulle behöva göras någonting nytt. På en skola som
              har problem tror jag att avknoppning kan vara en väldigt bra lösning.
            </seg>
            <seg n="c65c436d">
              Däremot vänder jag mig emot att avknoppning i dag är ett väldigt
              luddigt begrepp som har få regler. Därför återkommer jag till
              min fråga: Menar skolministern allvar med att de frågor som nu
              diskuteras överallt i Skol-Sverige inte förtjänar någon närmare
              belysning, inte reser några principiella frågor och att det inte
              är någonting i regelverket som behöver förtydligas? Jag tycker
              att det är ett ganska anmärkningsvärt svar om skolministern står
              fast vid den uppfattningen.
            </seg>
          </u>
          <note n="d38f3bb7">
            Anf. 46 GUNNAR ANDRÉN (fp):
          </note>
          <u who="mikael_damberg_2ebd0b" xml:id="i-fd06af848e36edef-0" n="dc98af01" prev="i-bcc7cbf276f852f4-0">
            <seg n="2ae57257">
              Herr talman! Jag tackar också för svaret. Det är bra att denna
              interpellation har ställts. Det är en viktig interpellation.
            </seg>
            <seg n="8610dd1f">
              Jag skulle vilja komma med en sakupplysning till debatten. Det
              beslut som har fattats av Täby fullmäktige har överklagats. Det
              har gjorts, herr talman, på en mycket speciell grund, nämligen
              skollagen 9 kap. 8 §. Då ska länsstyrelsen, eller den som prövar
              detta, göra en prövning av kostnadsersättningen. Det är viktigt
              att komma ihåg att det här är en fråga som ska bedömas icke av
              politiker utan av den myndighet som ska göra detta, nämligen om
              beslutet är fattat enligt de former som lagen föreskriver.
            </seg>
            <seg n="5ea8ab85">
              Sedan var det frågan om att privatisera hela skolor. Det är en
              ny fråga som har kommit upp, eftersom det här är fråga om ett
              helt gymnasium som redan är välkänt och väletablerat. Anders Hultin
              har rätt i att detta är en ny fråga, som regeringen så småningom
              måste ta ställning till.
            </seg>
            <seg n="b124c63e">
              Det har funnits en rad andra fall där nya skolor har startats.
              Det har varit en välgärning, inte minst för många kommunala skolor
              som har behövt konkurrensen och därmed har utvecklat sig.
            </seg>
            <seg n="f8cd37b0">
              Det statsrådet sade är otroligt viktigt, nämligen att det är
              viktigt för en skolas funktionsförmåga att ha ett brett stöd bland
              personal, brukare och elever. Skolan har inget egenvärde utan
              ett syfte, nämligen att förbereda eleverna för ett gott liv efter
              skolan. Det ska vi alltid komma ihåg.
            </seg>
          </u>
          <note type="speaker" n="7f9eb60d">
            Anf. 47 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-8" n="ef72ec8d">
            <seg n="4eaa00ba">
              Herr talman! Det är riktigt att i det konkreta fallet som vi
              inte pratar om har beslutet överklagats. Svaret på Mikael Dambergs
              fråga om det här föranleder ytterligare åtgärder av riksdagen
              får övervägas något om den rättsliga processen slutar i att det
              väcks ytterligare frågor.
            </seg>
            <seg n="96f1607a">
              Däremot vidgar Mikael Damberg frågan på ett relevant sätt. Det
              pågår massor av experiment i nya driftsformer i Skol-Sverige.
              Föranleder det politiska ställningstaganden? Ja, det gör det absolut.
              Den förra regeringen tillsatte en utredning om skolor ska kunna
              drivas på entreprenad. Jag har lagt ned utredningen. Jag tänker
              inte lägga fram något sådant förslag till riksdagen. Jag tycker
              inte att vi ska driva skolor på entreprenad. Jag tycker att friskoleformen
              är en bra variant om Mikael Damberg lyssnar på mig och inte min
              företrädare, det är jag som är skolminister och inte han.
            </seg>
            <seg n="81421005">
              Den förra regeringen tillsatte en utredning om gymnasium på entreprenad.
              Den tänker jag inte fullfölja eftersom jag inte tycker att skolor
              ska drivas på entreprenad. Däremot är friskoleformen etablerad
              i Sverige. Den kan också behöva ses över på marginalen och kanten
              och en del regler. Men i huvudsak är det en etablerad form.
            </seg>
            <seg n="cf09b685">
              Gunnar Andrén har i huvudsak rätt i att avknoppning är en ny
              fråga, men helt ny är den inte. Det har förekommit tidigare, i
              och för sig ännu mer i vårdsektorn där vårdcentraler och annat
              har knoppats av. Jag var själv skolborgarråd när en grundskola
              knoppades av. Men skillnaden mot Täby var då att det hade ett
              i det närmaste enhälligt stöd av personal och föräldrar. På så
              sätt var det inte alls kontroversiellt. Men i det fall vi nu diskuterar
              riskerar detta att motverka syftet. Om syftet är att få personalen
              att ta mer ansvar men personalen säger nej till förändringen måste
              man ifrågasätta lämpligheten i beslutet. Det är det vi gör.
            </seg>
          </u>
          <note type="speaker" n="9db57b7f">
            Anf. 48 MIKAEL DAMBERG (s):
          </note>
          <u who="mikael_damberg_2ebd0b" xml:id="i-da04501b685b5c53-4" n="dc98af01">
            <seg n="f8897bf9">
              Herr talman! Det var ett utskottsinitiativ från riksdagen att
              se över entreprenader i grundskolan. Ett av de ledande partierna
              under den förra mandatperioden som beställde detta var Folkpartiet.
              Lite ansvar har nog Folkpartiet självt för detta.
            </seg>
            <seg n="87847be8">
              Gunnar Andrén har en poäng när han säger att detta delvis är
              en ny fråga. Det som sker, inte minst i Helsingforssregionen,
              är nytt. Det handlar inte bara om en avknoppning där man ser att
              här finns problem på en skola, här vill personal och rektor ta
              över och nu öppnas en möjlighet för det. Det som har hänt i många
              Helsingforsskommuner är att det sker någon form av tvångsprivatisering
              i form av avknoppning. Det är inte bara jag som använder de orden,
              utan även Folkpartiets egen talesperson i Täby säger att detta
              helt och hållet är ideologiskt bundet.
            </seg>
            <seg n="feb906c1">
              Detta är något nytt i Skol-Sverige. Jag tycker att vi måste diskutera
              regelverket för detta. Det var en liten glidning på slutet. Jag
              hoppas att skolministern menar vad han sade om att jag breddar
              debatten. Han kanske inte förstod interpellationen. Min poäng
              var att det finns ett antal principiella frågor om elevens rättssäkerhet,
              om lärarnas ställning i processen men också hur man ska se på
              avknoppning som fenomen. Det är viktiga frågor, och jag tycker
              att Täbyexemplet, som vi har diskuterat utifrån i dag, faktiskt
              avskräcker i Skol-Sverige. Man ska dra lärdom av detta och strama
              upp reglerna så att vi kan ha ett kommunalt självstyre och en
              bra skolutveckling lokalt samt hyggliga regler.
            </seg>
          </u>
          <note type="speaker" n="805659ac">
            Anf. 49 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-9" n="ef72ec8d">
            <seg n="fc102849">
              Herr talman! Nästan alla interpellationer jag svarar på av socialdemokratiska
              riksdagsledamöter går ut på att regeringen och skolministern ska
              peka mer åt kommunerna. Jag funderar ibland över varför ni kommunaliserade
              skolan. Så fort det blir fel i en kommun ska besluten direkt centraliseras
              och regleras härifrån.
            </seg>
            <seg n="faa34128">
              Skyll inte på mig. Jag var inte för kommunaliseringen. Mitt parti
              röstade mot. Men nu är det kommunaliserat, och då måste man faktiskt
              acceptera att kommuner fattar en del beslut som man inte gillar
              här.
            </seg>
            <seg n="8d4adc6b">
              Inom ramen för skollagsarbetet ser vi över alla bestämmelser
              i skollagen. Alla de 800 paragraferna gås igenom och ses över.
              Det är möjligt att rättsutslaget efter det att Tibblefrågan har
              prövats färdigt kommer att föranleda ytterligare någon fundering.
              Det är fullt tänkbart. Jag säger inte något annat. Men i grunden
              är det klart att så länge skolan är kommunaliserad har en kommun
              rätt att lägga ned sin skola. Man har rätt att hyra ut sin lokal
              till någon annan, och Skolverket har godkänt den som friskola.
              På något sätt är det en rätt långtgående inskränkning att förbjuda
              avknoppningar. Det är jag inte beredd att göra.
            </seg>
            <seg n="b23aaed5">
              Däremot vill jag vara tydlig med och jag uppfattade att Damberg
              förstod mig på den punkten att jag är kritisk till det sätt som
              detta har ägt rum i det fall som är utgångspunkten för interpellationen.
              Ska det knoppas av till personalen är vitsen att det har stöd
              bland personalen. Har det inte det motverkar det sitt syfte.
            </seg>
          </u>
          <note n="8a40a8ab">
            Överläggningen var härmed avslutad.
          </note>
          <note n="db731e93">
            10 § Svar på interpellation 2006/07:519 om rätten till individuell
            utvecklingsplan
          </note>
          <note type="speaker" n="c0809177">
            Anf. 50 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-10" n="ef72ec8d">
            <seg n="b145e637">
              Herr talman! Agneta Lundberg har frågat mig om framtiden för
              den individuella utvecklingsplanen.
            </seg>
            <seg n="f1979853">
              Föräldrar har rätt till information om elevens sociala och kunskapsmässiga
              utveckling i skolan. Jag anser att skolan också ska informera
              föräldrarna om behovet av extra stödinsatser och vilka åtgärder
              som vidtas för att elever ska nå kunskapsmålen.
            </seg>
            <seg n="de6eeb2e">
              Regeringen har därför inte för avsikt att avskaffa den individuella
              utvecklingsplanen. Regeringen anser att individuella utvecklingsplaner
              ska finnas för varje elev och att de ska utnyttjas som ett verktyg
              för individanpassning för att stärka varje elevs kunskapsutveckling.
              Grundskoleförordningen kommer ytterligare att förändras i denna
              riktning.
            </seg>
            <seg n="689307a5">
              I dag ska skolan upprätta skriftliga omdömen för elever som inte
              klarar godkända betyg i nian, skriftlig information till alla
              föräldrar som så begär det, åtgärdsprogram för elever med behov
              av särskilt stöd och dessutom individuella utvecklingsplaner för
              samtliga elever.
            </seg>
            <seg n="537da814">
              Regeringen avser att lämna förslag för att regelverket kring
              informationen när det gäller elevernas utveckling ska bli enklare
              och tydligare.
            </seg>
          </u>
          <note n="9f32d3a2">
            Vad gäller frågan om utvärderingar av den individuella utvecklingsplanen
            kommer Statens skolverk att senast den 1 juni 2007 att redovisa
            en uppföljning och utvärdering om tillämpningen av bestämmelserna
            om individuella utvecklingsplaner.
          </note>
          <note type="speaker" n="82ac803d">
            Anf. 51 AGNETA LUNDBERG (s):
          </note>
          <u who="agneta_lundberg_7ff42d" xml:id="i-25a053c0104257f1-0" n="82a215b2">
            <seg n="07fc0f22">
              Herr talman! Jag vill börja med att tacka skolministern för svaret.
            </seg>
            <seg n="7f42099f">
              Anledningen till min interpellation är att jag läste i tidningen
              Skolvärlden att ministern hade för avsikt att ta bort kraven på
              individuella utvecklingsplaner för alla elever. Men jag kan nu
              konstatera att interpellationssvaret visar att regeringen i stället
              har för avsikt att utveckla de individuella utvecklingsplanerna.
              Det gläder mig.
            </seg>
            <seg n="3f5f1e57">
              Innan den socialdemokratiska regeringen beslutade att införa
              dessa för alla elever ledde jag en arbetsgrupp. Det var ett uppdrag
              från dåvarande skolminister Ingegerd Wärnersson. Uppdraget var
              att främja diskussionen och utvecklingen av goda förhållningssätt
              för ökad måluppfyllelse, särskilt för elever i behov av stöd.
            </seg>
            <seg n="096a5ed5">
              Vi i arbetsgruppen intervjuade en mängd elever i hela landet,
              och även föräldrar, om delaktighet och information. Många föräldrar
              klagade på att kontakten mellan hem och skola var dålig och att
              man kände sig väldigt åsidosatt, att man inte var med i processen.
              Man önskade en bättre dialog.
            </seg>
            <seg n="de6a0d9d">
              En del kommuner arbetade med information på ett bra sätt. Det
              innebar till exempel att man skickade ett antal frågor hem till
              föräldrar och elever inför kvartssamtal, och föräldrar och elever
              uppmanades att själva fundera på vilka frågor de hade inför denna
              träff. Föräldrarna var väldigt nöjda med det här upplägget och
              upplevde dessutom att de fick kontakt med skolan inte enbart när
              det var någonting som var galet utan när det var någonting som
              berörde och var positivt.
            </seg>
            <seg n="6c5b6018">
              Det gemensamma ansvarstagandet kring eleven och just det framåtsyftande
              upplägget tycker jag är den viktigaste poängen. Föräldrarna upplevde
              det väldigt positivt.
            </seg>
            <seg n="e75425c4">
              Jag har besökt många kommuner och skolor som arbetar med individuella
              utvecklingsplaner, och jag har sett många olika upplägg. Det jag
              upplevde som mest positivt var att man jobbade för att utveckla
              dem. Man hade inte en modell och sade där stannar vi, utan man
              ville utveckla det och få ett ännu bättre verktyg.
            </seg>
            <seg n="7f4c2c9e">
              Det förslag som arbetsgruppen lade fram var att alla elever skulle
              få individuella utvecklingsplaner. Därför är jag mycket nöjd med
              att skolminister Björklund svarar att regeringen har för avsikt
              att behålla individuella utvecklingsplaner för alla elever och
              dessutom har för avsikt att utveckla dem.
            </seg>
            <seg n="b39cb006">
              Jag ser gärna fler individuella utvecklingsplaner och mindre
              betygsliknande dokument. Det som också är viktigt med de individuella
              utvecklingsplanerna är att de kan variera i antal. Om elever behöver
              fler individuella utvecklingsplaner ska de få det, och om de behöver
              färre anpassar man sig efter individen.
            </seg>
          </u>
          <note type="speaker" n="90971f94">
            Anf. 52 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-11" n="ef72ec8d">
            <seg n="0e9ae3f6">
              Herr talman! Jag uppfattar att Agneta Lundberg i allt väsentligt
              är nöjd med det svar jag ger. Det är bra om det finns en enighet
              om detta.
            </seg>
            <seg n="2a3e469f">
              Vi säger att vi ska utveckla den individuella utvecklingsplanen,
              och vi får väl se vad det fortsatta skollagsarbetet betyder. Jag
              menar att ett problem med den individuella utvecklingsplanen är
              att den begränsas till att bara vara det som kallas framåtsyftande.
            </seg>
            <seg n="50e37be0">
              För att kunna tala om vad en elev som till exempel går i årskurs
              5 behöver lära sig mer om i framtiden måste man ta avstamp i vad
              eleven redan förut har lärt sig. Men man får inte skriva det i
              den individuella utvecklingsplanen, därför att Socialdemokraterna
              var så otroligt rädda för att det skulle skrivas ned vilka resultat
              eleven hade presterat det skulle kunna bli betygsliknande.
            </seg>
            <seg n="6febc4be">
              Sanningen är den att det inte går att precisera vad en elev som
              befinner sig i skolan behöver ytterligare av hjälp och stöd om
              man inte börjar med att klargöra var eleven står och vad eleven
              hittills har lärt sig, vilka resultat som finns hittills. Därmed
              antyder jag i vilken riktning den individuella utvecklingsplanen
              kommer att utvecklas.
            </seg>
            <seg n="75e4db7b">
              Jag håller med om att den individuella utvecklingsplanen, rätt
              utnyttjad, är ett mycket bra instrument. Men många lärare sliter
              sitt hår över att de inte får skriva upp vad eleverna har lärt
              sig och att de bara får vara framåtsyftande. Det går inte hur
              ska man kunna göra det om man inte först skriver upp vad eleven
              redan har lärt sig? Däri ligger problematiken i de bestämmelser
              som har gällt hittills.
            </seg>
            <seg n="6a1daa1b">
              Vi får se. Vi håller på med ett beredningsarbete i regeringen
              och i Regeringskansliet om hur denna fråga ska utvecklas. Det
              kommer antingen att lösas ut i förslaget till ny skollag eller
              i ett särskilt beslut om förändringar i grundskoleförordningen
              dessförinnan. Det är den ena utgångspunkten.
            </seg>
            <seg n="811a26dd">
              Det andra gäller den uppräkning av dokument som jag gör i svaret.
              Det är en lång rad dokument som lärarna i dag ska skriva, och
              individuell utvecklingsplan är bara ett. Det är åtgärdsprogram,
              skriftliga omdömen och skriftlig information. Vi får akta oss
              så att det inte blir så att lärararbetet mer går ut på att skriva
              papper om vad eleverna kan och inte kan än på att undervisa. En
              tilltagande byråkratisering av läraryrket är ingen utveckling
              som regeringen vill se, och därför ska vi se om vi kan rensa i
              den flora av dokument som ska skrivas och göra det mer enhetligt.
              Vi får se var det arbetet slutar.
            </seg>
            <seg n="ee4c5ce4">
              Den individuella utvecklingsplanen kommer inte att avskaffas,
              men den kommer att utvecklas.
            </seg>
          </u>
          <note type="speaker" n="34958eb4">
            Anf. 53 AGNETA LUNDBERG (s):
          </note>
          <u who="agneta_lundberg_7ff42d" xml:id="i-25a053c0104257f1-1" n="82a215b2">
            <seg n="fb5e5107">
              Herr talman! Jag vill understryka att samtalet när det gäller
              individuella utvecklingsplaner självklart måste ta sitt avstamp
              i måluppfyllelsen. Hur har eleven klarat sig? Hur långt har man
              kommit? Vad behöver man göra för att nå längre? Då är samtalet
              med föräldern och läraren viktigt. Läraren säger vilken del som
              är skolans ansvar och att den andra delen, läxläsning och sådant,
              är förälderns ansvar. Det är också elevens ansvar: Du måste som
              elev ta ditt ansvar.
            </seg>
            <seg n="7fdc632b">
              Jag ser ingen motsättning i det här. Självklart måste läraren
              tala om var eleven står innan man är beredd att gå vidare, för
              i annat fall vet man inte vart man tar vägen. Jag tycker att det
              fyller sin funktion i alla fall.
            </seg>
          </u>
          <note type="speaker" n="f1f1ce36">
            Anf. 54 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-9dd7237041fc06c4-2" n="ef72ec8d" next="i-cd284c8bf46f6eae-2">
            <seg n="2a2330c4">
              Herr talman! Då uppfattar jag att vi är överens om att det också
              måste få vara summerande för vad eleven hittills har lärt sig.
              I så fall kommer det nog att kunna råda en bred konsensus om hur
              de individuella utvecklingsplanerna ska utvecklas, och det är
              mycket bra.
            </seg>
          </u>
          <note n="8a40a8ab">
            Överläggningen var härmed avslutad.
          </note>
          <note n="b41f2313">
            Ajournering
          </note>
          <note n="9508bddc">
            Kammaren beslutade kl. 15.46 på förslag av talmannen att ajournera
            förhandlingarna till kl. 18.00.
          </note>
          <u who="leni_björklund_minister_2002" xml:id="i-cd284c8bf46f6eae-2" n="ef72ec8d" prev="i-9dd7237041fc06c4-2">
            <seg n="ae7bbbbb">
              Återupptagna förhandlingar
            </seg>
          </u>
          <note n="3fc45f89">
            Förhandlingarna återupptogs kl. 18.00.
          </note>
          <note n="46fe9773">
            11 § Svar på interpellation 2006/07:521 om skolsegregation
          </note>
          <note type="speaker" n="a70ba317">
            Anf. 55 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-12" n="ef72ec8d">
            <seg n="3785325a">
              Fru talman! Ibrahim Baylan har frågat mig om jag anser att segregationen
              och de ökade skillnaderna i skolan är ett problem och vilka åtgärder
              jag avser att vidta för att minska segregationen i den svenska
              skolan.
            </seg>
            <seg n="596a3e4e">
              Jag är bekymrad över att klyftorna i svensk skola växer. I över
              30 år har ett av de övergripande målen för skolpolitiken varit
              att jämna ut skillnader i elevers olika förutsättningar. Ändå
              ökar skillnaderna.
            </seg>
            <seg n="07cff859">
              I grunden handlar den nya regeringens omläggning av svensk skolpolitik
              om att synliggöra de elever som inte klarar kunskapskraven och
              att knyta hjälp och stöd till dem på ett tidigt stadium.
            </seg>
            <seg n="ae86d418">
              Vi vet också att lärarnas kunskaper och kompetens är en av de
              avgörande faktorerna för elevernas möjligheter att nå skolans
              mål. Detta är viktigt inte minst i de skolor där det finns en
              stor andel utlandsfödda elever. För att stärka lärarnas kompetens
              har regeringen tagit initiativ till Lärarlyftet den största satsningen
              på lärarnas fortbildning sedan skolan kommunaliserades. 3,6 miljarder
              kronor ska investeras under mandatperioden för att förbättra lärarnas
              kompetens.
            </seg>
          </u>
          <note type="speaker" n="b58aae71">
            Anf. 56 IBRAHIM BAYLAN (s):
          </note>
          <u who="ibrahim_baylan_a3ca23" xml:id="i-739a9041d9a94174-2" n="755677fd">
            <seg n="91a538b3">
              Fru talman! Tack, statsrådet, för svaret på interpellationen
              och de frågor som jag har ställt. Dock blir jag något förvånad.
              Här har vi en liberal skolminister som på en mycket stor och viktig
              fråga lämnar ett svar som omfattar totalt sju meningar. Jag började
              fundera när jag fick se svaret första gången om detta är ett uttryck
              för en nonchalans mot den granskningsmakt som riksdagen ändå har
              att regeringen inte anser sig behöva ge mer än detta knapphändiga
              svar. Men jag tänkte att nej, det är det nog inte, utan det är
              nog snarare ett uttryck för den här regeringens fattigdom när
              det handlar om politik för att motverka klyftor och segregation.
            </seg>
            <seg n="4f309d67">
              Inom andra politikområden har man till och med visat en beredvillighet
              att öka klyftorna i samhället. Detta knapphändiga svar är kanske
              bara ett uttryck för det faktum att skolministern, trots att han
              nu säger att han är bekymrad över att klyftorna i skolan växer,
              inte tycker att det är något grundläggande problem och därför
              inte heller har någon politik för att göra något åt det.
            </seg>
            <seg n="b40b1fd8">
              Det finns ett grundläggande faktum som naturligtvis är oerhört
              viktigt för hela skolgången, nämligen vilka förutsättningar man
              har med sig när man börjar skolan.
            </seg>
            <seg n="8c6f6050">
              Vi socialdemokrater har en vision om en skola som ska kompensera
              för dessa olika förutsättningar när man börjar skolan. I mångt
              och mycket har vi kommit långt i Sverige. Vi har ändå ett skolsystem
              som i olika internationella utvärderingar är bäst när det handlar
              om att utjämna skillnader. Likväl ser vi nu en oroväckande tendens,
              nämligen en liten men dock ökning av klyftorna och skillnaderna
              och också en viss ökning av segregationen. Det är också bakgrunden
              till att jag har ställt den här interpellationen till skolministern,
              och jag får då detta mycket knapphändiga svar.
            </seg>
            <seg n="a839f296">
              Det är tyvärr symtomatiskt för den skolpolitik som Jan Björklund
              står för, och inte bara han utan också de tre övriga partierna
              som ingår i högeralliansen. Det är nämligen inte knapphändigt
              bara när det gäller segregationen och skillnaderna i skolan. I
              det mångordiga dokument som man gick till val på, som totalt omfattar
              ett hundratal punkter som handlar om åtgärder för att förändra
              och förhoppningsvis också förbättra svensk skola, finns inte en
              enda åtgärd som motverkar klyftor och segregation. Man koncentrerar
              sig på allt annat än det som jag menar är en av de absolut största
              utmaningar som vi har i det svenska skolväsendet.
            </seg>
            <seg n="171fa95c">
              Jag är inte en sämre människa än att jag ändå vill ge skolministern
              en andra chans att här i denna kammare avlämna något slags programförklaring
              som handlar om segregationen i skolan, för det kan väl ändå inte
              bara vara detta som skolministern har tänkt sig att göra för att
              ta sig an denna stora utmaning? Den handlar om att elever i Sverige
              faktiskt inte får en likvärdig utbildning, framför allt inte en
              lika bra utbildning. Fortfarande är det sådant som föräldrarnas
              situation i livet och framför allt bostadsorten som styr hur bra
              utbildning deras barn får och framför allt hur de lyckas i skolan.
            </seg>
            <seg n="4d7eadc2">
              Är detta verkligen det enda som den borgerliga regeringen har
              att komma med?
            </seg>
          </u>
          <note type="speaker" n="c8ee476b">
            Anf. 57 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-13" n="ef72ec8d">
            <seg n="777152c8">
              Fru talman! Jag är inte säker på att de som eventuellt lyssnar
              på debatten känner igen sig i Baylans beskrivning att den borgerliga
              regeringen saknar skolpolitik men att Socialdemokraterna har ett
              tydligt alternativ.
            </seg>
            <seg n="ea1fb18b">
              Ingen förstår Socialdemokraternas skolpolitik, Ibrahim Baylan.
              Mona Sahlin förstod den inte. Hon har fått tillsätta en arbetsgrupp
              för att utveckla en ny. Jag förstår den inte heller. Problemen
              är ju skapade under årtionden av felaktig politik.
            </seg>
            <seg n="43ed1159">
              Vi genomför en lång rad åtgärder. Jag tror att få har missat
              de många viktiga åtgärder som vi sätter in, och huvudsyftet är
              just att minska utslagningen i skolan.
            </seg>
            <seg n="4ef8a77c">
              Om en vecka, Ibrahim Baylan, ska riksdagen rösta om ett förslag
              som innebär en tidigare kunskapskontroll. Redan på lågstadiet
              ska man kolla upp om eleverna har lärt sig läsa, skriva och räkna.
              Du argumenterade häftigt för detta i ditt eget parti men förlorade.
              I din argumentation inför s-kongressen sade du att det är mycket
              viktigt just för arbetarklassens barn. På onsdag i nästa vecka
              ska vi rösta om det. Du kan väl berätta om du ska rösta för det.
              Jag delar din argumentation på s-kongressen, att detta är mycket
              viktigt för att tidigt identifiera elever som har det svårt.
            </seg>
            <seg n="70759bd4">
              När man väl har identifierat eleverna ska de vara garanterade
              hjälp och stöd. Vi inför en speciallärarutbildning från den 1
              januari, den som dina företrädare avskaffade. 1989 avskaffades
              speciallärarutbildningen i Sverige. Vi återinför den nu. Är ni
              för den eller emot den? Kan du inte berätta det, eller ska ni
              vänta på vad arbetsgruppen kommer fram till innan ni vet?
            </seg>
            <seg n="21945b81">
              Vi gör om gymnasieskolan så att inte så många ungdomar slås ut.
              Gymnasiet skapar en väldig segregation genom att 40 procent av
              de ungdomar som börjar yrkesutbildningar slås ut. Tänk att i Malmö
              kommun är de oerhört ivriga att få starta de lärlingsutbildningar
              som vi sätter i gång nu! Malmö kommun styrs av dina partikamrater,
              men de är jätteivriga att starta lärlingsutbildningarna därför
              att de ser att ungdomar slås ut i den gymnasieskola som vi har.
            </seg>
            <seg n="1562a086">
              Jag tror inte att den bild som Baylan presenterar, att regeringen
              saknar skolpolitik, har någon större bredd. Man kan ogilla regeringens
              skolpolitik, men jag tror ändå att det är rätt tydligt vad vi
              försöker göra. Vi försöker lyfta svensk skola och framför allt
              vidta åtgärder för alla de elever som i dag slås ut. Men vad är
              ert alternativ, Ibrahim Baylan? Är det er arbetsgrupp som ska
              utforma alternativet?
            </seg>
            <seg n="ef2831bd">
              Hur ska vi förbättra resultaten? Under de år som du var ansvarig
              och de tolv år som Socialdemokraterna regerade sjönk resultaten
              i svensk skola år efter år.
            </seg>
          </u>
          <note type="speaker" n="1f6715c5">
            Anf. 58 IBRAHIM BAYLAN (s):
          </note>
          <u who="ibrahim_baylan_a3ca23" xml:id="i-739a9041d9a94174-3" n="755677fd">
            <seg n="8bbdc2bb">
              Fru talman! Efter kanske ett 6070-tal debatter känner jag väl
              igen denna debatteknik, Jan Björklund. Du kan inte få in mig i
              fällan att vi nu ska diskutera min tid som skolminister. Det är
              inte det som interpellationen handlar om, och det är inte det
              som riksdagens granskningsmakt i det här fallet handlar om, utan
              det är vad du som skolminister vill göra åt segregationen och
              de ökade klyftorna.
            </seg>
            <seg n="a18e8800">
              Du hänger dig nu åt det gamla vanliga tricket, att har man ingenting
              att säga, angrip de andra. Det är precis vad du försöker göra,
              men det går jag inte på.
            </seg>
            <seg n="899b5b48">
              Låt oss gå in på några få av de fall som du har tagit upp! Det
              enda som du har gjort när det gäller lärlingsutbildningen, skolministern,
              är att skjuta upp det några år. Det skulle inrättas en nationell
              lärlingsutbildning redan i höst. Den har du skjutit upp. Detta
              står du och slår dig för bröstet för. Hade du inte varit så klåfingrig,
              skolministern, hade skolpolitikerna i Malmö inte behövt känna
              frustration över att den inte kommer i gång eftersom den hade
              satt i gång till hösten. Det var en del av den socialdemokratiska
              skolpolitiken som du nu har valt att stoppa. I stället kommer
              den om några år i en sämre version.
            </seg>
            <seg n="15d0fa78">
              Du talar om gymnasieskolan. Det är väl bra, men jag kan inte
              hålla med dig om de förändringar som du vill åstadkomma där. Det
              handlar bara om att sänka kunskapskraven. Det är också ett sätt
              att få igenom folk, att lägga ribban så lågt att det knappt är
              någon utmaning.
            </seg>
            <seg n="c682adc3">
              Okej, du ska väl ha heder av att du talar om det. Men det är
              inte det som vi talar om nu. Vi talar om grundskolan och de grundläggande
              förutsättningarna för lärandet där. De skiljer sig åt, skolministern.
              Vi ser att de skiljer sig åt mellan bruksorter och orter där många
              barn kommer från studievana hem. I till exempel den här staden
              där vi står och debatterar är det bara tre fyra procent av eleverna
              på Östermalm som inte lyckas få gymnasiebehörighet, och det är
              väl bra. Motsvarande siffra för Rinkeby är tio gånger så hög,
              någonstans kring 40 procent.
            </seg>
            <seg n="b0eaab91">
              Detta är en realitet som jag kan vara mycket självkritisk mot
              att vi inte har lyckats bättre med. Vi sjösatte ett program som
              du till viss del har valt att köra vidare med, men det räcker
              inte. Jag vill veta vad skolministern avser att vidta för åtgärder
              mot skolsegregationen och de ökade skillnaderna.
            </seg>
            <seg n="e9cb961d">
              Varje barn, varje elev i den svenska skolan, förtjänar att få
              lyckas. Ska det lyckas måste man se att det finns grundläggande
              skillnader som naturligtvis inte bara handlar om skolan och skolpolitiken
              utan också om det samhälle som vi lever i. Det innebär att varje
              elev måste få sina behov tillgodosedda, och man måste vara beredd
              att satsa lite extra där behoven är större.
            </seg>
            <seg n="327d8dd2">
              Detta är väsensskilt från den politik som den borgerliga alliansen
              förfäktar. Vi kan till exempel ta det förslag som finns, och som
              jag antar fortfarande lever kvar, om en nationell skolpeng som
              måste vara lika för alla. Det kommer att leda till ännu större
              klyftor och segregation.
            </seg>
            <seg n="7ab06afd">
              Ta nu chansen att berätta vad du vill göra i stället för att
              ägna dig åt något slags politisk pajkastning! Det är ändå du,
              skolministern, som har verktygen i din hand. Ni sitter i en majoritetsregering
              och kan rösta igenom er politik i riksdagen med sju rösters marginal,
              oavsett vad vi andra tycker. Berätta vad du vill i stället för
              att hålla på med något slags partipolitisk pajkastning!
            </seg>
            <seg n="b66e7df0">
              De barn som i dag inte får sin rättmätiga utbildning förtjänar
              att få veta vad landets högst ansvarige skolpolitiker vill.
            </seg>
          </u>
          <note type="speaker" n="0c9015dd">
            Anf. 59 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-14" n="ef72ec8d">
            <seg n="ac4f4a78">
              Fru talman! I varje debatt som Baylan och jag har brukar jag
              berätta att det handlar om att fokusera på lågstadiet, och däri
              ingår det förslag av Baylan som hans eget parti röstade ned, nämligen
              att ha en kunskapskontroll på lågstadiet. Vi röstar här i kammaren
              på onsdag. Kommer Baylan att trycka på ja- eller nej-knappen?
              Det är en intressant fråga.
            </seg>
            <seg n="9a93b431">
              Vi får naturligtvis igenom det med vår majoritet, men står du
              för det som du själv sade på partikongressen, nämligen att en
              av de viktigaste reformer som vi kan göra för arbetarklassens
              barn är att ha en tydlig uppföljning redan på lågstadiet? Står
              du för det i nästa vecka eller följer du Mona Sahlin och partipiskan
              i voteringen? Hur gör du? Röstar du efter din övertygelse om vad
              som är bäst för arbetarklassens barn eller röstar du efter partipiskan
              på onsdag i nästa vecka?
            </seg>
            <seg n="3f0a5c89">
              Speciallärarna återinförs. Är ni för eller emot det? Jag svarar
              gång på gång på dina frågor. Visst kan man prata om gymnasiet,
              och det ska vi göra, men jag håller med om att det är tidigt i
              skolan som vi ska göra insatserna. Det är då misslyckandena sker.
              Den socialdemokratiska skolpolitiken gick ut på att ge hjälp på
              gymnasiets individuella program. Vi vill flytta hjälpen till lågstadiet.
              För att göra det måste vi ha ett antal instrument. De nationella
              proven i trean är ett sätt att identifiera elever som behöver
              hjälp, precis som du själv sade. Speciallärarna ska hjälpa dessa
              barn.
            </seg>
            <seg n="818c7b6a">
              Detta är ett viktigt steg i kampen mot segregation. Problemet
              är inte att barnen i Rinkeby är invandrare utan att de är underkända
              i ämnena. Vi ska inte föra någon invandrarpolitik utan en skolpolitik
              för elever som har svårt att nå målen. Det är inte integrationspolitiska
              åtgärder som vi talar om utan åtgärder i skolan för elever som
              har det svårt. Det ska vara tidig kunskapskontroll. Oavsett om
              man tillhör de 4 procenten på Östermalm eller de 40 procenten
              i Rinkeby är det samma åtgärder som gäller. Det är tidig kunskapskontroll,
              tidig uppföljning och ytterligare stödåtgärder för dessa elever.
              Det är det som det går ut på, och det är de förslagen som vi lägger
              fram.
            </seg>
            <seg n="83a8c6fa">
              Det vore intressant att höra om Socialdemokraterna kommer att
              vara för eller emot detta eftersom den politik som ni har fört
              tidigare är den som har skapat dessa problem.
            </seg>
          </u>
          <note type="speaker" n="f8124693">
            Anf. 60 IBRAHIM BAYLAN (s):
          </note>
          <u who="ibrahim_baylan_a3ca23" xml:id="i-739a9041d9a94174-4" n="755677fd">
            <seg n="19033fca">
              Fru talman! Återigen ägnar statsrådet en del av sitt inlägg åt
              att försöka citera och tycka till om vad jag har eller inte har
              argumenterat för. Ibland är det jag och ibland Mona Sahlin som
              citeras. Det är glädjande att statsrådet lyssnar på oss, men du
              verkar bara lyssna med ena örat. Lyssnade du ordentligt skulle
              du veta att detta är, har varit och också i fortsättningen kommer
              att vara en väsentlig del av vår politik, nämligen att se till
              att både upptäcka och åtgärda brister i tid. Vi har kommit långt
              i Sverige men inte tillräckligt långt. Det finns fortfarande barn
              som inte får en grundläggande utbildning.
            </seg>
            <seg n="f7c8da02">
              Fru talman! Jag känner en stor oro för utvecklingen av klyftorna
              och segregationen i Sverige, särskilt med Jan Björklund som ansvarigt
              statsråd. Han har tidigare, under sin tid som skolborgarråd, varit
              ansvarig för skolan i Helsingfors. Resultatet blev en kraftigt
              ökad segregation. Helsingforss stads revisorer kunde konstatera
              att många av de åtgärder som vidtogs under Jan Björklunds tid
              som skolborgarråd ledde till ökad segregation. Nu är han skolminister,
              och jag känner att han tyvärr inte tar dessa frågor på det allvar
              som de förtjänar.
            </seg>
            <seg n="b152ed72">
              Det är bra att man har diagnostiska prov. Det kan vi vara överens
              om. Det är vida känt att vi också argumenterade för en form av
              nationella prov. Det är inget snack om saken. Men jag kommer aldrig
              att stödja nationella prov som handlar om att sortera ungdomar.
              Jag kommer aldrig att stödja nationella prov som handlar om att
              ta bort den pedagogiska mångfalden. Det kommer det förslag som
              Jan Björklund lägger fram att leda till. Många av de pedagogiska
              alternativen i form av Waldorfskolor med flera hävdar detta. Det
              kommer jag aldrig att stödja eftersom jag tror på den pedagogiska
              mångfalden.
            </seg>
            <seg n="58258c03">
              Framför allt tror jag på en skola för alla där barn inte delas
              upp från tidig ålder. Det är bara ett uttryck för att barn har
              olika förutsättningar och behov. Det är de behoven som vi ska
              koncentrera oss på, statsrådet, och inte några generella åtgärder
              som inte kommer att hjälpa dessa barn ett dugg.
            </seg>
          </u>
          <note type="speaker" n="08fbf556">
            Anf. 61 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-15" n="ef72ec8d">
            <seg n="5b258e28">
              Fru talman! Vi är nu inne i en mycket intressant diskussion.
              Jag såg att Mona Sahlin sade ungefär samma sak: Vi ska också bli
              för kunskap och ordning i skolan men inte på Björklunds vis. Nu
              säger Baylan: Jag är också för nationella prov i trean men inte
              dem som Björklund vill ha. Vilka nationella prov i trean är ni
              för då? Ni röstade ju emot era egna prov på kongressen. Vilka
              är ni för? Berätta det för kammaren, det vore intressant att veta.
            </seg>
            <seg n="4425976d">
              Jag håller med om att olikheterna har ökat i svenskt skolväsende.
              Det konstateras också av regeringens utredare som du tillsatte
              och som jag nu har tagit emot. Leif Davidsson har utrett kunskapsresultaten
              och målstyrningen i svensk skola. Vi har en ökad olikhet.
            </seg>
            <seg n="121583a7">
              Det behövs en ökad statlig och nationell styrning av svenskt
              skolväsende. De partier som har drivit igenom kommunalisering
              kommer så småningom att här i kammaren få ta ställning till förslag
              om en ökad nationell och statlig styrning av svenskt skolväsende.
              Det är en mognadsfråga hur man ser på det eftersom olikheten bland
              annat beror på att besluten inte längre koordineras utan varje
              kommun bestämmer själv.
            </seg>
            <seg n="e5b1fd34">
              Att säga nej till våra förslag och inte ha några egna är lätt.
              Så kan man göra. Men det funkar inte. Konservatism betyder att
              man bevarar allt som det är och överlåter skapandet av det nya
              till några andra. Överge konservatismen, Ibrahim Baylan! Våga
              tänka nytt! Omsätt det som ni har sagt om kunskapskrav och ordning
              i skolan så kan vi gemensamt fatta beslut om reformer som lyfter
              kvaliteten och minskar segregationen i svensk skola!
            </seg>
          </u>
          <note n="8a40a8ab">
            Överläggningen var härmed avslutad.
          </note>
          <note n="b8d4778e">
            12 § Svar på interpellation 2006/07:522 om läsning i skolan
          </note>
          <note type="speaker" n="e6fb4ae2">
            Anf. 62 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-16" n="ef72ec8d">
            <seg n="509def49">
              Fru talman! Ibrahim Baylan har frågat mig vilka åtgärder jag
              avser att vidta för att skolbiblioteken ska vara en levande del
              av skolan samt vilka åtgärder jag avser att vidta för att främja
              bokläsandet och därmed förstärkt läsförmåga bland elever i skolan.
            </seg>
            <seg n="259a39c0">
              Jag delar helt Ibrahim Baylans beskrivning när det gäller utvecklingen
              av elevernas läsförmåga. Internationella studier, bland annat
              PIRLS 2001, visar att läsförmågan bland elever i Sverige har försämrats
              både när det gäller läsförståelse och läshastighet. Särskilt oroväckande
              är att så många pojkar som en av sex inte klarar godkänt i det
              nationella läsförståelseprovet sista året i grundskolan.
            </seg>
            <seg n="6a340347">
              För att vända utvecklingen anser regeringen att långsiktiga insatser
              för att stärka lärares kompetens och att främja tidigt, individanpassat
              stöd i skolan bör prioriteras. I budgetpropositionen för år 2007
              aviserade regeringen ett flertal insatser för att stärka skolans
              arbete inom dessa områden. Regeringen har bland annat gett Statens
              skolverk i uppdrag att föreslå mål att uppnå och nationella prov
              i svenska för årskurs 3.
            </seg>
            <seg n="d101e5a0">
              I budgetpropositionen för år 2007 har regeringen också angett
              att insatser som möjliggör att elever får stöd att lära sig läsa,
              skriva och räkna de första skolåren kommer att prioriteras. Tillgång
              till kunskaper om barns språkutveckling, om effektiva metoder
              för att stimulera barns läs- och skrivförmåga tidigt och om olika
              former av stöd till barn med läs- och skrivsvårigheter i skolan
              är väsentlig. Tidig upptäckt och tidiga åtgärder ökar möjligheterna
              att förebygga svårigheter även i andra ämnen.
            </seg>
            <seg n="083484cf">
              Regeringen har nyligen fattat ett beslut som innebär att lärare
              från och med i höst ges möjlighet till kvalificerad fortbildning
              inom bland annat läs- och skrivinlärning. Regeringen anser också
              att speciallärare åter ska börja utbildas. Förslag i denna riktning
              bereds för närvarande i Regeringskansliet.
            </seg>
            <seg n="3194e22d">
              Skolan bör också på alla sätt stimulera elevernas eget läsande
              och intresse för litteratur. Alla elever behöver träna sin läsning.
              Det handlar inte bara om att lära sig läsa utan också om att bli
              en god läsare. Det är därför mycket viktigt att alla elever har
              tillgång till ett skolbibliotek där eleverna kan få stimulans
              till och vägledning in i läsningen och i böckernas värld. Det
              är kommunernas ansvar att eleverna har tillgång till välfungerande
              skolbibliotek.
            </seg>
            <seg n="81a12942">
              När det gäller barns och ungdomars läsande har skol- och kulturpolitiken
              gemensamma mål. Att främja läsning bland barn och unga är en prioriterad
              fråga också för min kollega kulturministern. Inom Kulturdepartementet
              bereds för närvarande en långsiktig satsning på barn- och ungdomskultur.
            </seg>
            <seg n="7fb42095">
              Undervisningen i svenska måste utvecklas, och det är viktigt
              att elever har tillgång till litteratur i skolan. Jag försäkrar
              att frågan finns högt på regeringens dagordning.
            </seg>
          </u>
          <note type="speaker" n="dc9e8fd1">
            Anf. 63 IBRAHIM BAYLAN (s):
          </note>
          <u who="ibrahim_baylan_a3ca23" xml:id="i-739a9041d9a94174-5" n="755677fd">
            <seg n="1079368f">
              Fru talman! Det är ju så, skolministern, att läsförmågan är oerhört
              väsentlig inte bara i svenskämnet som ämne i skolan utan, skulle
              jag vilja säga, i de allra flesta av skolans ämnen. Undantaget
              är möjligtvis idrott och hälsa, men även där kanske man i vissa
              delar behöver ha en bra läsförmåga för att kunna lyckas bra.
            </seg>
            <seg n="d04b39c0">
              Den som har en bristfällig läsförmåga riskerar att hamna i det
              ständiga misslyckandet. Om man inte förstår vad man läser blir
              ju skolans alla ämnen oerhört svåra. Ta ett ämne som matematik.
              Där är det oerhört svårt att lyckas om man inte förstår vad som
              efterfrågas i de uppgifter som man får av exempelvis läraren.
              En god läsförmåga och en god läsförståelse är alltså oerhört väsentligt,
              inte bara i skolan utan egentligen över huvud taget om man ska
              klara sig i vårt utbildningstunga samhälle, där kraven på formell
              utbildning och kunskap ökar alltmer, inte minst för att man ska
              kunna ta sig in på arbetsmarknaden.
            </seg>
            <seg n="de4a7b9b">
              Så detta är i grund och botten en väsentlig fråga. Även om man
              naturligtvis kan känna stolthet över att svenska elever lyckas
              jämförelsevis väl i internationella jämförelser är ändå tendensen,
              kanske framför allt bland pojkar, att det blir något sämre. Både
              läsförmågan och läsförståelsen blir något sämre. När det handlar
              om längre texter kan vi till exempel se att svenska elever helt
              tydligt är sämre på att både läsa och förstå vad de läser. Det
              här är naturligtvis oerhört oroväckande, och det är också mot
              den bakgrunden som jag ställer den här frågan.
            </seg>
            <seg n="568ad845">
              Naturligtvis handlar inte den här försämringen bara om skolan.
              Vi kan se att det under de senaste 1520 åren också har skett en
              hel del förändringar i hemmet och på fritiden som påverkar läsförmågan.
              Det finns till exempel undersökningar visar att bokläsningen hemma
              har minskat med cirka fem timmar per vecka i snitt. Man kan nog
              anta att det i vissa hem har minskat väldigt mycket mer medan
              man i andra hem läser för att det är en del av den livsstil man
              lever i.
            </seg>
            <seg n="69df59b1">
              Det här bekräftas ju också av de internationella undersökningar
              där man kan se att svenska elever har blivit duktigare på korta
              texter. Det kan så klart hänföras till datorns genombrott i hemmen.
              Jag tror att det är alltför många som sitter vid datorn i timtal,
              framför Internet. Där handlar det ofta om kortare texter, och
              det kanske är det som detta är ett uttryck för. Men när det handlar
              om lite längre texter, och om läsförståelse, är det helt klart
              vissa försämringar.
            </seg>
            <seg n="af547216">
              Den förra regeringen vidtog ett antal åtgärder. Jag ser i svaret
              att en del av dessa kommer att fullföljas, och det tycker jag
              är bra. Likväl känner jag en viss oro när det handlar om två saker.
              Den ena är det här med prioriteringen de tidiga åren. Vi gjorde
              ju en ganska stor satsning på att öka antalet lärare, inte minst
              specialpedagoger, som har anställts de senaste fem åren, just
              i syfte att både upptäcka och fånga upp de barn som faktiskt har
              problem med läsförmågan. Här känner jag en stor oro, för jag tror
              tyvärr att vi det här läsåret, som också är Jan Björklunds första
              år som skolminister, för första gången under en period på fem
              sex år kommer att få se att antalet lärare, inte minst i grundskolan,
              kommer att minska drastiskt. Detta kan naturligtvis till viss
              del hänföras till de minskade barnkullarna, men inte helt och
              hållet. Det är klart oroväckande.
            </seg>
            <seg n="b71f08f1">
              Det andra är att skolministern ju har aviserat att det här centret
              för läs- och skrivsvårigheter som inrättades förra året ska läggas
              ned. Stämmer det, skolministern?
            </seg>
          </u>
          <note type="speaker" n="a25020fc">
            Anf. 64 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-17" n="ef72ec8d">
            <seg n="73376ad3">
              Fru talman! Det är märkligt att Ibrahim Baylan kan tala så länge
              utan att nämna den enorma fortbildningssatsning som nu körs i
              gång inom lärarkåren i Sverige, där fokus ligger på läs- och skrivinlärning.
              Den fråga jag måste ställa är: Varför röstar ni emot den? I ert
              förslag till vårbudget finns det inget stöd för att genomföra
              Lärarlyftet på det sätt som vi föreslår. De medel som anslås är
              ju minst en halvering av anslagen för lärarfortbildning jämfört
              med det som vi föreslår. Varför gör ni så? Det kan du väl utveckla
              i nästa inlägg.
            </seg>
            <seg n="74c6c2f2">
              Det är klart att prioritering av läs- och skrivinlärning de tidiga
              åren för lärarnas del är enormt centralt. Vi vet båda två att
              lärarutbildningen har varit ett av problemen i det här sammanhanget.
              Både 1985 års reform, och i ännu högre grad 2001 års reform, som
              genomfördes av Socialdemokraterna har tunnar ut den här yrkesrollen,
              lågstadielärare, alldeles katastrofalt. Vi har fortfarande äldre
              lågstadielärare kvar, men sedan 1985 utbildas det inte längre
              lågstadielärare i Sverige. Det utbildas inte längre personer som
              ska undervisa barn i läsning och skrivning som huvuduppgift. Vi
              har 17-lärare. Vi har grundskollärare som ska undervisa i alla
              årskurser. Sedan 2001 väljer lärarkandidaterna själva vilka ämneskombinationer
              de ska ha. Många kommer ut och ska bli lågstadielärare utan att
              ha en susning om hur man lär ut läsning och skrivning.
            </seg>
            <seg n="4db17a10">
              Dessa reformer har ju helt förstört det kunskapskapital som den
              gamla lågstadielärarkåren hade, och jag fattar inte hur du kan
              gå runt frågan om lärarnas kompetens i ditt inlägg. Den är ju
              helt central. Den lärarutbildningsreform som den nya regeringen
              kommer att sjösätta kommer att lägga fokus på baskunskaper, och
              under tiden måste vi fortbilda de lärare som finns. Men ni yrkar
              på att den satsningen ska halveras. Varför då?
            </seg>
            <seg n="7280465e">
              I övrigt är det ju så, precis som i den förra debatten, att det
              är väldigt centralt med ett tydligt mål att uppnå i svenska i
              årskurs 3, som vi föreslår. Det är precis det som du föreslog
              till din partikongress men blev nedröstad. Det är ju också ett
              viktigt svar i den här interpellationsdebatten. Det är viktigt
              att ha ett tydligt kunskapsmål i årskurs 3. Det är de första åren
              eleverna ska lära sig att läsa. Vi vet av erfarenhet att för dem
              som inte har lärt sig läsa när de lämnar årskurs 3 är chansen
              bara en på hundra att de gör det sedan. Det är de första åren
              man måste göra det för att ha en hyfsad chans att klara skolan.
              Det är därför vi lägger ett sådant otroligt stort fokus på lågstadiet.
            </seg>
            <seg n="bcb46ee5">
              En kompetent lärarkår på lågstadiet, tydliga kunskapsmål, nya
              speciallärare som utbildas, nationellt prov och garanti om hjälp
              det är ju där lösningen ligger, eller i alla fall där huvudinriktningen
              för lösningen ligger. Men ni går ju emot allt det. Ni är emot
              fortbildning. Ni är emot de nationella proven. Jag har inte uppfattat
              att ni har uttalat stöd för förslaget om att återinföra riktiga
              speciallärare heller. Men du kan väl skingra dimmorna nu och tala
              om vad ni tänker stödja av det vi gör. Men varför går ni emot
              Lärarlyftet?
            </seg>
          </u>
          <note type="speaker" n="6c8acf5d">
            Anf. 65 IBRAHIM BAYLAN (s):
          </note>
          <u who="ibrahim_baylan_a3ca23" xml:id="i-739a9041d9a94174-6" n="755677fd">
            <seg n="37792374">
              Fru talman! Det var ett märkligt inlägg. I den förra interpellationsdebatten
              anklagade du mig för att vara konservativ. Det är en intressant
              anklagelse för att komma från en skolminister som hittar alla
              sina lösningar i 50-, 60- och 70-talets skola. Inget av de förslag
              som du har lagt är nytt. Alla har provats i den svenska skolan.
              Det gäller betyg från första året ni vill gärna kalla dem betygsliknande
              omdömen. En gymnasieskola indelad i ett, två och tre har vi också
              haft i Sverige.
            </seg>
            <seg n="110a4b43">
              Förslag efter förslag som ni lägger och planerar att genomföra
              handlar om att återinföra den skola som vi förändrade. Vi var
              inte alls nöjda med de resultat man hade då.
            </seg>
            <seg n="ec6a76ab">
              Du anklagar den nya lärarutbildningen för de bristande läsresultaten.
              Det är en intressant anklagelse. PIRLS undersökning, som statsrådet
              hänvisar till i sitt interpellationssvar, gjordes ju under en
              tid då inte en enda lärare från den nya lärarutbildningen fanns
              ute i skolorna. Lärarutbildningen kan knappast anklagas för de
              bristerna. Det används ändå som hävstång för att återinföra en
              gammal lärarutbildning som den som ni inte alls var nöjda med
              på den tiden. Det är viktigt att komma ihåg.
            </seg>
            <seg n="244d73f3">
              Både i den här och i den förra debatten för man fram den fortbildningssatsning
              som regeringen aviserar. Jag tycker att det är bra med fortbildningssatsningar,
              men jag är bekymrad över det sätt som regeringen tänker gå till
              väga på. Att smeta ut den över hela skolan tror jag inte är rätt
              verktyg. Vi gör rejäla satsningar på fortbildning för de lärare
              som undervisar i de tidiga åldrarna i grundskolan. Vi koncentrerar
              vår fortbildningssatsning till de svensklärare och matematiklärare
              som undervisar i grundskolan eftersom vi tror att om man har med
              sig dessa grundläggande basfärdigheter blir det också lättare
              att lyckas i kemi och fysik med mera.
            </seg>
            <seg n="52062ca5">
              Man kan naturligtvis diskutera hur en fortbildningssatsning ska
              gå till. Jag tror att det blir mer kraftfullt och att man får
              ut mer resultat om man koncentrerar den statliga fortbildningssatsningen.
              Fortbildning är ju i grund och botten en kommunal angelägenhet.
              Ibland kan det finnas anledning att göra specialinsatser. En sådan
              här insats tror jag är riktig om den koncentrerar sig på de första
              åren, om den koncentrerar sig på svenska, läsförmåga och läsförståelse
              och om den koncentreras på matematiklärarna. Här ser vi att det
              finns speciella problem. Det är skillnaden mellan oss.
            </seg>
            <seg n="1d356dba">
              Vi kommer att rösta på vårt förslag eftersom vi tror att det
              är viktigt att satsa på de första åren. Om man kan åtgärda ett
              problem redan i början kan man slippa större bekymmer under senare
              år. Regeringen kommer i någon sorts populistisk anda att försöka
              smeta ut det över hela skolsystemet.
            </seg>
            <seg n="753004f7">
              En miljard kan låta mycket och det är mycket pengar men det är
              inte så imponerande om man tänker sig att det ska fördelas över
              flera hundratusen människor. Då blir det inte lika kraftfullt
              som om man koncentrerar sig på de första åren och på svenska och
              matematik.
            </seg>
            <seg n="35605438">
              Jag tycker att det är märkligt att Jan Björklund använder den
              socialdemokratiska partikongressen och vad socialdemokrater säger
              som ett argument för sin egen politik. Den socialdemokratiska
              partikongressen och Socialdemokraterna har aldrig varit emot att
              vi ska ha mål i de tidiga åldrarna. Man kan diskutera om det ska
              vara i tvåan eller trean.
            </seg>
            <seg n="d49e2d1e">
              Den socialdemokratiska regeringen tog till och med initiativ
              till att ta fram sådana mål. Om jag har förstått det hela rätt
              ligger de nu på skolministerns bord. Det ska bli intressant att
              se hur han hanterar dem och om de bara ska användas till att sortera
              och kategorisera elever eller om de verkligen kommer att fungera
              som det stöd som de var tänkta att bli.
            </seg>
          </u>
          <note type="speaker" n="635c179d">
            Anf. 66 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-18" n="ef72ec8d">
            <seg n="8242efc8">
              Fru talman! Jag håller med om att det var den förra regeringen
              som tog initiativ till att börja ta fram målen, men din kongress
              röstade ju ned det. Vad spelar det för roll om regeringen får
              stryk av sitt parti? Då är man ju maktlös. Du fick ju inte igenom
              det i ditt parti. Dina partikamrater i riksdagen röstade ned förslaget
              på kongressen. Att du började arbetet med målen tycker jag var
              bra. Jag tyckte att det var bra när du gjorde det, men du fick
              ju stryk av ditt parti. Ni hade inte kunnat genomföra de här målen
              och proven. Om det inte är nog med ditt eget parti har du två
              ytterligare partier att ta hänsyn till som är helt emot prov och
              betyg i skolan.
            </seg>
            <seg n="88dfc3fc">
              Vi genomför nu målen i årskurs 3. Vi genomför nationella prov
              i årskurs 3. Det är precis det som du argumenterade för. Du har
              ännu inte svarat på hur du tänker rösta.
            </seg>
            <seg n="fa611b99">
              Ibrahim Baylan säger att man koncentrerar fortbildningssatsningen.
              Det var ett märkligt ord för att dra ned häftigt på anslaget till
              fortbildningssatsning. Man kan ju säga att ni koncentrerar det
              till en mycket mindre summa. Det kanske var det du menade. Det
              är det ni gör. Ni drar ned häftigt på fortbildningssatsningen
              för Sveriges lärarkår. Om ni tror att det är lyftet för lärarkåren
              och kompetensen i skolan är det märkligt. Era satsningar räcker
              inte ett dugg längre för låg- och mellanstadielärarna än vad våra
              gör. Våra satsningar är mycket större. De kommer att genomföras
              nu. Det kommer att leda till 1 miljard om året i tio år. Det är
              10 miljarder kronor. Det innebär att 10 000 lärare varje år kommer
              att få kvalificerad fortbildning för att bli bättre på sina huvuduppgifter.
            </seg>
            <seg n="e04ea519">
              Det är ett kompetenslyft som saknar motstycke i någon sektor
              i svensk modern politisk historia som vi nu gör på lärarkåren.
              Ni röstar emot Lärarlyftet. Erkänn det. Tala inte om koncentration.
              Ni avskaffar Lärarlyftet. Det är det ni gör i ert förslag.
            </seg>
            <seg n="e1434b9c">
              Jag påstår inte att 2001 års lärarutbildningsreform har orsakat
              de läsproblem som finns nu. Det är 1985 års lärarutbildningsreform
              som avskaffade lågstadielärarna. Det var då man sade att man inte
              längre skulle ha lärare som är experter på att lära ut läsning,
              skrivning och räkning. Man skulle ha 17-lärare. Lärarna skulle
              behärska många fler årskurser. Det betyder att de blev grundare
              i det som var deras specialuppgifter.
            </seg>
            <seg n="80a7bd9a">
              2001 års reform kommer att förvärra problemen ytterligare, om
              den inte avbryts. Den har inte hunnit ställa till så mycket skada
              ännu. Precis som har sagts har inte så många årskullar lärarkandidater
              hunnit gå ut ur det nya systemet. Det är ännu rörigare och virrigare.
              Man kan bli 17-lärare i skolan utan att ens ha nosat på läs- och
              skrivinlärning. Det är det som är så absurt i den reformen. Det
              finns inga som helst krav på vad lärarkandidaterna ska kunna för
              att bli lärare.
            </seg>
            <seg n="63494921">
              Man kan säkert kritisera och ha en massa åsikter om det vi gör,
              men vi vidtar en rad åtgärder för att lyfta kvaliteten i den svenska
              skolan. Det är tydliga mål i trean, nationella prov som kollar
              om målen nås. Nya speciallärare utbildas för att hjälpa till med
              eleverna. Vi gör en lärarfortbildningssatsning. Vi lyfter upp
              behörighetskraven i skollagen så att vi inte ska ha så många obehöriga
              lärare.
            </seg>
            <seg n="3b44af7e">
              Ert alternativ är, såvitt jag förstår, just nu att rösta nej
              till alla de åtgärderna utom fortbildningssatsningen. Den koncentrerar
              ni som ni säger, vilket innebär att ni slaktar den. Det är ert
              alternativ, Ibrahim Baylan. Det är tur för skolan att ni förlorade
              valet.
            </seg>
          </u>
          <note type="speaker" n="71101403">
            Anf. 67 IBRAHIM BAYLAN (s):
          </note>
          <u who="ibrahim_baylan_a3ca23" xml:id="i-739a9041d9a94174-7" n="755677fd">
            <seg n="6f2df858">
              Fru talman! Man blir häpen. När man lyssnar på den här debatten
              skulle man kunna tro att det är vi som är i regeringen och att
              det är Björklund som företräder oppositionen.
            </seg>
            <seg n="b94642ed">
              Det spelar tydligen väldigt stor roll vad vi skriver. Ingen socialdemokratisk
              kongress har röstat nej till mål i de tidiga åldrarna. Rätt ska
              vara rätt.
            </seg>
            <seg n="7c54d30d">
              Jag blir väldigt orolig när skolministern står i riksdagens talarstol
              och sprider direkta felaktigheter. Skolministern är visserligen
              inte ansvarig för lärarutbildningen det är ju Lars Leijonborg
              men du har väl ändå intresse av att veta vilka krav som ställs
              på de lärare som lämnar den. Det är ett obligatorium för dem som
              utbildar sig till 17-lärare att ha läs- och skrivinlärning i sin
              examen, annars blir de inte lärare. Du kan inte stå i talarstolen
              och sprida felaktigheter. Jag blir orolig för hur mycket i den
              politik som du företräder som bygger på felaktigheter när du står
              här och ogenerat sprider dem.
            </seg>
            <seg n="a4d29f24">
              Jan Björklund kanske skulle visa något mer ödmjukhet och inte
              stå här och skryta och slå sig för bröstet och tro att det kommer
              att lösa alla problem när ni nu gör en satsning på lärarfortbildning.
              Det är bra med lärarfortbildning. Jag hade gärna velat koncentrera
              den till de basfärdigheter som jag har pratat om. Det är ändå
              bra, tycker jag.
            </seg>
            <seg n="843f2523">
              Men det stämmer inte att det är lösningen på alla problem. Det
              kan vara en viktig ingrediens, men det absolut viktigaste för
              de elever vi pratar om och för skolan i sin helhet är naturligtvis
              att det finns lärare som både kan upptäcka och se till att åtgärda
              bristerna. Det räcker inte att ha prov om det inte finns någon
              som kan stötta. Det räcker inte med mål om det inte finns någon
              som kan fånga upp de elever som inte når dessa mål och hjälpa
              dem att nå målen. Det är det som gör mig oerhört orolig.
            </seg>
            <seg n="21ff690d">
              Ditt första år som skolminister kommer att vara det första året
              på länge då antalet lärare i grundskolan minskar. Det borde du
              oroa dig för lika mycket som jag gör, Jan Björklund.
            </seg>
          </u>
          <note type="speaker" n="789d91a0">
            Anf. 68 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-19" n="ef72ec8d">
            <seg n="13f20817">
              Fru talman! Speciallärarna, som är den lärargrupp som utbildar
              de elever som har det allra svårast i skolan, har minskat i antal
              med ungefär två tredjedelar sedan 1990. Det beror på det beslut
              som Socialdemokraterna tog på 80-talet om att man inte längre
              skulle utbilda speciallärare i Sverige. Jag menar att det var
              ett förödande beslut. Tanken med detta beslut var att barn inte
              ska känna sig utpekade genom att få särskilda speciallärare. Det
              sades att det stigmatiserar barn om man har speciallärare. Så
              speciallärarna försvann, men barnen med problem finns kvar. Och
              de får mindre hjälp. Och där har vi en av orsakerna till dagens
              skolproblem. Barn med svårigheter får mindre hjälp i dag än vad
              de fick förut på grund av att ni hade en ideologisk syn som handlade
              om att de inte ska känna sig utpekade genom att få speciallärare.
            </seg>
            <seg n="0e3ca1b5">
              Nu återinför vi speciallärarutbildningen. Och jag har inte fått
              svar på om ni är för det eller om ni är mot det också eftersom
              ni är mot allting annat som vi gör. Men det skulle vara intressant
              att någon gång i någon debatt få höra Ibrahim Baylan säga vad
              ni är för. Ni är mot allt vi gör, det har jag förstått. Men vad
              är ni för? Och det som du har varit för blev du nedröstad för
              internt. Vad är ert alternativ? Det alternativ som ni har haft
              hittills har nämligen resulterat i försämrade resultat, ökad segregation,
              ökad oordning i svensk skola och att färre vill bli lärare i Sverige.
              Det är vad det har resulterat i hittills. Vi väntar med spänning
              på den arbetsgrupp som är tillsatt inom det socialdemokratiska
              partiet för att få höra vad som är framtidens skolpolitik och
              inte gårdagens skolpolitik.
            </seg>
          </u>
          <note n="8a40a8ab">
            Överläggningen var härmed avslutad.
          </note>
          <note n="838518c4">
            13 § Svar på interpellation 2006/07:525 om rätt till barnomsorg
            på obekväm arbetstid
          </note>
          <note type="speaker" n="093a184a">
            Anf. 69 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-20" n="ef72ec8d">
            <seg n="28d1d062">
              Fru talman! Peter Hultqvist har frågat mig vilka åtgärder jag
              avser att vidta för att tydliggöra kommunernas skyldighet att
              arrangera barnomsorg på obekväma tider, det vill säga kvällar,
              nätter och helger.
            </seg>
            <seg n="240777b4">
              Det är viktigt att föräldrar kan känna sig trygga när det gäller
              sina barns omsorg, även om de arbetar andra tider än dagtid från
              måndag till fredag. Det är angeläget att föräldrar som har behov
              av barnomsorg utanför reguljär arbetstid, och som inte kan lösa
              behovet av omsorg på annat sätt, får sitt behov prövat av kommunen.
            </seg>
            <seg n="6fa04c73">
              Enligt skollagen ska förskoleverksamhet tillhandahållas i den
              omfattning som behövs med hänsyn till föräldrarnas förvärvsarbete
              eller studier, eller barnets eget behov. Av lagens förarbeten
              framgår att det är önskvärt att verksamheten om möjligt även erbjuds
              till barn vars föräldrar har obekväma arbetstider eller till och
              med nattarbetar men att något generellt krav på detta inte har
              ställts upp.
            </seg>
            <seg n="ee473678">
              En kartläggning från Skolverket visar att det stora flertalet
              kommuner våren 2003 anordnade barnomsorg på tider som familjen
              har behov av. Ett antal kommuner, ett mindre antal har jag förstått,
              har dock beslutat att inte tillhandahålla omsorg på kvällar, helger
              eller nätter.
            </seg>
            <seg n="0e313dbc">
              Regeringen avser att behandla frågan om barns omsorg på kvällar,
              nätter och helger i ett kommande förslag till ny skollag. Min
              utgångspunkt i detta arbete är att det inte är önskvärt att införa
              någon generell rätt till kommunal barnomsorg på obekväm arbetstid.
              En sådan förändring skulle inskränka den kommunala självstyrelsen.
            </seg>
          </u>
          <note type="speaker" n="4d6548fd">
            Anf. 70 PETER HULTQVIST (s):
          </note>
          <u who="peter_hultqvist_61d2a3" xml:id="i-66e2ead90bdf0122-0" n="48274e43">
            <seg n="af935d0d">
              Fru talman! Tack för svaret. Det är i stort sett identiskt med
              det svar som Lena Hallengren tidigare har fått på en fråga.
            </seg>
            <seg n="c33f63df">
              Vad förpliktar detta till? Det förpliktar till en översyn, men
              det är också en markering om att man inte vill vidta några åtgärder
              som inskränker den kommunala självstyrelsen.
            </seg>
            <seg n="be29f92f">
              Det är rätt som ministern säger att det är ett mindre antal kommuner
              som inte ställer upp med den här typen av omsorg. Men samtidigt
              ökar skiftarbete, nattarbete, helgarbete och arbete på obekväma
              tider i vårt samhälle.
            </seg>
            <seg n="1082aaa8">
              Det förs debatter om att kommunerna måste kunna garantera barnomsorgsplats
              inom fyra månader. Vi har en barnomsorgslag som säger det. Jag
              hörde en representant från statsrådets parti som krävde sanktioner
              mot kommuner som inte lever upp till detta.
            </seg>
            <seg n="c63ca6e7">
              Då har jag en fråga. Om man har en barnomsorgslag och diskuterar
              att skärpa sanktionerna mot dem som inte lever upp till denna
              lag, kan man då inte också diskutera att skärpa lagstiftningen
              när det gäller dem som inte lever upp till kraven på nattomsorg?
              Detta handlar om föräldrar och barn vilkas behov av sådan barnomsorg
              existerar. Det handlar alltså om omsorg på kvällar, helger och
              nätter. Dessa människor är annars hänvisade till olika typer av
              tillfälliga lösningar och arrangemang som också kan vara osäkra.
            </seg>
            <seg n="065dcfaa">
              Det finns människor som har drivit dessa ärenden till domstol.
              Det finns också två domslut, som jag vet att ministern väl känner
              till, om att kommunerna inte behöver tillhandahålla sådan barnomsorg,
              detta trots att det i skollagen sägs att förskoleverksamhet ska
              tillhandahållas i den omfattning som behövs med hänsyn till föräldrarnas
              förvärvsarbete eller studier eller barnets eget behov. Lagstiftningen
              är i dag alltså utformad på ett sådant sätt att den ger intryck
              av att man ska leva upp till något, men i praktiken håller inte
              detta fullt ut.
            </seg>
            <seg n="e7743220">
              För mig är barnens och föräldrarnas perspektiv viktigast i detta
              sammanhang. Det är på deras sida som man måste stå för att kunna
              lösa detta problem. Står man på deras sida blir kommunallagens
              eventuella intentioner kanske inte det mest avgörande för hur
              man ska positionera sig. Jag tycker att man på allvar ska se över
              denna lagstiftning och inte bara inskränka sig till att bara allmänt
              se över detta i förhållande till en ny skollag och sedan göra
              en markering om att man inte är beredd är göra något som inskränker
              den kommunala självstyrelsen. Samtidigt för man debatter om hårda
              sanktioner mot de kommuner som inte lever upp till barnomsorgslagen.
              Jag tycker inte att det känns riktigt konsekvent i sammanhanget.
            </seg>
            <seg n="b8634027">
              Har ministern några andra särskilda metoder i bakfickan, mer
              än diskussionen om den kommunala självstyrelsen och att vi inte
              får röra den? I så fall skulle väl ministern kunna lätta lite
              grann på förlåten i denna debatt och berätta vad det möjligen
              skulle kunna handla om för metoder för att lösa det som fortfarande
              finns kvar att lösa och som skulle kunna göra att de föräldrar
              som går vidare och försöker få rätt i domstol genom att pröva
              den lagstiftning som inte håller fullt ut även blir berättigade
              till en trygg nattomsorg för sina barn om de jobbar skift, kväll
              eller helg.
            </seg>
            <seg n="f1c3ec80">
              För mig är detta en valfrihets- och en trygghetsfråga. Man ska
              kunna ha en barnomsorg som svarar upp mot de behov som finns och
              på det sättet också i praktiken leva upp till lagens anda. Jag
              skulle vilja höra ministern kommentera dessa frågor.
            </seg>
          </u>
          <note type="speaker" n="2eb18695">
            Anf. 71 NIKOS PAPADOPOULOS (s):
          </note>
          <u who="nikos_papadopoulos_a9f4ff" xml:id="i-1ff2235a6561562a-0" n="4a01d0eb">
            <seg n="317990fc">
              Fru talman! Tack, statsrådet, för svaret. Det är viktiga frågor
              som diskuteras. Det som Peter Hultqvist har nämnt här är viktiga
              saker, nämligen hur föräldrar ska klara barnomsorgen när de jobbar
              nätter, kvällar och helger.
            </seg>
            <seg n="1eef71d8">
              Jag har en konkret fråga till skolministern som gäller kulturarbetarna.
              De har ett speciellt sätt att arbeta. De flesta av dem, 8090 procent,
              arbetar tyvärr på kvällar, nätter och helger. Kulturarbetare som
              har barn det kan vara en ensam mor eller ett par behöver sådan
              hjälp. Det är enormt viktigt för dem. Skolministern kanske säger
              att denna fråga även kan ställas till kulturministern, men jag
              ställer min fråga till skolministern. Har skolministern tänkt
              på hur denna grupp ska kunna klara sig i samhället? Vilka åtgärder
              kan skolministern vidta så att de också får den hjälp som de behöver
              för att kunna utöva sitt yrke och för att kunna klara sitt arbete?
            </seg>
          </u>
          <note type="speaker" n="00171aee">
            Anf. 72 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-21" n="ef72ec8d">
            <seg n="c2323e84">
              Fru talman! Jag har egentligen inte några andra svar eller andra
              argument än vad den förra regeringen hade. Men vi har exakt samma
              linje, det kan jag säga. Både jag och de socialdemokratiska företrädarna
              har haft linjen att vi gärna ser att kommuner erbjuder nattomsorg
              men att vi inte tänker tvinga kommunerna till det.
            </seg>
            <seg n="05c96c61">
              Det känns något uppochned att just jag som har varit emot kommunaliseringen
              av skolsektorn ska stå här och försvara den kommunala självstyrelsen
              gentemot Peter Hultqvist som har varit kommunstyrelseordförande
              i 25 år och i Kommunförbundet alltid har försvarat den kommunala
              självstyrelsen. Men det får jag väl göra.
            </seg>
            <seg n="9c497170">
              Till slut får vi i Sverige på något sätt bestämma oss. Ska vi
              ha kommuner, och ska de få säga till om någonting? Så fort de
              fattar ett beslut som ogillas i denna riksdag ska det lagstiftas
              om att de inte får göra det. Är det så vi ska ha det? Vad ska
              vi då ha kommunerna till?
            </seg>
            <seg n="bae3c2ae">
              Klarar kommunerna inte av att avgöra denna fråga? Ja, de kanske
              inte gör det. Då får vi väl förstatliga också detta. Men någonstans
              måste gränsen gå för hur mycket Peter Hultqvist tycker att vi
              ska gå in och styra när det gäller det kommunala självstyret.
            </seg>
            <seg n="158f7eb6">
              Jag kan berätta om hur vi när jag själv var skolborgarråd hanterade
              detta i Helsingfors. I princip hela Helsingforssregionen släppte
              genom egna kommunala beslut fram barnomsorg nattetid, så kulturarbetarna
              i den här regionen får den möjligheten när det finns väldigt starka
              behov.
            </seg>
            <seg n="56a74b93">
              Skälet till att inte ha generell rätt är naturligtvis att det
              är enormt kostnadskrävande. Det är väldigt starkt kostnadskrävande.
              Det är därför som den föregående regeringen liksom den nuvarande
              regeringen inte varit beredda att i skollagen införa en generell
              rätt till nattomsorg. Varje kommun får själv avgöra när det gäller
              de individuella behov och önskemål som finns och väga det hela
              mot vad man är beredd att lägga pengar på.
            </seg>
            <seg n="b13d6c6d">
              Vad händer med de enskilda? Ja, var och en inser att det ibland
              kan bli problem. Jag har uppfattningen att man om man har jobb
              till exempel inom vårdsektorn och jobbar kvällstid för det mesta
              bör och kan se till att flytta arbetstiden till dagtid när barnen
              är små så att man kan ta hand om sina barn på kvällen.
            </seg>
            <seg n="c44d52e9">
              Jobbar man inom en annan sektor, till exempel inom kultursektorn,
              kan det vara svårare. Men nästan alltid finns det två föräldrar.
              Även om man är frånskild finns det ju en pappa någonstans. Man
              får naturligtvis dela på vårdnaden och hjälpa varandra. Där finns
              också mormor och morfar, farmor och farfar liksom nätverk och
              andra som får hjälpa till. När inget av detta fungerar är det,
              tycker jag, rimligt att en kommun kan träda in. Det är vad merparten
              av Sveriges kommuner gör.
            </seg>
            <seg n="6185b1fd">
              Sedan är nästa fråga: Ska vi lagstifta om att alla kommuner ska
              göra det? I alla fall har vi i Sverige det gäller både den föregående
              regeringen och den här regeringen hittills kommit fram till att
              vi inte ska inskränka kommunernas självstyrelse i denna fråga
              delvis därför att det är väldigt kostnadskrävande.
            </seg>
            <seg n="04f80212">
              Förskola på dagtid är också kostnadskrävande, men det är en nästan
              blygsam kostnad jämfört med vad nattomsorg kostar. Dessutom ska
              barnen vara i förskolan på dagen för att de pedagogiska målen
              ska nås. Det blir alltså en kostnad som är långt mer än den dubbla.
              Det är det som är skälet till att vi anser att kommunerna måste
              få göra denna avvägning och prioritering.
            </seg>
            <seg n="7c1bcf4d">
              Jag medger att frågan är svår. Det finns en målkonflikt. Men
              till sist har den här regeringen stannat vid exakt samma slutsatser
              som den föregående regeringen.
            </seg>
          </u>
          <note type="speaker" n="9d266491">
            Anf. 73 PETER HULTQVIST (s):
          </note>
          <u who="peter_hultqvist_61d2a3" xml:id="i-66e2ead90bdf0122-1" n="48274e43">
            <seg n="78dfa5c9">
              Fru talman! Jag tror inte att Jan Björklund är särskilt underkunnig
              om hur jag har sett på min politiska gärning genom åren. Jag hör
              nog till dem som inte särskilt mycket har hävdat att det är viktigt
              att staten har rätt, att kommunen har rätt, att det är självstyre
              etcetera. Det viktiga är att vi löser samhällsproblemen.
            </seg>
            <seg n="90c777c1">
              Man får inte bli dogmatiker när det gäller sådana här saker,
              utan man måste se till hur vi hittar lösningar som fungerar och
              utgå från människan .
            </seg>
            <seg n="2ed9c4a6">
              I vår kommun om det nu är intressant i sammanhanget löste vi
              detta så att vi startade nattöppet dagis. Vi har alltså den typen
              av omsorg. Det är en väldigt liten andel av alla barnen som är
              i behov av nattis. En stor del av landets kommuner har löst detta
              och kunnat visa att man kan gå föräldrar och barn till mötes.
              Denna omsorgsform är resurskrävande, men det kan inte vara på
              annat sätt. Det är mycket som är resurskrävande inom den offentliga
              sektorn. Men vad gör man?
            </seg>
            <seg n="df44fa2b">
              Det hela är ett utslag för om det är viktigt att prioritera detta
              och klara ut de skiftarbetandes, kvällsarbetandes och helgarbetandes
              behov. Lagstiftningen är liksom halv. Man ger människorna ett
              intryck av att samhället på något sätt ska lösa det här. Dock
              visar det sig att lagstiftningen inte står för någonting när det
              så att säga kommer till den yttersta praktiken och man i vissa
              kommuner vägrar att inse eller lösa det här. Det är till och med
              så att personer går till domstol. Då står vi vid ett vägskäl.
            </seg>
            <seg n="4dc77efd">
              Om nu merparten av landets kommuner löst frågan och en liten
              del återstår, måste vi då inte titta på hur vi ska gå till väga?
              Jag har frågat dig om det finns några andra metoder, metoder som
              du har i bakfickan? Du skriver ju i ditt svar om skollagen. Ni
              ska se över den och försöka få en lösning inom den ramen.
            </seg>
            <seg n="2a11a5d5">
              Jag har pekat på detta med en mer generell syn, på att man försöker
              lösa detta genom en mer generell lagstiftning. Men har du någonting
              annat, plocka då upp det på bordet. Om det skulle kunna vara verkningsfullt
              går det kanske att tillgodose väldigt många intressen i sammanhanget.
            </seg>
            <seg n="765d29b0">
              Jag tycker inte att det är ett acceptabelt svar att tala om morfar
              och mormor, tjocka släkten och alla möjliga vänner och bekanta.
              Det är just den typ av tillfälliga lösningar som i det långa loppet
              kan tära en hel del på relationer. Inte heller är det säkert att
              det är så tryggt. Sedan kan det också vara så att inte alla har
              den här möjligheten. Man har kanske inte morfar och mormor i sin
              absoluta närhet så att det går att lösa detta.
            </seg>
            <seg n="e45377ca">
              På något sätt tycker jag att samhället här måste ta ut steglängden
              och visa att det fungerar, att det går. Vi måste visa på mer fantasirikedom.
            </seg>
            <seg n="c6f9f8a3">
              När det gäller detta med den förra regeringen och den nuvarande
              regeringen tycker jag att vi ska fundera på det problem som faktiskt
              existerar. Människor är i nämnda sits. Oavsett vilken regering
              vi har skulle vi när vi står här i dag eller om en månad eller
              vad det kan vara kanske kunna fundera på hur vi löser detta för
              de människor som har problem?
            </seg>
            <seg n="8bcfb67a">
              Det löser inte särskilt mycket att hänvisa till en tid som har
              gått. Nya tider kräver kanske på det här området en ny typ av
              lösning. Det är omöjligt att komma fram med en lagstiftning som
              innehåller tydliga luckor och som inte fullt ut är verkningsfull.
            </seg>
            <seg n="26541c51">
              Ministern har fortfarande tid att utveckla sin syn på detta och
              plocka fram eventuella andra förslag och idéer om metoder än vad
              som hittills har redovisats och på hur man skulle kunna gå till
              väga utan att rubba det kommunala självstyret just för att lösa
              problemet. Jag tänker då på hänvisningen om att i sammanhanget
              se över skollagen.
            </seg>
          </u>
          <note type="speaker" n="0931193a">
            Anf. 74 NIKOS PAPADOPOULOS (s):
          </note>
          <u who="nikos_papadopoulos_a9f4ff" xml:id="i-1ff2235a6561562a-1" n="4a01d0eb">
            <seg n="bf81cdfd">
              Fru talman! Naturligtvis tackar jag statsrådet för svaret, men
              jag är inte så nöjd med det. Precis som Peter Hultqvist sade finns
              inte alltid farfar och farmor till hjälp oavsett om man är gift
              eller inte eller om man är ensamstående eller inte. Hur ska man
              klara detta? De flesta har ingen annan hjälp utan måste klara
              sig själva.
            </seg>
            <seg n="9d25048b">
              Gruppen kulturarbetare jobbar alltid nätter, helger och kvällar.
              De behöver väldigt mycket hjälp med omsorgen. Det är det som vi
              måste se till.
            </seg>
            <seg n="e9cfd2f0">
              Skolministern nämnde att man inte ska träda in när det gäller
              kommunallagen. Nej, naturligtvis inte, och det vill vi heller
              inte. Jag vill bara fråga om det finns några tankar hos skolministern
              på något som underlättar för kulturarbetarna så att de kan utöva
              och klara sitt arbete.
            </seg>
          </u>
          <note type="speaker" n="9a432818">
            Anf. 75 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-22" n="ef72ec8d">
            <seg n="d220a310">
              Fru talman! Det kan väl ändå inte vara så att Peter Hultqvist
              menar allvar med att det även om det finns en mormor inte är tryggt
              och att vi därför ska ha kommunalt nattis. Det kan väl inte vara
              så Peter Hultqvist menar?
            </seg>
            <seg n="15b5086d">
              Jag kan förstå om han säger att det för dem som inte kan lösa
              omsorgen på annat sätt som inte kan lösa den med mormor och farmor,
              morfar och farfar, äkta make och allt vad det nu är skulle kunna
              införas en bestämmelse i lagen. Men att också de som har ett nätverk
              av personer som skulle kunna sköta omsorgen ska ha rätt till kommunalt
              nattis kan väl inte vara riktigt. Menar Hultqvist att det skulle
              vara otryggt med far- och morföräldrar? Jag tror att väldigt få
              svenskar känner igen sig i det.
            </seg>
            <seg n="9b6b3506">
              Jag är medveten om att några har drivit frågan till domstol.
              I ett fall är det personer som har krävt inte nattis, som Peter
              Hultqvist är ute efter, utan att kommunen anställer en person
              som kommer hem och som sover med barnet hemma i bostaden. Det
              får vara någon måtta på vad man kan kräva av det svenska samhället,
              tycker jag. Någon måtta får det vara!
            </seg>
            <seg n="3003f7c6">
              Jag är inte dogmatisk i denna fråga, kring om vi kan hitta vägar
              här. Den som lusläser interpellationssvaret ser att det inte står
              om ett nej till förändringar i skollagen. Det står att vi inte
              kan ha en generell rätt till nattis. Om man läser noga ser man
              att det står så. Det är en öppning i skollagsarbetet för att fundera
              på om det finns någon lösning på detta.
            </seg>
            <seg n="9ea9513e">
              Men en generell rätt som säger att även den som kan ordna det
              på något annat sätt ska ha rätt till nattis, som Peter Hultqvist
              argumenterar för ja, då talar vi om flera miljarder i kostnadsexplosion.
              Det vore intressant om Hultqvist i något budgetalternativ, antingen
              i sitt eget eller i sitt partis, kunde redovisa hur det skulle
              betalas. Det står inte på kartan. Att försöka hitta någon öppning
              i skollagsarbetet framöver jag har inte klart för mig i dag hur
              det skulle se ut är jag inte helt avvisande till om det går. Men
              det måste vara en mycket sträng behovsprövning i så fall. När
              den enskilde individen inte kan lösa omsorgen på något annat sätt
              skulle det kunna bli aktuellt. Men jag är inte säker på att det
              går. Det är det som avses i det sista stycket om skollagsarbetet.
              Vi får titta på om det går.
            </seg>
            <seg n="37b0584d">
              I den förra regeringens skollagsremiss fanns det inte med. Men
              det behöver inte betyda att vi inte skulle kunna ha ett bättre
              förslag nu. Men det är svårt att hitta ett förslag.
            </seg>
            <seg n="a3ace571">
              Jag är medveten om att det finns ett antal kommuner som har sagt
              att de inte erbjuder nattomsorg. Enligt Skolverkets sammanställning
              är det i allt väsentligt mycket små glesbygdskommuner där efterfrågan
              ändå var rätt obetydlig. I storstadsregionerna erbjuds det i stort
              sett alla kommuner, och det är där de stora kulturinstitutionerna
              finns som sysselsätter mycket folk kvällar och nätter, stora teatrar,
              operor och allt vad det är. Där finns det redan, så det är ett
              fiktivt problem som Nikos Papadopoulos tar upp. Men jag utesluter
              inte att det kan finnas någon någonstans.
            </seg>
            <seg n="ebc263f2">
              Den förra regeringen och den nuvarande har slagit vakt om det
              kommunala självstyret på denna punkt. Om det finns ett starkt
              tryck på att staten ska gå in och reglera får väl det ses över
              i skollagsarbetet, men innan det finns en fungerande lösning är
              jag inte beredd att lova det.
            </seg>
          </u>
          <note type="speaker" n="21e204f8">
            Anf. 76 PETER HULTQVIST (s):
          </note>
          <u who="peter_hultqvist_61d2a3" xml:id="i-66e2ead90bdf0122-2" n="48274e43">
            <seg n="14d4a431">
              Fru talman! Jag tycker inte att det är ett tryggt sätt att resonera
              att bara slentrianmässigt hänvisa till släktförhållandet. Det
              ska lösas på det sättet. Det var huvudpunkten i det du sade. Alla
              har inte den möjligheten. Alla kan inte klara det på det sättet.
              Säkert fungerar det i de flesta fall med mormödrar och farmödrar
              och andra på ett utmärkt sätt i en sådan här situation, men alla
              har inte möjlighet att ordna det på det sättet. Jag tycker inte
              heller att samhället generellt ska hänvisa till att lösa problemet
              på det viset, särskilt inte som vi har en lagstiftning som säger
              att omfattningen på förskoleverksamheten ska vara med hänsyn till
              föräldrars kvällsarbete eller studier.
            </seg>
            <seg n="50d608ac">
              Jag delar inte din bedömning att det är miljarders miljarder
              som det här kommer att kosta. Det är inte den omfattningen på
              den här verksamheten i de kommuner som har nattomsorg och som
              erbjuder den möjligheten. Jag talar inte heller om att man ska
              ha personal som sover hemma hos barnen. Det är fråga om att skapa
              kommunala möjligheter inom exempelvis barnomsorgen till det här.
            </seg>
            <seg n="32d48628">
              Jag tycker att man kanske ska göra en grundligare analys av vad
              det här egentligen skulle kosta och titta på vad en sådan reform
              skulle innebära, försöka visa lite grundlig vilja att lösa det
              här problemet. Jag är inte låst i metoden, men jag nöjer mig inte
              med den typen av formuleringar att det här ska ses över i samband
              med en ny skollag och att man inte kan göra något som inskränker
              det kommunala självstyret. Det löser inte problemet. Steglängden
              måste tas ut lite mer.
            </seg>
            <seg n="c75930ea">
              Jag hoppas att ministern möjligen tar med sig något intryck eller
              ett argument eller en verklighetsbeskrivning från den här debatten
              i sitt fortsatta arbete och återkommer med initiativ i frågan.
              Det här är en svag punkt i det upplägg vi har i dag för förskolan.
            </seg>
          </u>
          <note type="speaker" n="ede55d1c">
            Anf. 77 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-23" n="ef72ec8d">
            <seg n="b17508e8">
              Fru talman! Vi måste ändå vara överens om att sätter man barn
              till världen kan man inte kräva att få leva sitt liv precis som
              förut och att samhället ska hantera alla problem. Man kan inte
              kräva det. Man måste ta ansvar som förälder själv. Dit hör att
              försöka ändra arbetstider, att fixa och dona. Jag ser att Ibrahim
              Baylan skrattar åt mitt inlägg, men jag kan säga att den förra
              regeringen hade precis samma inställning. Nu är det lättare att
              ha en annan attityd, men det var precis samma inställning i den
              förra regeringen. Det går inte att bara kräva att samhället ska
              lösa alla problem.
            </seg>
            <seg n="4dd5c85b">
              Vi har barn på förskolan på dagtid och fram till femsextiden,
              och man ska kunna ha dem kvar hela kvällen också inom olika typer
              av omsorg. Det överklagandefall som Peter Hultqvist hänvisar till
              handlar om att man krävde att det skulle komma hem en barnskötare
              och sova hemma hos barnen. Är det den ambitionsnivå vi tänker
              oss då talar vi om flera miljarder. Med den ambitionsnivå som
              överklagandet handlar om talar vi om flera miljarder kronor.
            </seg>
            <seg n="a81c6755">
              Jag sade i mitt inlägg, och det står också i sista stycket i
              svaret, att i skollagsarbetet ser vi om det går att hitta lösningar
              på detta som inte innebär en generell rätt till barnomsorg men
              där vi ser om det, där det verkligen finns mycket starka skäl,
              går att tillgodose behovet. Innan vi har en sådan lösning vill
              jag inte lova det, men vi ska titta på det i skollagsarbetet.
              Sedan får vi se vad det landar i så småningom.
            </seg>
          </u>
          <note n="8a40a8ab">
            Överläggningen var härmed avslutad.
          </note>
          <note n="15073787">
            14 § Svar på interpellation 2006/07:527 om satsning på barn i
            de tidiga åldrarna
          </note>
          <note type="speaker" n="5318bdc8">
            Anf. 78 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-24" n="ef72ec8d">
            <seg n="69b7e37f">
              Fru talman! Thomas Strand har frågat mig om jag kommer att verka
              för en satsning på barn i de tidiga åldrarna och när det i så
              fall kommer att ske. Vidare undrar Thomas Strand vad jag är beredd
              att göra för att de som studerar till lärare verksamma i förskola,
              fritidshem och förskoleklass ska ges samma möjlighet att studera
              på avancerad nivå som lärare med inriktning mot grundskolans tidigare
              år.
            </seg>
            <seg n="dfa7f745">
              Den pedagogiska inslaget i förskolan har fått en ökad betydelse
              under det senaste årtiondet. Denna utveckling ska fortsätta. Regeringen
              har aviserat att förskolans pedagogiska uppdrag ska stärkas, ett
              arbete som nu pågår i Regeringskansliet.
            </seg>
            <seg n="3bde0401">
              Förskollärares kompetens har stor betydelse för förskolans kvalitet
              och flera åtgärder bereds för närvarande inom Regeringskansliet,
              bland annat direktiven till en utredning om en reformerad och
              kvalitetssäkrad lärarutbildning.
            </seg>
            <seg n="9bee4549">
              Riksdagen tog i februari 2006 ställning till den tidigare regeringens
              förslag och bedömningar i propositionen Ny värld ny högskola .
              Förändringarna innebär bland annat en indelning av all högre utbildning
              i tre nivåer och att alla examina placeras på grundnivå, avancerad
              nivå eller forskarnivå. I besluten ingår också reviderade examensbeskrivningar.
              Den nya examensstrukturen innebär en ambitionshöjning och en ökad
              tydlighet för högre utbildning. För tillträde till avancerad nivå
              krävs i många fall en examen på grundnivå. För tillträde till
              utbildning på forskarnivå krävs en examen på avancerad nivå eller
              minst fyra års studier, varav ett år på avancerad nivå. Som en
              konsekvens av detta följer att lärarexamen inte längre automatiskt
              ger behörighet till forskarutbildning. Regeringen ser det som
              viktigt att lärosätena tillhandahåller utbildningsalternativ som
              gör att studenter från kortare program enkelt kan komplettera
              sina studier för att få grundläggande och särskild behörighet
              för studier på forskarnivå.
            </seg>
            <seg n="e6034c30">
              De studenter som avser att utbilda sig för verksamhet i förskola,
              förskoleklass och fritidshem kan ta ut en examen på avancerad
              nivå genom att bygga på sina studier med kurser på avancerad nivå.
              Detta leder i så fall inte till en lärarexamen utan till exempel
              till en magisterexamen, som också ger grundläggande behörighet
              till forskarutbildning.
            </seg>
          </u>
          <note type="speaker" n="b634c24c">
            Anf. 79 THOMAS STRAND (s):
          </note>
          <u who="thomas_strand_98f993" xml:id="i-0aacd2b6ad8d3aac-0" n="2fec908c">
            <seg n="d15ae5a3">
              Fru talman! Jag vill börja med att tacka statsrådet för svaret,
              men jag kan avslöja att jag inte är helt nöjd.
            </seg>
            <seg n="d24c6e0c">
              På knappt sju rader får jag ett ganska allmänt hållet svar om
              satsningar på barn i de tidiga åldrarna. Jag hade förväntat mig
              lite mer om när och på vilket sätt regeringens satsning på de
              tidiga åldrarna kommer.
            </seg>
            <seg n="33aa5fbc">
              Jag noterar dock att statsrådet i sitt svar gav den tidigare
              socialdemokratiska regeringen gott betyg för en ökad satsning
              på det pedagogiska inslaget i förskolan och sade att den utvecklingen
              ska fortsätta. Jag hör också statsrådet säga att förskolans pedagogiska
              uppdrag ska stärkas. Men vad innebär det mer konkret? Medför det
              satsningar som leder till minskade barngrupper? Kommer det att
              anställas fler lärare i förskolor och fritidshem?
            </seg>
            <seg n="e8b8ba55">
              Nästan hälften av svaret handlar om lärarutbildningens inplacering
              i Bolognaprogrammet. Efter detta svar kvarstår frågetecknet. Jag
              vill gärna veta varför de studenter som studerar till lärare verksamma
              i förskola, fritidshem och förskoleklass inte ska ges samma möjlighet
              att ta ut en lärarexamen på avancerad nivå som nu ges till studenter
              med inriktning mot grundskolans tidigare år. Det skulle vara ett
              sätt att satsa på de tidiga åldrarna.
            </seg>
            <seg n="e35cc0fc">
              En ökad satsning på barn i de tidiga åldrarna är något som Allians
              för Sverige har poängterat, och särskilt har det parti som statsrådet
              tillhör fört fram de tankarna i valrörelsen.
            </seg>
            <seg n="f61aebb8">
              Då tycker jag att det är ganska anmärkningsvärt att det i den
              rapport som ni tog fram, Mer kunskap en modern utbildningspolitik
              , inte finns ett enda kapitel om förskola, fritidshem och förskoleklass.
              Hur är denna avsaknad möjlig i ljuset av ett livslångt lärande
              och valrörelseutspel om tidiga insatser?
            </seg>
            <seg n="8ee90776">
              Jag har också läst rapporten Agenda för de första 100 dagarna
              , som jag förmodar att statsrådet har skrivit. Där kan man läsa
              att det ska komma ett särskilt statsbidrag för att förstärka läs-
              och skrivundervisningen under första skolåret. Det skulle antas
              vid regeringssammanträde den 16 oktober 2006. Fullt ut skulle
              det motsvara 500 miljoner kronor per år. Nu har det gått mer än
              100 dagar, faktiskt 200 dagar. Om jag inte har missat något vill
              jag fråga: När kommer beslutet om detta?
            </seg>
            <seg n="e468d07c">
              I samma dokument finns ett löfte om en proposition till riksdagen
              om att förtydliga förskollärares ansvar för förskolans pedagogiska
              arbete. Den skulle läggas fram den 7 december 2006. Nu har det
              gått 250 dagar. Jag undrar: När kommer den propositionen?
            </seg>
            <seg n="576dddaa">
              Mot bakgrund av detta är det anmärkningsvärt att det i regeringens
              vårproposition inte finns några satsningar på barn i de tidiga
              åldrarna. Det finns inga pengar till kvalitetssatsning i förskolan,
              inga insatser för att höja kvaliteten i fritids och inget kompetenslyft
              för lärare i förskolan och på fritids. Dessa lärarkategorier får
              inte ta del av regeringens lärarfortbildning.
            </seg>
            <seg n="778d9bf8">
              Noterbart är också att den satsning som regeringen gör på lärarfortbildningen
              prioriterar lärarna i årskurs 7 och uppåt, som får läsa minst
              en termin, medan andra lärare får läsa en halv termin. Hur rimmar
              detta med utlovade satsningar på de tidiga åldrarna?
            </seg>
            <seg n="c801ec59">
              Därför upprepar jag på nytt frågan: När kommer regeringens satsningar
              på barn i de tidiga åldrarna?
            </seg>
          </u>
          <note type="speaker" n="5dd1bf9d">
            Anf. 80 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-25" n="ef72ec8d">
            <seg n="52f58296">
              Fru talman! Det är riktigt att vi i Folkpartiet presenterade
              ett hundradagarsprogram. Jag tror att det är ungefär 30 punkter
              i programmet. 28 av dem levererades, inte alla exakt på datumet
              men inom hundra dagar. Jag tror att Thomas Strand eller hans kolleger
              har identifierat de två punkter som ännu inte är levererade. Jag
              medger att de inte har levererats än, men de kommer att levereras
              under mandatperioden. Vi är ju fyra partier i regeringen. Även
              den förra regeringen fick ta hänsyn till andra partier, och så
              är det också för Folkpartiet i den här regeringen. Alla ställer
              inte upp på just Folkpartiets prioriteringar. Hundradagarsprogrammet
              var ett folkpartiprogram och inget annat.
            </seg>
            <seg n="5066da64">
              Det som är utlovat kommer att ske under perioden. Jag tror att
              jag har kommenterat detta för Thomas Strand redan i en tidigare
              interpellationsdebatt.
            </seg>
            <seg n="3ee03b44">
              Precis som det står i svaret bereds just nu ett stort arbete
              om förskolan i Regeringskansliet. Det kommer under mandatperioden,
              och då inte mot slutet utan under mitten av perioden, ett omfattande
              förslag som gäller förskolan. Innehållet och exakt tidpunkt varken
              kan eller vill jag i dag närmare fördjupa mig i. Men inriktningen
              är att förstärka förskolans pedagogiska uppdrag.
            </seg>
            <seg n="8768b814">
              Varför ska inte alla utbildningar i den pedagogiska sfären i
              högskoleväsendet vara minst fyra år? Om alla ska ta examen på
              avancerad nivå betyder det ju att utbildningarna till förskollärare,
              fritidspedagog och tidigarelärare måste förlängas. Detta säger
              inte Thomas Strand, men det är i realiteten vad det betyder. De
              måste förlängas. Man kan väl konstatera att något behov av förlängning
              av utbildningen till förskollärare och fritidspedagog är väldigt
              svårt att se.
            </seg>
            <seg n="3d38691b">
              Vi har i Sverige världens längsta förskollärarutbildning, faktiskt.
              Dessutom finns det en mycket kraftig kritik från universitetskanslern
              och Högskoleverket mot att tempot i lärarutbildningarna generellt
              sett är alldeles för lågt. Därför är det faktiskt svårt att se
              att behovet av att förlänga förskollärarutbildningen just nu skulle
              vara speciellt stort. Det är därför vi inte gör det. Det finns
              inget behov av förlängning. Tvärtom går det att pressa in rätt
              mycket mer i utbildningen utan att förlänga den. Det är generellt
              sett för lågt tempo i princip i alla lärarutbildningar, om man
              ska tro Högskoleverket, och det ska vi väl.
            </seg>
            <seg n="6ad3bb5e">
              Det står inte på den här regeringens agenda att förlänga utbildningen
              till förskollärare och fritidspedagog just nu. Det är inte prioriterat.
              Ska man göra det innebär det ett stort ekonomiskt åtagande. Då
              måste man fundera på om det finns motiv för det. Det finns inget
              sådant. Inte heller den gamla regeringen var inne på spåret att
              förlänga dessa utbildningar. Jag tror att det råder rätt stor
              enighet i riksdagen om att något sådant behov inte finns. Däremot
              måste kvaliteten i lärarutbildningen höjas, också i förskollärarutbildningen.
            </seg>
            <seg n="0be284f2">
              Det stora problemet när det gäller förskollärarutbildningen just
              nu är att alldeles för få vill bli förskollärare. Det är det stora
              problemet. Det spelar mindre roll hur vi lägger upp utbildningen
              om det inte är någon som söker den. Det är naturligtvis ett antal
              som söker, men det är för få.
            </seg>
            <seg n="8180d688">
              Jag tror att 2001 års reform, där man bakade ihop förskollärarutbildningen
              med grundskollärarutbildningen var olycklig. När lärarkandidaterna
              börjar lärarhögskolan ska de så småningom välja spår. Då har förskollärarutbildningen
              av olika skäl lägre status än grundskollärarutbildningen. Det
              har alltid haft lite högre status att utbilda äldre barn än yngre.
              Även här faller det ut så. Därför väljer de flesta grundskollärarspåret,
              och det blir alldeles för få som vill bli förskollärare. Det är
              nyckelfrågan att få fler att söka förskollärarutbildningen, inte
              att förlänga den.
            </seg>
            <seg n="fbcacf21">
              Jag menar att det var ett misstag när man suddade ut förskollärarutbildningens
              egen identitet genom reformen och skapade en enda utbildning i
              en gröt av olika utbildningsinriktningar. Jag tycker att förskollärarutbildningen
              behöver återfå en egen identitet. Då vet man vad man söker till,
              och man får en utbildning som är inriktad på det yrket.
            </seg>
            <seg n="e887cc33">
              Under mandatperioden kommer en förskoleproposition med den huvudinriktning
              som har beskrivits här. Mer i detalj vad den innehåller eller
              exakt när den kommer varken kan eller vill jag redogöra för.
            </seg>
          </u>
          <note type="speaker" n="5473e170">
            Anf. 81 THOMAS STRAND (s):
          </note>
          <u who="thomas_strand_98f993" xml:id="i-0aacd2b6ad8d3aac-1" n="2fec908c">
            <seg n="cc053dcf">
              Fru talman! Det är rätt intressant att statsrådet är med och
              skriver ett dokument där man i detalj utlovar saker som ska ske
              och till och med anger datum för dem. Man kan inte undgå att fundera
              över statsrådets verklighetsuppfattning. Trodde han att Folkpartiet
              skulle få egen majoritet? Statsrådet lovar saker, och så blir
              de inte av. Nu säger statsrådet att det kommer förslag. Det får
              vi tacksamt ta emot och notera. Men på ytterligare en punkt kvarstår
              det väl ändå.
            </seg>
            <seg n="66742dc7">
              Satsningar på de tidiga åldrarna har varit mycket viktiga för
              oss socialdemokrater. All forskning visar ju att när man sätter
              in satsningar på de tidiga åldrarna får man igen det, och man
              undviker på det sättet mycket problem längre upp i åldrarna. Därför
              lanserade vi Hallengrenmedlen för att få fler förskollärare. Dessa
              pengar tog statsrådet bort. Vi lovade i valrörelsen att det skulle
              bli 3 000 fler lärare inom fritidsverksamheten. Det är inget som
              den nuvarande regeringen har bejakat. Detta är två tydliga exempel
              på hur man har satt in åtgärder för de tidiga åldrarna.
            </seg>
            <seg n="10a135ac">
              När man reflekterar över lärarutbildningen och dess inplacering
              i Bolognaprocessen kan man för olika resonemang. Det jag undrade
              var varför studenter som läser till förskollärare, fritidshemslärare
              eller förskoleklasslärare inte frivilligt får välja som lärare
              i de tidiga åren på grundskolan får göra. Det ska inte vara ett
              obligatoriskt utan ett frivilligt moment. Jag tycker att det skulle
              vara en bra modell att man själv får välja. Ni stänger ju dörren
              och låser den.
            </seg>
            <seg n="06fdefab">
              Med det beslut som regeringen har tagit riskerar vi att få ett
              A- och ett B-lag med studenter som läser på lärarhögskolans grundnivå
              och andra som tar ut en examen på avancerad nivå. Risken är ju
              att vi får svagare forskningsanknytning för de lärare som läser
              på grundnivå. Det vore mycket olyckligt med tanke på att om det
              är något vi behöver så är det ökad forskning, även om situationer
              i de tidiga åldrarna i förskola och skola.
            </seg>
            <seg n="0e00fee1">
              Jag tycker att det var ett väldigt klokt beslut när man fick
              en sammanhållen lärarutbildning 2001. Det lyfte statusen på förskollärare.
              De fick känna att de fick en bättre utbildning med kvalitet och
              chans till en forskningsanknytning på ett annat sätt än tidigare.
              Jag håller inte med statsrådet om att man har suddat ut identiteten
              på förskollärarlinjen. Den finns kvar. Det här var ett steg framåt.
              Jag hoppas att utredningen inte ska försämra situationen för förskollärare.
            </seg>
            <seg n="9a3be2c6">
              När det gäller just lärarlyftet funderar jag på varför ni nu
              drar isär lärarkollektivet, i och med att förskollärare och fritidshemslärare
              inte får del av den här satsningen. Det rimmar illa med att man
              ska satsa på de tidiga åldrarna. Även dessa borde tvärtom få chans
              att gå vidare och ingå i en kompetensutveckling.
            </seg>
          </u>
          <note type="speaker" n="f2ac140b">
            Anf. 82 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-26" n="ef72ec8d">
            <seg n="6dca4720">
              Fru talman! Jag har ett par anmärkningar. Grunden för detta med
              satsning på de tidiga åren är ju kärnan i regeringens politik.
              Nu är det ett väldigt fokus på lågstadiet. Det kommer att komma
              en förskoleproposition senare under perioden som lyfter fram de
              frågorna också, som jag har sagt.
            </seg>
            <seg n="1792e1de">
              Men det finns ett par intressanta anmärkningar man kan göra med
              anledning av det som Thomas Strand säger. Först och främst klagar
              han på att inte ännu fler är med i lärarlyftet. Ja, men Socialdemokraterna
              vill ju inte ens ha lärarlyftet. Ni är ju emot lärarlyftet. Och
              när Ibrahim Baylan stod i talarstolen för en stund sedan sade
              han att den lilla lärarfortbildningssatsning som Socialdemokraterna
              är för är fokuserad på lågstadiet och mellanstadiet. Det talades
              inte alls om förskolan och fritidspedagogerna.
            </seg>
            <seg n="dd00854a">
              Thomas Strand får gärna skälla på oss. Men ni har ju inte själva
              i er budget det som Thomas Strand skäller på oss för att vi inte
              har. Ni är emot lärarlyftet. Ni vill ju avskaffa lärarlyftet.
              Det är sanningen.
            </seg>
            <seg n="59b1ca41">
              Självfallet ska utbildningen till förskollärare och fritidspedagog
              ha forskningsanknytning. All utbildning som äger rum på våra lärosäten
              ska vara forskningsbaserad och ha en forskningsanknytning självfallet.
            </seg>
            <seg n="bda94dc1">
              Jag hör ju att argumentationen låter exakt likadan som den från
              en av de lärarfackliga organisationerna. De försöker sprida bilden
              av att det inte är forskningsanknytning bara för att inte alla
              har möjlighet att bli forskare, men det är ju inte det som är
              forskningsanknytning. Forskningsanknytning är ju att utbildningen
              är forskningsbelagd och forskningsbaserad och vetenskapligt baserad.
              Det är det som är forskningsanknytning. Självfallet ska utbildningen
              till förskollärare och fritidspedagog, alla utbildningar i svenska
              lärosäten, ha forskningsanknytning.
            </seg>
            <seg n="4b9740a8">
              Då säger Thomas Strand så här: Ja, men det blir ett A- och ett
              B-lag. Vi har bestämt i Europa att vi har grundläggande utbildningar
              som är under fyra år långa. Sedan har vi avancerade utbildningar
              som är fyra år och längre. Kommer Thomas Strand, så fort vi har
              en utbildning som är kortare än fyra år, att stå och säga: Ja,
              men det är en B-utbildning. Det betyder att alla utbildningar
              nu alltid måste vara minst fyra år i Sverige på högskolan. Annars
              är det ju B-utbildningar.
            </seg>
            <seg n="2f3e1721">
              Är det följden av Bologna, att alla högskolekurser måste vara
              minst fyra år annars är det ett B-lag? Det är en väldigt märklig
              syn på något sätt. Varför ska vi ha en grundläggande nivå om inga
              utbildningar ska vara på grundläggande nivå för att det då är
              orättvist? Så kan det väl ändå inte vara?
            </seg>
            <seg n="85d5daa0">
              Man måste väl utgå från en fundering: Vad är det som krävs för
              det här? Hur lång utbildning kräver det här yrket? Och så bestämmer
              man att det kräver si och så, och så anpassar man utbildningen.
              Sedan ser man vilken nivå det hamnar på.
            </seg>
            <seg n="4880c85c">
              Enda skälet för att förlänga utbildningen skulle vara att det
              ger en högre status, inte att det behövs. Det resonemanget köper
              inte jag.
            </seg>
            <seg n="81161acc">
              Ingen hävdar, inte ens det fackförbund som allra hårdast driver
              att man ska förlänga förskollärarutbildningen, att det finns något
              stort behov av förlängningen. De hävdar detta av statusskäl. Jag
              köper inte det. I så fall gäller det alla utbildningar i samhället
              över huvud taget. Alla måste inplaceras på avancerad nivå. Annars
              får ju de yrkena lägre status. Men så kan ni väl inte resonera?
            </seg>
            <seg n="53d9ae34">
              Universitetskanslerns utvärdering visar att det inte behövs någon
              förlängning av lärarutbildningen i Sverige. Däremot behöver tiden
              användas mycket effektivare. Det är snarast för mycket tid. Men
              låt oss utnyttja den tiden för att fylla på med värdefull kunskap!
              Men börja inte med att förlänga den när det inte behövs.
            </seg>
            <seg n="da95a270">
              Sedan säger Thomas Strand att förskolläraryrkets status lyftes
              i och med 2001 års reform. Men hur kommer det då sig att det är
              färre än någonsin som vill bli förskollärare efter 2001 års reform?
              Hur kommer det sig? Det är ju sanningen. Före 2001 hade vi inte
              rekryteringsproblem till förskollärarutbildningen. Nu har vi stora
              rekryteringsproblem. Det enda som skiljer, som ligger däremellan,
              är 2001 års reform. Varför är det så att nästan ingen längre vill
              bli förskollärare efter denna reform som Socialdemokraterna genomförde
              för att höja förskolläraryrkets status?
            </seg>
          </u>
          <note type="speaker" n="b341d083">
            Anf. 83 THOMAS STRAND (s):
          </note>
          <u who="thomas_strand_98f993" xml:id="i-0aacd2b6ad8d3aac-2" n="2fec908c">
            <seg n="76f13b74">
              Fru talman! Jag hävdar fortfarande att det var ett steg framåt
              med lärarutbildningsreformen 2001. Jag är inte säker på att det
              som statsrådet säger är orsaken till att det är ett minskat söktryck.
              Det kan vara andra orsaker, som lön och sådana saker. Jag tycker
              att det var en bra reform, och jag hoppas att den kommande utredningen
              fortsätter att utveckla förskolan.
            </seg>
            <seg n="fdb71cae">
              Jag har inte sagt att man ska göra detta obligatoriskt för alla.
              Det är frivilligt, precis som grundskolans tidigarelärare skulle
              få chansen att läsa på avancerad nivå. Den avancerade nivån skulle
              vara frivillig. Det är det jag säger.
            </seg>
            <seg n="b8f5bbbc">
              Vi är inte emot lärarlyftet. Jag vet inte var statsrådet har
              fått det ifrån. Vi satsar lite olika pengar. Det har ju Ibrahim
              Baylan redogjort för tidigare, så det behöver jag inte upprepa.
              Men man kan ju säga att vi dessutom vill anställa 6 000 lärare
              i förskolan och 3 000 fritidshemslärare. Det vill inte ni. Vi
              vill också ha 1 000 resurspersoner till skolor som är särskilt
              utsatta.
            </seg>
            <seg n="1de979ce">
              Det beror alltså på vad man prioriterar, om man sätter in satsningarna
              och åtgärderna för att få en bra skola. Man ska vara lite varsam
              med de ord man för fram, hur man framställer sin motståndare.
            </seg>
            <seg n="5667dde7">
              Vi socialdemokrater har gjort satsningar det har jag sagt tidigare.
              Det har varit viktigt för oss. Och jag hoppas att den här debatten
              ändå kan leda till att statsrådet tar med sig de här tankarna.
              Vi ska ju ha en utredning om lärarutbildningen. Förskollärarnas
              situation är viktig. Och jag tror faktiskt jag hävdar det igen
              att reformen 2001 var bra. Förstör nu inte det genom att försämra
              för förskollärare!
            </seg>
          </u>
          <note type="speaker" n="b93ddaf2">
            Anf. 84 Statsrådet JAN BJÖRKLUND (fp):
          </note>
          <u who="leni_björklund_minister_2002" xml:id="i-ee694d8e60e07623-27" n="ef72ec8d">
            <seg n="d33dd1df">
              Fru talman! En viktig utgångspunkt för den kommande lärarutbildningsreformen
              när det gäller förskollärare är att skapa en utbildning som fler
              söker. Det är en viktig utgångspunkt. Jag tror inte att en förlängning
              av utbildningen kommer att innebära att fler söker den, särskilt
              inte när Högskoleverket konstaterar att det inte finns behov av
              någon förlängning.
            </seg>
            <seg n="6678f535">
              Även den frivilliga varianten av förlängning kostar ju resurser,
              om man tror att några kommer att välja den här förlängda varianten.
              Det är väl därför man kräver det, antar jag, för att man hoppas
              det. Även det är ju resurskrävande.
            </seg>
            <seg n="6c842f31">
              Det är mycket som statens pengar ska räcka till. Jag har haft
              ett antal interpellationsdebatter med socialdemokratiska skoldebattörer
              nu under ett par timmar. Alla kräver mer pengar till olika saker,
              men i de egna budgetalternativen finns sällan pengarna till detta.
              Det ska räcka till mycket. Vi måste prioritera hårt, och jag är
              inte beredd att förlänga utbildningar när Högskoleverket konstaterar
              att det inte behövs.
            </seg>
            <seg n="dcbc1e8d">
              Jag förstod inte riktigt vad Thomas Strand sade om lärarlyftet,
              men vi får väl reda ut det i nästa debatt. I den vårmotion som
              Socialdemokraterna lägger fram är det ju dramatiska nedskärningar
              på lärarfortbildningen i Sverige. Man kan säga att ni är för lärarlyftet,
              men ni är emot de pengar som ska betala det, så att säga. Det
              håller inte, för det kostar resurser att fortbilda lärare.
            </seg>
            <seg n="6f02bfce">
              Det går inte att säga att man är för lärarlyftet och sedan ta
              bort anslagen till det. Jag är medveten om att det finns vissa
              anslag, men de är mycket små. Och Ibrahim Baylan har berättat
              här att de ska gå till lågstadiet och mellanstadiet och inte till
              de grupper som Thomas Strand står och argumenterar för just nu.
            </seg>
            <seg n="251fd315">
              Den här regeringen kommer att satsa på de tidiga åren. Det som
              vi fokuserar på just nu, när det gäller de reformer som än så
              länge är aviserade, är ju låg- och mellanstadiet. Det är olika
              reformer där. Senare under perioden kommer det att komma en förskoleproposition.
              Inriktningen på den är att man ska stärka förskolans pedagogiska
              uppdrag. Där uppfattar jag att vi har en gemensam inriktning,
              och det uppskattar jag.
            </seg>
          </u>
          <note n="8a40a8ab">
            Överläggningen var härmed avslutad.
          </note>
          <note n="94b69ab5">
            15 § Förnyad bordläggning
          </note>
          <note n="3e96dda4">
            Föredrogs och bordlades åter
          </note>
          <note n="b6f72d4c">
            16 § Bordläggning
          </note>
          <note n="a2e08060">
            Anmäldes och bordlades
          </note>
          <note n="5c23239d">
            17 § Anmälan om interpellationer
          </note>
          <note n="04a9bd13">
            Anmäldes att följande interpellationer framställts
          </note>
          <note n="eadded03">
            den 21 maj
          </note>
          <note n="e37b68f3">
            Bosse Ringholm
          </note>
          <note n="b42e9533">
            Hillevi Larsson
          </note>
          <note n="4f2ffb70">
            den 22 maj
          </note>
          <note n="8dac2f5b">
            Elina Linna
          </note>
          <note n="aadbb573">
            Egon Frid
          </note>
          <note n="a8cdf5ce">
            Interpellationerna redovisas i bilaga som fogats till riksdagens
            snabbprotokoll tisdagen den 29 maj.
          </note>
          <note n="0079268e">
            18 § Anmälan om frågor för skriftliga svar
          </note>
          <note n="202ec4f0">
            Anmäldes att följande frågor för skriftliga svar framställts
          </note>
          <note n="eadded03">
            den 21 maj
          </note>
          <note n="0e39468f">
            Kalle Larsson
          </note>
          <note n="86f3bf39">
            Krister Örnfjäder
          </note>
          <note n="4f2ffb70">
            den 22 maj
          </note>
          <note n="ce0044e4">
            Désirée Pethrus Engström
          </note>
          <note n="2d349541">
            Désirée Liljevall
          </note>
          <note n="10eda6f2">
            Carina Hägg
          </note>
          <note n="0243beac">
            Lena Olsson
          </note>
          <note n="c4f57fdc">
            Frågorna redovisas i bilaga som fogats till riksdagens snabbprotokoll
            tisdagen den 29 maj.
          </note>
          <note n="490cedc0">
            19 § Kammaren åtskildes kl. 19.28.
          </note>
          <note n="26eb7104">
            Förhandlingarna leddes
          </note>
          <note n="624f2b2e">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
