<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--100</head>
          <docDate when="2006-04-27">2006-04-27</docDate>
        </div>
      </front>
      <body>
        <div>
          <note n="799abdcf">
            ﻿
          </note>
          <note n="dc1009cb">
            Riksdagens protokoll
          </note>
          <note n="acdc9de3">
            2006/07:100
          </note>
          <note type="date" n="d45756d3">
            Fredagen den 27 april
          </note>
          <note n="2eeef219">
            Kl. 09:00 - 10:43
          </note>
          <note n="0d000619">
            1 § Meddelande om svar på skriftliga frågor
          </note>
          <note n="ff51a017">
            Talmannen meddelade att på grund av helgdag tisdagen den 1 maj
            skulle skriftliga frågor inlämnade före kl. 10.00 fredagen den
            27 april besvaras senast kl. 12.00 torsdagen den 3 maj.
          </note>
          <note n="ec2b9967">
            Meddelandet hade delats ut till riksdagens ledamöter.
          </note>
          <note n="de390ed2">
            2 § Svar på interpellation 2006/07:466 om tillväxtprogram för
            svensk modeindustri
          </note>
          <note type="speaker" n="730d953b">
            Anf. 1 Näringsminister MAUD OLOFSSON (c):
          </note>
          <u who="unknown" xml:id="i-d0f18597804d87b7-0" n="30497e2b">
            <seg n="374056ef">
              Herr talman! Luciano Astudillo har frågat mig dels vilka åtgärder
              jag avser att vidta för att staten ekonomiskt ska bidra till det
              tillväxtprogram som Mötesplats Mode och Design tagit fram för
              svensk modeindustri, dels hur detta stöd kommer att samordnas
              dels vilka åtgärder jag avser att vidta för att förbättra utbildningen
              inom svensk modeindustri.
            </seg>
            <seg n="57cdff13">
              Jag anser att modeindustrin har utvecklats mycket positivt under
              de senaste åren. Det är mycket glädjande att den svenska modeindustrin
              är en näring med stark tillväxt och växande exportpotential.
            </seg>
            <seg n="131b08e9">
              Tillväxten och konkurrenskraften hos modeindustrin i Sverige,
              liksom hos så många andra näringar, kan främjas av specifika insatser,
              men framför allt av goda generella villkor för företagande och
              för ett gott entreprenörskap.
            </seg>
            <seg n="54a47ba7">
              I den genomlysning av modeindustrins villkor som Rådet för arkitektur,
              form och design presenterade förra året dominerade också åtgärder
              för förbättringar av företagsklimatet i allmänhet och för de små
              och nystartade företagen i synnerhet bland enkätsvaren på frågan
              om önskvärda näringspolitiska åtgärder.
            </seg>
            <seg n="2ca5ece6">
              Jag är därför glad att kunna återknyta till det breda program
              för arbete och företagande som regeringen har presenterat.
            </seg>
            <seg n="8e94c44e">
              Regeringen har initierat en rad olika reformer och åtgärder som
              förbättrar Sveriges företagsklimat och gör det enklare, roligare
              och lönsammare att starta och driva företag. Regeringens ambition
              är att Sverige ska bli ett av världens bästa länder att starta
              och driva företag i.
            </seg>
            <seg n="f1a7c3a0">
              För att öka sysselsättningen och tillväxten i hela landet har
              regeringen aviserat och genomfört en rad konkreta åtgärder. Bland
              annat förbättras rådgivnings- och finansieringsmöjligheterna för
              små och medelstora företag. Almis finansiering förstärks också,
              vilket innebär att Almi kan utveckla flera arbetsområden för att
              stärka småföretagens konkurrensförmåga inom flera branscher.
            </seg>
            <seg n="c3077775">
              Av särskild betydelse för modeindustrin är den kraftfulla satsning
              på 100 miljoner kronor för att främja kvinnors företagande som
              nu sker. Modeindustrin är ju en av de näringar som har störst
              andel kvinnligt företagande. Många behöver hjälp med både finansiering
              och rådgivning.
            </seg>
            <seg n="3ac96904">
              Dessa och andra viktiga reformer och stora satsningar på ett
              generellt gott företags- och företagarklimat utesluter dock inte
              att regeringen också gör vissa satsningar inom strukturellt sett
              viktiga områden, som till exempel utbildning, forskning och utveckling,
              som är särskilt betydelsefulla för vissa näringar.
            </seg>
            <seg n="de2c5c5a">
              Vidare är en egen samordning inom näringarna, oavsett utfästelser
              om statligt stöd, ett viktigt led i att stärka den internationella
              konkurrenskraften hos näringarna och de enskilda företagen. Det
              kan ske till exempel genom närmare samarbete med inhemska aktörer
              som riskkapitalister, utbildnings- och forskningsinstitutioner
              med mera, genom egna kunskapsutbyten och genom att de internationella
              nätverken breddas.
            </seg>
            <seg n="45667906">
              Jag ser därför positivt på den samlande kraft som Mötesplats
              Mode och Design utgör och hoppas på en fortsatt breddning och
              fördjupning av den samverkan mellan olika aktörer inom och runt
              omkring modeindustrin som inletts. Som man också understryker
              i tillväxtprogrammet är myndigheter och andra offentliga aktörer
              viktiga deltagare i detta.
            </seg>
          </u>
          <note type="speaker" n="31d51bb9">
            Anf. 2 LUCIANO ASTUDILLO (s):
          </note>
          <u who="luciano_astudillo_31d9cb_w" xml:id="i-ff7143264cdb421e-0" n="cd9cc402">
            <seg n="ed748724">
              Herr talman! Den svenska designern Behnaz Aram föddes 1978 i
              Iran och flyttade under 80-talet till Sverige. Hon är delvis utbildad
              i London. Hennes första stora avtryck på den svenska modescenen
              gjorde hon med sin svartvita scarf i ökenstil. Scarfen var en
              storsäljare. Hon har också designat herrkostymer. Arams kostymer
              användes bland annat på Helsingforssoperan i baletten Ossuarium
              2006. Aram är en av flera unga människor som drivs av en dröm
              att skapa något eget och att sätta ett avtryck.
            </seg>
            <seg n="c8d5542e">
              Jag är lite besviken på svaret. När jag hör Maud Olofsson svara
              är det lätt att falla in i en allmänpolitisk debatt om småföretagens
              villkor. Vi ser nu att räntan sticker i väg, vilket inte alls
              är bra för småföretagen. Jag vill inte stå här och påminna Maud
              Olofsson om att det faktiskt var den borgerliga regeringen som
              höjde avgifterna för småföretagen vid årsskiftet. Samma dag som
              Anders Borg presenterade vårpropositionen gick Företagarförbundet
              ut med ett pressmeddelande och sade att regeringens företagarpaket
              inte innehöll några presenter till landets småföretagare.
            </seg>
            <seg n="ce5ac53f">
              Herr talman! Jag vill ändå försöka undvika partipolitiskt käbbel.
              Faktum är att jag tror att detta är första gången som vi här i
              Sveriges riksdag på ett seriöst sätt får möjlighet att diskutera
              modebranschen i Sverige. Låt oss därför försöka hålla oss till
              de branschspecifika behoven och kanske beröra hela den kreativa
              ekonomin, upplevelseindustrin, som vi ser växa.
            </seg>
            <seg n="75404cd0">
              Synen på mode har sakta förändrats. Från att mode bara har setts
              som överflödskonsumtion och förknippats med skeva skönhetsideal
              ser vi en växande trend att mode blir en kulturyttring och skapar
              arbetstillfällen. Det tycker jag är bra.
            </seg>
            <seg n="5c2fd16b">
              Jag är övertygad om att modebranschen kan bidra till många fler
              arbetstillfällen än vad den gör i dag, trots att vi inte har mycket
              kvar av den textilindustri som fanns förr i landet. Mode kan bli
              ett sätt att marknadsföra Sverige internationellt, precis som
              har skett med svensk design.
            </seg>
            <seg n="3d4b86ba">
              Jag vill också att vi försöker se sambanden. Att vi har ett brett
              och rikt offentligt finansierat kulturliv är viktigt för att skapa
              förutsättningar för fler att följa Aram i spåren. Att det ges
              möjlighet för fler unga människor att prova på att skapa och designa,
              som jag har förstått görs till exempel på ungdomsgården Lava i
              Kulturhuset här i Helsingfors, är det som gör att vi kanske får
              fler som vågar spänna bågen också i morgon.
            </seg>
            <seg n="1ee83c66">
              Det finns massor som det offentliga kan göra för att stötta just
              denna bransch. Detta är nämligen en bransch som handlar om forsknings-,
              utbildnings-, näringslivs- och kulturpolitik. Hur möter det officiella
              Sverige det, alltså att det är så tvärsektoriellt? Mötesplats
              Mode och Design är en viktig part i detta sammanhang. Vi har åtta
              mötesplatser, bland annat musik, data och turism. Det är fler
              som driver på utvecklingen. Hur ser vi till att de blir långsiktigt
              livskraftiga? Hur säkerställer vi att utbildningarna har rätt
              kvalitet? Hur ger vi företag möjlighet att exportera? Har Maud
              Olofsson en vision för svenskt mode? Det har nämligen jag.
            </seg>
          </u>
          <note type="speaker" n="4d787c66">
            Anf. 3 Näringsminister MAUD OLOFSSON (c):
          </note>
          <u who="unknown" xml:id="i-d0f18597804d87b7-1" n="30497e2b">
            <seg n="9fc04acb">
              Herr talman! Jag måste först säga att jag tror att svensk modeindustri
              har en stor potential, och det har vi redan sett. Det finns fantastiskt
              många duktiga företagare som har varit framgångsrika inte bara
              i Sverige utan också utomlands och som också tjänar pengar, vilket
              jag tycker är den stora delen.
            </seg>
            <seg n="b7f13915">
              När man tittar på många av dessa företag ska man komma ihåg att
              det är svårt med lönsamheten. Det är en väldigt tuff bransch.
              Jag som har jobbat mycket med kvinnors företagande har sett många
              entusiastiska kvinnor som har fantastiskt goda affärsidéer men
              som har svårt att komma ut på marknaden därför att marginalerna
              i småföretagandet är så tuffa och som också har tvingats lägga
              ned eller avstå från sin satsning just därför att småföretagsvillkoren
              är så tuffa. Jag tror också att det är därför som modeindustrin
              själv pekar ut att man vill att vi vidtar åtgärder som gör det
              enklare att vara den lilla företagaren. Om man inte kan få börja
              som liten kan man heller aldrig bli stor.
            </seg>
            <seg n="4440ad13">
              Förslaget i vårbudgeten om förlängning av momsinbetalningsperioden
              är en sak som är bra för de riktigt små företagen eftersom det
              innebär att man inte behöver betala in momsen förrän man själv
              har fått in pengarna i kassan på företaget.
            </seg>
            <seg n="6b2d281e">
              Vi gör också en översyn av hur vi kan hitta olika korsbefruktningar
              mellan de konstnärliga utbildningarna och företagandet. Jag tror
              att vi behöver en större korsbefruktning mellan olika kompetenser.
              Innovationsbron gör nu en inkubator tillsammans med Konstfack.
              Syftet med det är att koppla ihop företagande, konstnärer och
              konstutvecklare så att vi kan få denna korsbefruktning att fungera
              och leda till kommersiella produkter. Här tycker jag att en mycket
              spännande sak som vi har anledning att följa upp är: Kan vi dra
              några slutsatser av det och utveckla det på ett positivt och bra
              sätt?
            </seg>
            <seg n="11dcb986">
              Jag vill också säga att den satsning på kvinnors företagande
              på 100 miljoner per år som den här regeringen genomför, plus de
              satsningar som Almi gör och de krav som vi ställer på Almi att
              rikta in sin rådgivning och finansiering till kvinnliga företagare,
              kommer att vara en stor hjälp. Jag vet att många av dem som drar
              i gång sin verksamhet behöver finansiell hjälp och har svårt att
              låna pengar därför att man har lite dålig kunskap om just modeindustrin.
              Man behöver rådgivning för att göra goda affärsplaner. Man behöver
              rådgivning för att komma ut på marknaden, och man behöver Exportrådets
              hjälp om man vill exportera. Det är precis hela den kedjan av
              åtgärder som regeringen nu bygger upp.
            </seg>
            <seg n="02dffd0d">
              Sedan gör vi rätt rejäla saker för att marknadsföra Sverige.
              Visit Sweden har sin roll att spela, Exportrådet jobbar med upplevelseindustrin.
              Där är modeindustrin en del av satsningarna. Jag tycker att det
              är väldigt bra att se att modeindustrin är med som en del av upplevelseindustrin
              med tanke på de många som kan vilja komma till oss och också företag
              som vill sälja utomlands. Det är ett lite nytt sätt att tänka.
              Från min sida stöder jag den här satsningen och den här breddningen
              mycket starkt, för vi ser vad de som vill komma till Sverige vill
              uppleva här. Mode, textil, design och så vidare är också en del
              av det svenska varumärket som vi ska vara väldigt stolta över.
            </seg>
          </u>
          <note type="speaker" n="be013e78">
            Anf. 4 LUCIANO ASTUDILLO (s):
          </note>
          <u who="luciano_astudillo_31d9cb_w" xml:id="i-ff7143264cdb421e-1" n="cd9cc402">
            <seg n="2586202d">
              Herr talman! Allmänt kan jag konstatera att bilden av regeringens
              småföretagarpolitik är tvådelad. Företagarpaketet innehöll som
              sagt inte några presenter till småföretagen. Det sade Företagarföreningen
              själv samma dag som Anders Borg presenterade det. Vi ser också
              att räntan sticker i väg, och det är inte alls bra för småföretag.
              Det är det som kan vara marginalen.
            </seg>
            <seg n="d974c6b7">
              Jag tänker inte gå i fällan och prata allmänpolitik kring småföretagen.
              Där har vi lite olika strategier. Jag är beredd att lyssna på
              en del av de positiva och bra argument som Maud Olofsson ändå
              presenterar. Det ska göras mer för att underlätta för företagen
              absolut.
            </seg>
            <seg n="b6ec65f7">
              Låt oss konkret prata om modebranschen och upplevelseindustrin.
              Det finns ett nätverk för upplevelseindustrin, de åtta mötesplatser
              som jag nämnde. Hur får vi långsiktigt finansiellt stöd till dem
              så att de kan leva kvar och stärka sin position och därmed hjälpa
              andra som är i behov av råd och stöd?
            </seg>
            <seg n="14d90616">
              När det gäller utbildningspolitiken har det under lång tid funnits
              kritik av att matchningen är väldigt dålig mellan utbildning och
              arbetsmarknad. Säkert är det så. Men jag vill inte göra det så
              enkelt för mig och för oss. Samtidigt är det så att allt fler
              unga människor ställer högre krav på det arbete som de ska syssla
              med i framtiden. Många är till och med beredda att avstå ekonomiskt
              för att jobba med någonting som de tycker är roligt och kreativt,
              som så att säga har ett större innehåll. Där kan samhället gå
              in och förbättra utbildningarna och bredda dem. Att vara en bra
              kreatör behöver inte betyda att man är en bra entreprenör.
            </seg>
            <seg n="e27d5bbe">
              Nu i höst sätts ett pilotprojekt i gång i de tre storstäderna
              för att stötta kreatörer i att skaffa sig bättre kunskap i företagande.
              Jag hoppas att Maud Olofsson följer det här pilotprojektet och
              ser till att det får leva vidare och kanske expandera framöver
              om det ger lyckat resultat.
            </seg>
            <seg n="156c8f1d">
              Det är också sant att många designföretag i dag har svårt att
              etablera sig och bygga upp en livskraftig verksamhet. Det finns
              flera strukturella problem, allt från finansiering till produktion
              och distribution. Det gäller hela kedjan. I rapporten Mode Svea
              konstateras att ett av tre företag blev äldre än tre år. Det är
              inte alls bra. Jag hoppas att vi kan få se fler som kan leva vidare,
              utvecklas och bli stora märken som på så sätt kan marknadsföra
              Sverige.
            </seg>
            <seg n="90f904f4">
              Det jag efterlyser är helhetsgreppet, allt från utbildning och
              företagande till riskkapital och exportstöd. Hur fångar vi in
              den här ganska annorlunda ekonomin, den kreativa ekonomin, i det
              här fallet i fråga om mode? Hur stöttar vi alla unga skapare och
              visionärer? Man skulle kunna fundera på klusterverksamhet till
              exempel eller inkubatorer så att man har en inkubator kopplad
              till mode.
            </seg>
            <seg n="c4615b8d">
              Det finns en hajp just nu kring mode som jag tycker att vi ska
              ta vara på. Det gör att det är lättare att få loss riskkapital
              just nu. Det är många som ser den här branschen som spännande
              och ny, men vi måste också se till att fler får möjligheten att
              komma i gång. Där känner jag att det inte finns någon strategi
              för att möta detta, utan det är allmän småföretagarpolitik, spretigt.
              Det är just det vi måste komma åt. Det ska inte spreta så där
              när samhället möter upp de här behoven.
            </seg>
          </u>
          <note type="speaker" n="13ef2b93">
            Anf. 5 Näringsminister MAUD OLOFSSON (c):
          </note>
          <u who="unknown" xml:id="i-d0f18597804d87b7-2" n="30497e2b">
            <seg n="ca273743">
              Herr talman! Jag tror möjligen att jag har lite mer erfarenhet
              från eget företagande och företagandet på det här området än interpellanten.
              Det jag ser är att väldigt många aldrig kommer i gång. Det är
              min erfarenhet från detta. Det är många duktiga som har egna designidéer
              som aldrig kommer i gång därför att småföretagsvillkoren inte
              är tillräckligt bra.
            </seg>
            <seg n="98ea0a19">
              Jag försökte beskriva detta i mitt svar. Delvis handlar det om
              generella villkor. Det är precis det som modeindustrin själv har
              sagt. Sedan handlar det om att göra specifika saker. Jag pekade
              på några delar som vi redan gör som stöd för modeindustrin. Jag
              säger inte att det inte går att göra mer. Naturligtvis kan man
              alltid göra mer, och vi kommer att göra mer.
            </seg>
            <seg n="ae2a6a31">
              Jag tycker att det är viktigt att se att mångfalden inom modeindustrin
              faktiskt har minskat under de senare åren därför att de stora
              kedjorna och de stora märkena är så pass starka. Då måste vi fundera
              över hur de små företagen kan komma fram. Vad har de för ställen
              att sälja på och marknadsföra sig?
            </seg>
            <seg n="f9730378">
              Jag har själv varit aktiv inom någonting som heter Handelsgården
              i Umeå som har många kvinnliga företagare som bland annat jobbar
              inom mode- och designindustrin. Det är rätt så tuffa villkor därför
              att marginalerna är så små och serierna så få. Men de behöver
              bättre generella småföretagsvillkor, och det är precis det som
              regeringen gör både i den budget som vi lade fram i höstas och
              i den budget som vi lade fram i vår.
            </seg>
            <seg n="3ff166d7">
              Jag tycker inte att Luciano Astudillo ska stå här och säga att
              räntan sticker i väg och spekulera om ränteutvecklingen. Det är
              faktiskt Riksbankens sak att hålla i räntan. Det vi ska ägna oss
              åt är att hålla i statens finanser och se till att plus och minus
              går ihop. Det är väl inget trevligt resultat, för att nu titta
              tillbaka på vad den socialdemokratiska regeringen har lämnat efter
              sig, att över en miljon människor står utanför arbetsmarknaden.
              Det kostar väldigt mycket för svensk ekonomi. Nu gör den här regeringen
              någonting åt det, och företagandets villkor är ett sätt att möta
              detta utanförskap och göra det möjligt för människor att komma
              in på arbetsmarknaden.
            </seg>
            <seg n="be408a57">
              Lärlingsutbildningen, som vi föreslår i vårbudgeten, kan vara
              ett sätt där unga designer och modeskapare får möjlighet att komma
              in på företag som är lite mer etablerade. Vi säger att vi är beredda
              att betala lärlingspeng till de här företagen, och det kan ge
              en möjlighet att få prova på och få praktiska erfarenheter. Erfarenheten
              av en hel del av våra utbildningar är att man behöver ännu mer
              praktiskt kunnande för att kunna gå vidare.
            </seg>
            <seg n="8187d87a">
              Det är viktigt att säga att de mötesplatser som interpellanten
              pekar på i dag stöttas av KK-stiftelsen, som ger resurser till
              de här mötesplatserna. Det är statens sätt att finansiera det.
              Den finansieringen förlängs nu genom ett beslut. Vi ser år 2009
              som det år då vi ska utvärdera det som har hänt. Det finns den
              typen av direkta stöd och satsningar till just modeindustrin.
            </seg>
            <seg n="98de918c">
              Det sista som jag vill ta upp är att vi behöver fler kluster,
              fler inkubatorer, och det är precis den strategin som den här
              regeringen har. Den inkubator som jag refererar till och som finns
              på Konstfack är ett sätt att hjälpa till att hitta mötesplatser.
              Innovationsbron har precis det uppdrag som vi vill att den ska
              ha, nämligen att koppla ihop olika kompetenser på olika områden,
              ta med småföretagare och ge dem möjlighet att finna sig en miljö
              som är kreativ för att sedan kunna växa och sälja produkterna
              på marknaden.
            </seg>
            <seg n="3628b269">
              Mycket av det som Luciano Astudillo efterfrågar har regeringen
              redan vidtagit åtgärder för. Men jag medger att det kan finnas
              mycket mer att göra, och jag är beredd att lyssna på alla goda
              idéer i det sammanhanget.
            </seg>
          </u>
          <note type="speaker" n="e9e426ad">
            Anf. 6 LUCIANO ASTUDILLO (s):
          </note>
          <u who="luciano_astudillo_31d9cb_w" xml:id="i-ff7143264cdb421e-2" n="cd9cc402">
            <seg n="962973b3">
              Herr talman! Jag tar med mig det sista, för jag tror att det
              viktiga beskedet att ge är att vi kommer att göra mer inte minst
              för den här branschen och använda den för att på ett mycket mer
              offensivt sätt marknadsföra Sverige och visa att svensk design
              och svenskt mode är en viktig del av Sverigebilden. Det är ett
              spännande sätt att jobba med denna bransch och med andra delar
              av upplevelseindustrin.
            </seg>
            <seg n="12211867">
              Jag har inte haft möjlighet att träffa modedesignern Aram. Jag
              hoppas få göra det snart, för jag gillar verkligen vad hon har
              skapat. Jag har kollat runt lite, och det är spännande kreationer.
            </seg>
            <seg n="2f76db80">
              Det jag drivs av i den här frågan är att det är många unga människor
              som vill ha ett jobb med större innehåll och som drivs av drömmar
              om att vara med och skapa och vara egna företagare. Det är inget
              konstigt med det. Det är väl bra. Gör man pengar på det är det
              väldigt positivt också, kan jag tycka. Problemet är, precis som
              Maud Olofsson säger, att villkoren är tuffa. Många är till och
              med beredda att avstå ekonomiskt för att klara företaget.
            </seg>
            <seg n="47de3734">
              Det är säkert så att Maud Olofsson, i och med det faktum att
              jag är ganska ung och hon är lite äldre, har mer erfarenhet av
              småföretagande. Jag har också studerat ett par år, så jag har
              inte hunnit med att starta så många företag i mitt liv. Men jag
              har många vänner som gör det. Och jag ser hur den här branschen
              utvecklas i min hemstad Malmö och här i Helsingfors på Söder,
              så här finns mycket att göra.
            </seg>
            <seg n="3fe3791e">
              Visst småföretagarpolitiken är bra, men bilden är som sagt lite
              delad. Det är en del saker som Maud Olofsson lyfter fram här som
              kan vara positivt för småföretagen framöver, men det finns också
              den risk som vi ser nu, att räntan sticker i väg. Det är så att
              småföretagen har fått en avgiftshöjning sedan årsskiftet. Och
              Företagarförbundet sade faktiskt att det var väldigt lite i det
              paket som presenterades i vårpropositionen.
            </seg>
            <seg n="ca39c0f4">
              Jag tar med mig det viktiga beskedet om att titta mer på den
              här branschen och stötta den framöver.
            </seg>
          </u>
          <note type="speaker" n="681ac03c">
            Anf. 7 Näringsminister MAUD OLOFSSON (c):
          </note>
          <u who="unknown" xml:id="i-d0f18597804d87b7-3" n="30497e2b">
            <seg n="3498384e">
              Herr talman! Jag begär naturligtvis inte att Luciano Astudillo,
              som är mycket yngre än jag, ska ha samma erfarenhet. Det är faktiskt
              inte meningen heller, utan vi ska dela med oss av de olika erfarenheter
              vi har.
            </seg>
            <seg n="b758981b">
              Modeindustrin och modebranschen är jätteviktig. Men det räcker
              inte med branschvisa satsningar, utan det måste till generella
              satsningar. Min erfarenhet som näringsminister så här långt är
              att företagarna är otroligt nöjda med den företagarpolitik som
              vi nu bedriver, och vi kommer att fortsätta den.
            </seg>
            <seg n="e556ba52">
              Ett område som jag ansvarar för är regelförenklingsområdet. Inte
              minst inom detta område finns det rätt mycket att göra. Många
              av företagarna är skapande och kreativa människor, som har svårigheter
              med en del av den byråkrati som det svenska samhället står för.
              Kan vi underlätta för dem att ägna sig åt det kreativa skapandet
              att designa och utveckla sina produkter och de dessutom kan tjäna
              lite pengar på det har vi gjort något gott för dem.
            </seg>
            <seg n="9866bf9a">
              Jag har nog en mer tydlig syn att det måste finnas lönsamhet
              i de här företagen, annars kan de inte överleva. Vi ska inte lura
              in några människor i modebranschen eller i någon annan bransch
              att starta företag om det inte finns en chans till lönsamhet.
              Det som staten kan göra är att minska kostnaderna för att driva
              företag och minska kostnaderna för att anställa, så att det blir
              fler som vågar. Då kommer de kreativa unga människorna också att
              vilja starta företag inom svensk modeindustri.
            </seg>
            <seg n="03ece902">
              Jag tycker att det är bra om vi kan fortsätta att ha en dialog
              om detta. Modeindustrin bryter ju lite grann mot gamla mönster.
              Sverige är en stark verkstadsnation som har starka basindustrier
              med starka företrädare, medan det i den här branschen är kvinnor,
              ofta småföretagare, och de finns utspridda över hela landet. Det
              är viktigt att lyfta fram.
            </seg>
            <seg n="61eeaa38">
              Som statsråd och partiledare får jag rätt många frågor om mode.
              Jag tror att jag kan bidra till att öka intresset för svensk modeindustri
              genom att själv prata om den och själv vara en förebild i de sammanhangen.
            </seg>
          </u>
          <note n="36902be9">
            Överläggningen var härmed avslutad.
          </note>
          <note n="73500999">
            3 § Svar på interpellation 2006/07:474 om svårigheter att starta
            företag
          </note>
          <note type="speaker" n="c8988d2e">
            Anf. 8 Näringsminister MAUD OLOFSSON (c):
          </note>
          <u who="unknown" xml:id="i-d0f18597804d87b7-4" n="30497e2b">
            <seg n="69e17026">
              Herr talman! Luciano Astudillo har frågat mig vad jag avser att
              vidta för åtgärder för att underlätta för invandrade och andra
              grupper som missgynnas att starta företag i Sverige.
            </seg>
            <seg n="faf4a209">
              Luciano Astudillo har också frågat vilka åtgärder jag avser att
              vidta så att fler ska beviljas starta-eget-bidrag framöver.
            </seg>
            <seg n="34a14f1d">
              Den tidigare regeringens integrationspolitik präglades av ett
              totalt misslyckande. Invandrare har haft svårt att ta sig in i
              såväl samhällsliv som arbetsliv. Svenskundervisning för nyanlända
              invandrare har lockat få och dessutom uppvisat dåliga resultat.
              Klyftorna har vidgats socialt och ekonomiskt.
            </seg>
            <seg n="5e33c406">
              Det är mot denna bakgrund som den nya regeringen är fast besluten
              att ta till vara den potential och drivkraft som många människor
              med utländsk bakgrund har. En mycket viktig outnyttjad resurs
              är personer med utländsk bakgrund som står utanför arbetsmarknaden.
              I enlighet med regeringens övergripande prioriteringar av satsningar
              på integration och företagande föreslås i den ekonomiska vårpropositionen
              ett paket av åtgärder för invandrarföretagande. Kraftfulla åtgärder
              för att underlätta för invandrare att starta företag syftar till
              att skapa fler jobb och bryta utanförskapet för denna grupp.
            </seg>
            <seg n="8451d22c">
              Åtgärdspaketet innebär bland annat att affärsrådgivningen till
              personer med utländsk bakgrund förstärks, liksom åtgärder för
              förbättrad och mer målgruppsanpassad rådgivningsverksamhet, mentorskapsprogram,
              ökad mångfald bland de anställda vid rådgivningsverksamhet samt
              utbyggnad av information om företagande på våra vanligaste främmande
              språk.
            </seg>
            <seg n="e77d6482">
              Regeringen avser också att inleda en försöksverksamhet med nystartscentrum
              i ett antal kommun- och stadsdelar där utanförskapet är särskilt
              stort. Försöket syftar till att finna en samverkansform där olika
              aktörer samlas under ett och samma tak, i syfte att underlätta
              för den enskilde att få snabb och välriktad hjälp och stöd för
              att etablera sig i Sverige och på arbetsmarknaden. Genom att samla
              privata, offentliga och ideella aktörer på ett och samma ställe
              kan den enskilde snabbare och enklare få hjälp med till exempel
              frågor som rör utbildning eller hälsovård liksom jobbmatchning
              och stöd att starta eget. Regeringen satsar i vårpropositionen
              totalt 90 miljoner kronor för nämnda åtgärder.
            </seg>
            <seg n="2d03f530">
              Den sedan tidigare pågående integrationen av Insamlingsstiftelsen
              IFS Rådgivningscentrum (IFS) i Almi underlättar för invandrarföretagare
              att hitta till Almis finansiering och affärsutveckling. Samtidigt
              säkerställs att kompetens om invandrarföretagande finns i hela
              landet.
            </seg>
            <seg n="bc2acd0f">
              Vad avser stöd till start av näringsverksamhet är detta en arbetsmarknadspolitisk
              insats och har som syfte, som alla andra insatser av detta slag,
              att hjälpa människor att komma tillbaka till arbetslivet. Det
              är Ams uppgift att utifrån regeringens övergripande mål om att
              bryta utanförskapet göra prioriteringar mellan de arbetsmarknadspolitiska
              programmen.
            </seg>
            <seg n="4b90529c">
              Regeringens satsning i vårpropositionen liksom övriga åtgärder
              ger en bra grund för att underlätta för invandrare och andra att
              starta, driva och utveckla företag och att anställa fler. Att
              bryta utanförskapet med nya medel och metoder är en bättre väg
              än att, som den tidigare regeringen, försöka gömma undan människor
              i resultatlösa arbetsmarknadsprogram och bidragsberoende.
            </seg>
          </u>
          <note type="speaker" n="4e6e4846">
            Anf. 9 LUCIANO ASTUDILLO (s):
          </note>
          <u who="luciano_astudillo_31d9cb_w" xml:id="i-ff7143264cdb421e-3" n="cd9cc402">
            <seg n="a630c120">
              Herr talman! Det är lätt att gå in i en konflikt och en partipolitisk
              debatt om integrationspolitik, för svaret andas så mycket valrörelseretorik
              om bidragsberoende och om att dölja problemen. Det är sant att
              integrationspolitiken inte lyckats. Det är inte så svårt att stå
              här och säga det.
            </seg>
            <seg n="3acd0e6b">
              Men man kan se på vad den nya regeringen gör i den ekonomiska
              politiken. Man sänker förmögenhetsskatten, och fastighetsskatten
              läggs om så att det specifikt gynnar boende i Danderyd men inte
              Malmö. Hur kommer det att se ut framöver när fördelningspolitiken
              som ni för kommer att leda till ökade klyftor snarare än minskade?
            </seg>
            <seg n="d0aa8efa">
              I går fick vi höra att Ams tar timeout. Att arbetsmarknadspolitiken
              i Sverige tar timeout är ju inte så bra. I arbetsmarknadspolitiken
              finns arbetsmarknadsutbildningar, praktikplatser och allt sådant
              som kan slussa människor in i ett arbete.
            </seg>
            <seg n="55caa0f7">
              Kampen mot utanförskapet blev ju den stora devisen i valrörelsen.
              Men samma dag som Anders Borg presenterade sin budget kunde vi
              läsa det här i Sydsvenskan: Fler i utanförskap nu än innan valet.
            </seg>
            <seg n="32e43119">
              Ni har alltså mycket mer att göra på det här området. Jag vågar
              påstå att det är problematiskt att ni använder begrepp kring utanförskap
              som ni nu har svårt att hantera.
            </seg>
            <seg n="6b28927f">
              Ni håller också på att skapa ett flyktingpolitiskt kaos. Men
              låt oss stanna vid frågan om företagande, om möjligheten att stötta
              människor som kommer från andra länder och som bärs av en idé
              om att starta ett företag, och också generellt. Då måste näringsministern
              förstå att det är ett problem att det är ett totalt stopp för
              dem som nu vänder sig till arbetsförmedlingarna för att få starta-eget-bidrag,
              att de får nej gång efter gång. Just detta bidrag är för många
              arbetslösa en viktig del för att komma i gång med ett företag.
              Bakgrunden till att jag ställde frågan var detta besked. Det fick
              jag när jag besökte IFS lokala kontor i Malmö där de under lång
              tid haft svårt med just denna bit.
            </seg>
            <seg n="e773b817">
              Det andra skälet till att jag ställde interpellationen var en
              nationell rapport från IFS. Där beskrivs att många företagare
              med utländsk bakgrund har svårt att få finansiellt stöd. De upplever
              sig diskriminerade av bankerna. Då kan man åtminstone ta ordet
              diskriminering i sin mun och fundera på hur man kan stödja företagare
              från andra länder så att de inte möts av fördomar när de vänder
              sig till banken. Kan man skärpa lagstiftningen? Kan man hitta
              andra sätt att stötta företagare från andra länder?
            </seg>
            <seg n="26e2874e">
              Det är bra att ni fullföljer delar av det som vi var inne på,
              nämligen att stötta företagare från andra länder med den särskilda
              satsningen som ni har lyft fram. Instegsjobben är också spännande,
              men man ska nog akta sig för alltför många säråtgärder och att
              peka ut invandrare och säga att det finns ett särskilt företagarpaket
              för dem, här finns ett särskilt instegsjobb för dem. Det leder
              också till en form av stigmatisering, och här finns behov av generella
              åtgärder. Det är just det som är problemet med att stoppa starta-eget-bidraget,
              som är en viktig faktor för att många företagare ska kunna komma
              i gång.
            </seg>
          </u>
          <note type="speaker" n="a451799e">
            Anf. 10 Näringsminister MAUD OLOFSSON (c):
          </note>
          <u who="unknown" xml:id="i-d0f18597804d87b7-5" n="30497e2b">
            <seg n="a3f7f1b4">
              Herr talman! Luciano Astudillo är upprörd över att jag gör partipolitik
              av detta. Men jag är riktigt upprörd över resultatet av den politik
              som Socialdemokraterna har bedrivit i tolv år. Jag är riktigt
              upprörd över att människor som kommer hit från andra länder inte
              får en chans att komma in på arbetsmarknaden. Jag är riktigt upprörd
              över att de åtgärder som den förra regeringen har ägnat sig åt
              har varit så tafatta att så många står utanför. Det är jag riktigt
              upprörd över.
            </seg>
            <seg n="e57e1ef1">
              Är det något som jag tänker anstränga mig för att åstadkomma
              är det att se till att de människor som har flytt från sina egna
              länder och som har ansträngt sig för att komma till Sverige också
              ska känna sig välkomna.
            </seg>
            <seg n="b4608548">
              Jag tycker att det är besvärligt när jag möter många människor
              som säger att när de försöker få hjälp av det svenska samhället
              finns alla människor som ska ge råd, stöd och hjälp i alla möjliga
              olika hus. Vi har en verktygslåda i det svenska samhället som
              är ganska omfattande, men verktygen ligger utspridda i hela geografin.
              Nu säger vi: Sätt er i samma hus! Plocka ihop verktygen i en verktygslåda!
              Hjälp människor som kommer hit! Fokusera på möjligheterna i stället
              för på problemen!
            </seg>
            <seg n="00c447d4">
              Det är bedrövligt när vi ser hela invandrargruppen som ett enda
              stort problemområde. Det är språksvårigheter, utanförskap och
              kriminalitet. Alla dessa begrepp förknippas med just invandrargruppen.
              I stället borde man se att det finns entreprenörer och människor
              med mycket kunskap som är vana att försörja sig själva och som
              vill ha självkänsla och vara med och bidra till Sverige.
            </seg>
            <seg n="c5979bbb">
              De nystartscentrum som regeringen nu föreslår syftar till att
              fokusera mer på det positiva och på de stora möjligheterna. I
              det finns nystartsjobben, instegsjobben som Ams förfogar över
              och validering av människors kunskap. I det finns företagarsatsning,
              där vi har höjt lånenivån för den mikrofinansiering som finns
              hos Almi. Där har just invandrarföretagen större möjligheter att
              låna pengar med mindre säkerhet. Vi stärker rådgivningsinsatserna,
              och de ska också finnas i samma hus.
            </seg>
            <seg n="3373da40">
              Det kan vara så att det faktum att vi har de olika myndigheterna
              utspridda gör att det är så många som inte får hjälp.
            </seg>
            <seg n="fcb65202">
              Jag är beredd att pröva många nya saker för att åstadkomma ett
              resultat. Vad gäller nystartscentrum ska det bli spännande att
              se om vi lyckas bättre när vi samordnar våra myndigheter på nationell,
              regional och lokal nivå med våra ideella krafter, företagarföreningar
              och andra föreningar som kan vara aktiva i detta. Det är just
              den samordning som efterfrågas av många.
            </seg>
            <seg n="3a23c1ec">
              Många av dem som kommer till Sverige från andra länder har helt
              andra affärsidéer. Häromdagen var jag ute i Kista och delade ut
              ett pris till teknikföretag. I fjol och i år var förstapristagarna
              människor från andra länder och inte svenskar sedan flera generationer
              tillbaka. Det är tack vare att människor kommer till vårt land
              med andra idéer, utbildningar, kontaktnät och en annan syn på
              marknaden som Sverige kan växa i sitt företagande.
            </seg>
            <seg n="32e62780">
              Det är därför som regeringen lägger särskilda resurser på Almi,
              lånevillkor, mentorprogram och rådgivning allt detta för att kunna
              stödja. Utöver det finns alla de generella insatserna. Vi har
              inkubatorer där många med utländsk bakgrund finns, Innovationsbron
              som jobbar mycket bra och Vinnova som går in och stöder en del
              forskningsprojekt. Vi har många sådana åtgärder.
            </seg>
            <seg n="ad4f7d62">
              Jag är inte nöjd förrän den dagen då vi ser att de människor
              som kommer till Sverige får vara med och bidra. Det kommer också
              att bidra positivt till Sveriges utveckling och tillväxt.
            </seg>
          </u>
          <note type="speaker" n="45cca6bd">
            Anf. 11 LUCIANO ASTUDILLO (s):
          </note>
          <u who="luciano_astudillo_31d9cb_w" xml:id="i-ff7143264cdb421e-4" n="cd9cc402">
            <seg n="4546beeb">
              Herr talman! Det är bra att vara upprörd över den situation som
              många människor lever i, över att vi har en segregation i landet
              och över att politiken inte har förmått förbättra situationen.
              Absolut!
            </seg>
            <seg n="ae6cc130">
              Om man är så upprörd som den borgerliga regeringen med Maud Olofsson
              i spetsen uppenbarligen är kan jag inte förstå att man när man
              får möjligheten att lägga fram den första egna budgeten efter
              ett halvår prioriterar förmögenhetsskatten och en omläggning av
              fastighetsskatten, som i stort sett bara gynnar de rikaste i Danderyd,
              när man kunde ha använt samma resurser till att göra något åt
              detta stora problem som upprör Maud Olofsson så. Jag begriper
              inte det.
            </seg>
            <seg n="df345f4c">
              Om nu Maud är så upprörd begriper jag inte heller varför man
              tvingar Ams till en timeout, som i detta fall innebär att inte
              en enda svensk här i landet för detta handlar inte om invandrare
              får starta-eget-bidrag. Är det den nya företagarpolitiken? Om
              Maud Olofsson och den borgerliga regeringen är upprörda borde
              man ha prioriterat annorlunda.
            </seg>
            <seg n="2908366d">
              Nystartscentrum är ett spännande koncept. Jag kan berätta för
              Maud att vi har haft nystartscentrum i Malmö sedan mitten av 90-talet,
              men vi har kallat det Arbets- och utvecklingscentrum. Det gjordes
              möjligt tack vare storstadssatsningen, som den gamla regeringen
              stod för. Man stöttade kommuner med särskilda svårigheter. Det
              är bra att staten går in och stöttar denna typ av verksamhet i
              Malmö och andra delar av landet. Det är spännande, och jag kommer
              att stötta det. Sedan får vi se om man levererar.
            </seg>
            <seg n="0ddb0f88">
              Jag håller med om att det finns en allmän bild av invandrare
              och människor från andra länder som är mycket negativ. Maud Olofsson
              bidrar delvis till att skapa den bilden när hon målar upp hur
              det ser ut och hur den gamla regeringen ställde till det.
            </seg>
            <seg n="33b7aef8">
              Redan innan Maud tog över rodret för näringspolitiken gick hälften
              av de läkarlegitimationer som utfärdades till läkare som översatte
              sina gamla betyg från andra länder för att få en svensk läkarlegitimation.
              Bland landets doktorander är 25 procent utrikes födda, och bland
              Sveriges nya företag startas vart femte av en person född i ett
              annat land. Där finns, från min sida sett, en mer diversifierad
              bild av hur Sverige ser ut. Jag ser problemen, men jag ser också
              att människor från andra länder bidrar mycket till landets utveckling
              i företagande med mera. Man måste se komplexiteten i det.
            </seg>
            <seg n="262d1b31">
              Jag lovar att jag inte kommer att stå här om tre år, när ni inte
              har lyckats bryta ned utanförskapet som ni lovade, och anklaga
              er för alla dessa problem. Detta är komplicerade saker, och inget
              quick fix löser dem, Maud Olofsson.
            </seg>
            <seg n="c5e7b3be">
              IFS lyfter upp spännande förslag i sin rapport. Mikrolånen är
              ett sådant förslag. Jag ska ta ett annat. Det kanske är som att
              svära i kyrkan, men Mauricio Rojas presenterade en gång något
              som han kallade solidaritetsfonder. Jag har själv tänkt tanken
              om tillväxtfonder på dessa områden för att stötta företagandet.
              Sådana idéer skulle kunna gå före sänkta fastighets- och förmögenhetsskatter.
            </seg>
          </u>
          <note type="speaker" n="ba3bfa0d">
            Anf. 12 Näringsminister MAUD OLOFSSON (c):
          </note>
          <u who="unknown" xml:id="i-d0f18597804d87b7-6" n="30497e2b">
            <seg n="4000db0e">
              Herr talman! Den här regeringen har suttit i sex månader. Det
              är knappast så att det är den här regeringen som bär ansvaret
              för det stora utanförskap som finns i dag, men vi kommer att bli
              utvärderade fram till 2010 och ska också bli det.
            </seg>
            <seg n="18c348a9">
              Sedan vi har tillträtt har vi lagt mycket resurser på att just
              minska utanförskapet. Det jag tycker är lite märkligt i den här
              debatten är att det var så få socialdemokrater som var upprörda
              under de tolv år då ni hade makten själva. Jag tycker att rätten
              till ett arbete är grundläggande för varje människa. Den stora
              klyftan, den stora orättvisa som finns i Sverige i dag, finns
              mellan de som har jobb och de som inte har jobb. Det som är bra,
              tycker jag, är att de som nu kommer till Sverige får möjlighet
              till hjälp att komma tillbaka. De får hjälp med validering. De
              får hjälp med rådgivning. De får hjälp med finansiering. De får
              hjälp med instegsjobb. De får hjälp med nystartsjobb. Vi har en
              hel räcka med åtgärder som just riktar sig till dem som har svårt
              att komma in på arbetsmarknaden.
            </seg>
            <seg n="d965e734">
              Om jag tittar på Almis roll i det här sammanhanget tycker jag
              att det där finns en större kompetens för att hjälpa dem som vill
              starta och driva företag än det finns på Ams, och det säger också
              Ams självt. Det är ju därför vi lägger resurserna just till Almi,
              och det är därför som vi också samarbetar med dem som kan det
              här med invandrarföretag och lyfter in den kompetensen i Almi.
              Det är därför vi ökar mikrolånen från 50 000 till 100 000 så att
              det blir lättare att låna, för att vi vet att det är väldigt många
              som inte får låna pengar om de går till en vanlig bank eftersom
              de inte har några kontakter och inte några säkerheter.
            </seg>
            <seg n="c00f4b46">
              Det är därför vi lyfter in nystartscentrum, och det är det nya
              i den här delen. Det finns embryon till nystartscentrum runt om
              i Sverige, och det är det vi har tittat på. Men det som vi lyfter
              in är också den ideella delen, nämligen företagarorganisationer
              av olika slag, kooperativa rådgivare och också många som jobbar
              i andra sektorer än de mer traditionella för att hjälpa dem som
              vill starta och driva företag.
            </seg>
            <seg n="150f691b">
              Luciano Astudillo är väldigt upprörd över förmögenhetsskatten
              och tycker att vi skulle ha gjort något annat i stället. Sanningen
              är ju den att vi behöver mer kapital till företagandet i Sverige.
              Jag kan inte tycka att det är särskilt rättvist att människor
              med väldigt höga inkomster hittar vägar för att lämna pengarna
              utanför Sverige och slipper beskattning, medan de som har lite
              mindre förmögenheter blir kvar här i vårt land och beskattas.
              Det vi skulle behöva är en ordning där vi får människor som har
              höga inkomster att också investera i vårt land, i nya jobb och
              i nya företag. Det är precis det som har hänt i Finland när man
              tagit bort förmögenhetsskatten. Den här delen innebär också att
              många invandrare kan få vara med och få en finansiering på ett
              annat sätt än bara via banksystemet, för vi behöver fler rika
              fastrar och farbröder som kan låna ut pengar till olika människor
              som vill starta företag.
            </seg>
            <seg n="b3bfb4c6">
              Sedan tycker jag att det är viktigt att fundera på en sak. Socialdemokraterna
              kritiserar nu alla de åtgärder som jag har räknat upp: validering,
              nystartsjobb, instegsjobb alltihop. Tala då om för mig vad Socialdemokraternas
              svar är! Ni gav inte svaret då ni satt i maktställning. Då fanns
              inga förslag som ni drev igenom, och utanförskapet ökade. Men
              vad är era svar i dag? Vad är det ni vill göra? Är det bara Ams,
              eller finns det några andra som kan ägna sig åt detta? Ams har
              för övrigt fortfarande starta-eget-bidraget som en åtgärd. Men
              vi kan inte bara titta på Ams. Vi måste titta på totalen och se
              vad vi kan göra inom de ordinarie strukturerna som inte är arbetsmarknadsåtgärder
              för att underlätta för fler människor att komma in på arbetsmarknaden.
              Det skulle vara jätteintressant för mig att få höra i det sista
              inlägget: Vad är Socialdemokraternas svar och besked till alla
              dem som inte har ett jobb i dag?
            </seg>
          </u>
          <note type="speaker" n="1653da3d">
            Anf. 13 LUCIANO ASTUDILLO (s):
          </note>
          <u who="luciano_astudillo_31d9cb_w" xml:id="i-ff7143264cdb421e-5" n="cd9cc402">
            <seg n="6f4adef9">
              Herr talman! Det är klart att jag inte anklagar den borgerliga
              regeringen för det integrationsmisslyckande som finns i Sverige,
              absolut inte. Det vore förmätet att göra något sådant. Samtidigt
              är de här frågorna komplicerade, och det vi kan se nu är att den
              borgerliga regeringen bidrar till att öka de ekonomiska klyftorna
              i landet. Man prioriterar fastighetsägarna i Danderyd framför
              småföretagare och andra människor i Rinkeby, Rosengård och Bergsjön.
              Det handlar om fördelningspolitik, prioriteringar. Det är det
              politik handlar om.
            </seg>
            <seg n="9eddf1dd">
              Jag har inte stått här och kritiserat validering. Tvärtom var
              det ju vi som till exempel tillsatte Valideringsdelegationen.
              Jag har inte kritiserat de satsningar som görs på IFS. Tvärtom
              var det en gång vi som satte i gång att stötta IFS och därutöver
              såg till att de kunde få ett långsiktigt hållbart stöd via Almi.
              Det var vår politik. Allt det där är ju positiva grejer som vi
              tycker är bra.
            </seg>
            <seg n="b032cb3c">
              Men tro inte, Maud Olofsson, att ökade klyftor kommer att leda
              till mer integration, tvärtom. Vilket land i världen har lyckats
              minska segregationen genom att öka klyftorna i samhället? Inget,
              Maud Olofsson! När det gäller förmögenhetsskatten är det ju så
              att vi har 200 personer som kommer att få 1 miljon kronor mer
              i fickan. Så är det ju. Det är prioriteringar i politiken, och
              ni har valt Danderyd framför alla de arbetslösa, till exempel,
              som med en arbetsmarknadsutbildning, med en arbetspraktik, med
              ett starta-eget-bidrag kanske skulle kunna komma ur utanförskapet.
            </seg>
            <seg n="6c3d5b5f">
              Okej ni har bara haft ett halvår på er, men det är fler som lever
              i utanförskap i dag än innan valet. Så är det. Och visst Amsåtgärder
              är inte allt, absolut inte. Det är inte allt, men det är en viktig
              del för många människor som behöver lite extra stöd för att rustas
              till de arbeten som kommer.
            </seg>
          </u>
          <note type="speaker" n="e67f113a">
            Anf. 14 Näringsminister MAUD OLOFSSON (c):
          </note>
          <u who="unknown" xml:id="i-d0f18597804d87b7-7" n="30497e2b">
            <seg n="16edd7a9">
              Herr talman! Det är rätt intressant att höra den upprördhet över
              förmögenhetsskatten som Luciano Astudillo visar. Jag skulle vilja
              fråga: Vad var det för fördelningspolitisk analys ni gjorde när
              ni tog bort arvs- och gåvoskatten? Det gällde precis samma grupper.
            </seg>
            <seg n="e49bf79b">
              Det jag är upprörd över, och det som får mig att engagera mig
              så hårt, är att ni har skapat ett samhälle där så många människor
              inte behövs. Det är den stora fördelningspolitiska skandalen.
              Om jag inte har ett jobb som jag kan leva på, om jag inte får
              gå till en arbetsplats där jag träffar kompisar, om jag inte får
              vara med och bygga det nya land som jag kommer till, hamnar jag
              i ett jättestort utanförskap. Jag accepterar inte det.
            </seg>
            <seg n="8b504405">
              Sedan vill en del starta företag. En del vill ha anställning.
              Vi har ett helt paket med åtgärder som vänder sig till både dem
              som vill starta företag och dem som vill ha anställning. När det
              gäller nystartsjobben är ju en av de stora grupper som faktiskt
              får jobb gruppen invandrare. De kan själva gå till olika företag
              och arbetsplatser och be om att få ett nystartsjobb. När det gäller
              rådgivning till de företagare som vill starta har vi ju uppmärksammat
              just det faktum att det är svårt att låna pengar. Det är svårt
              att få bra rådgivning. Det är svårt att få mentorsprogram. Det
              är det som vi pekar ut till Almi nu: Engagera er! Se till att
              ni med er kunskap om rådgivning och företagande är ett stöd för
              alla de personer som vill starta!
            </seg>
            <seg n="98c00e26">
              Sedan tror jag att nystartscentrum kommer att bli en jättespännande
              sak, för där kommer de som behöver den här hjälpen att få gå till
              ett hus med en stor verktygslåda, med alla de åtgärder en del
              har vi varit överens om, och en del är vi inte överens om som
              vänder sig till dem som vill ha en ny start i Sverige. För mig
              är den stora glädjen och den stora uppmaningen till alla som jobbar
              med det här: Se till att alla människor som kan jobba också kan
              få vara med och bidra till svensk utveckling. Det är det som är
              regeringens ambition. Jag kommer inte att ge mig förrän vi har
              lyckats med detta, för det här är en av de stora utmaningar vi
              har i vårt land.
            </seg>
          </u>
          <note n="36902be9">
            Överläggningen var härmed avslutad.
          </note>
          <note n="6669b6aa">
            4 § Svar på interpellation 2006/07:470 om sexuell och reproduktiv
            hälsa och rättigheter inom biståndet
          </note>
          <note type="speaker" n="00bf6f4a">
            Anf. 15 Statsrådet GUNILLA CARLSSON (m):
          </note>
          <u who="unknown" xml:id="i-d625ccff8c9c94bf-0" n="30497e2b">
            <seg n="db57f88e">
              Herr talman! Hans Linde har frågat mig vilka initiativ jag avser
              att vidta för att sexuell och reproduktiv hälsa och rättigheter
              de så kallade SRHR-frågorna prioriteras när biståndet nu ska fokuseras
              inom ramen för Parisagendan. Vidare har han frågat mig vilka initiativ
              jag avser att vidta för att SRHR-frågorna inkluderas som en faktor
              i valet av vilka länder biståndet ska fokusera på samt vilka initiativ
              jag avser att vidta för att sexuella och reproduktiva rättigheter
              inkluderas i det rättighetsperspektiv som ska genomsyra utvecklingspolitiken.
            </seg>
            <seg n="6e1d2e55">
              Jag vill börja med att tacka Hans Linde för hans engagemang i
              dessa frågor. I Sveriges politik för global utveckling, PGU, slås
              fast att alla människor oavsett kön, ålder, funktionshinder, etnisk
              tillhörighet eller sexuell läggning ska kunna åtnjuta de mänskliga
              rättigheterna. Dessa inkluderar rätten till sexuell och reproduktiv
              hälsa. Sexuell och reproduktiv hälsa och rättigheter är en av
              de viktigaste komponenterna i en hållbar fattigdomsbekämpning
              och är en fråga om såväl kvinnors möjlighet att åtnjuta de mänskliga
              rättigheterna och jämställdhet som utveckling. Brist på sexuell
              och reproduktiv hälsa har direkta kopplingar till utebliven utveckling.
              Utan satsningar på SRHR-området kommer inte millenniemål 5 att
              uppnås, det vill säga att förbättra mödrahälsan och minska mödradödligheten
              med tre fjärdedelar till år 2015, och inte heller de övriga millenniemålen.
            </seg>
            <seg n="0ff6ed1c">
              Herr talman! Parisdeklarationen om biståndseffektivitet bygger
              på fem kärnprinciper. Hans Linde har själv lyft fram givarsamordningen
              i sin interpellation. Deklarationens ansats handlar framför allt
              om hur utvecklingsländer ska kunna ta ett större ansvar för sin
              egen utveckling. Förutom frågan om ägarskap och principen om att
              biståndet ska ligga i linje med partnerländers fattigdomsstrategier
              och nationella utvecklingsplaner finns ju även principerna om
              höjd kvalitet och bättre resultat samt alla parters ansvar. Dessa
              tar regeringen fasta på i ett förnyat svenskt bistånd.
            </seg>
            <seg n="070ad8ff">
              Jag vill försäkra Hans Linde om att Sverige aktivt ska driva
              SRHR-frågorna. Främjandet av människors sexuella och reproduktiva
              hälsa och rättigheter genom utvecklingssamarbetet tillhör de frågor
              som är högt prioriterade av regeringen, också inom det pågående
              arbetet att höja biståndets kvalitet och göra det mer effektivt.
              Detta avspeglas tydligt i såväl budgetpropositionen som Sidas
              regleringsbrev. Jämställdhet, kvinnor och barn utgör en av de
              grundläggande inriktningar och prioriteringar som ska genomsyra
              utvecklingspolitiken och biståndet under hela mandatperioden.
            </seg>
            <seg n="bbef639a">
              Att det bilaterala biståndet fokuseras till färre samarbetsländer
              och färre sektorer innebär inte att vi försummar stödet till SRHR-frågorna.
              Respekten för de mänskliga rättigheterna inklusive sexuella och
              reproduktiva rättigheter samt kvinnors villkor, rättigheter och
              jämställdhetssituation utgör grundläggande element i urvalet av
              samarbetsländer och sektorer. Arbetet fortsätter också med genomförandet
              av Sveriges politik för sexuell och reproduktiv hälsa och rättigheter
              från 2005.
            </seg>
            <seg n="d70e7036">
              Regeringen avser att även i framtiden prioritera främjandet av
              jämställdhet och kvinnors och barns villkor, inklusive för SRHR
              inom ramen för såväl det bilaterala som det multilaterala utvecklingssamarbetet.
              Högre krav ska också ställas i framtida biståndsinsatser på integreringen
              av ett jämställdhetsperspektiv och på hänsyn till kvinnors och
              barns situation, villkor och rättigheter. Centrala områden för
              Sidas verksamhet omfattar mödrahälsovård, tillgång till preventivmedel,
              tillgång till säkra och lagliga aborter, sexualundervisning för
              unga kvinnor och män, hiv/aids samt bekämpning av könsrelaterat
              våld och rättighetskränkningar såsom kvinnlig könsstympning, människohandel
              och övergrepp på HBT-personer.
            </seg>
          </u>
          <note type="speaker" n="a2cfb4d4">
            Anf. 16 HANS LINDE (v):
          </note>
          <u who="hans_linde_1db168_w" xml:id="i-c891aa43ff02d232-0" n="f2b589d5">
            <seg n="0c87edfa">
              Herr talman! Jag vill börja med att tacka statsrådet för svaret.
            </seg>
            <seg n="f72dae2c">
              Vi ser i dag en global kraftmätning om kvinnors rätt till sin
              kropp, om allas vår rätt att få information om vår sexualitet
              och att få uttrycka vår sexualitet på våra egna villkor, oavsett
              kön och sexuell läggning.
            </seg>
            <seg n="97663a2d">
              De sexualkonservativa krafterna mobiliserar, knyter internationella
              kontakter och flyttar fram sina positioner. Bakom dem står bland
              annat USA och den katolska kyrkan. Deras arbete har i flera fall
              krönts med framgång. I långt fler länder vädrar motståndare till
              sexuell och reproduktiv hälsa och rättigheter morgonluft.
            </seg>
            <seg n="2e218183">
              Men vad som nästan är värre är det som sker i det tysta. Sakta
              förskjuts fokus i arbetet mot hiv/aids från preventivmedel och
              säker sex till avhållsamhet i flera afrikanska länder. Sexualupplysning
              och informationsspridning begränsas eller avskaffas i Östeuropa
              och Ryssland. Medan den här debatten pågår kommer tre kvinnor
              att dö på grund av en osäker abort, i många fall utan att någon
              reagerar.
            </seg>
            <seg n="138cf3b9">
              Samtidigt ser vi framsteg, segrar inom området sexuell och reproduktiv
              hälsa och rättigheter. I Portugal röstade befolkningen ja till
              en liberalisering av abortlagstiftningen. I tisdags infördes fri
              abort i Mexico City. Vårt engagemang för SRHR-frågor delas av
              många människor även i Afrika, Latinamerika och Asien.
            </seg>
            <seg n="7027328e">
              Herr talman! Jag välkomnar statsrådets svar. Jag är glad att
              det finns en förståelse för SRHR-frågornas betydelse för fattigdomsbekämpning,
              utveckling och uppfyllandet av millenniemålen. Jag välkomnar viljeinriktningen,
              även om jag saknar de konkreta initiativ som jag efterfrågade
              i interpellationen.
            </seg>
            <seg n="e73bc23b">
              I propositionen Sveriges politik för global utveckling sägs att
              utvecklingssamarbetet ska präglas av ett rättighetsperspektiv.
              Som exempel nämns rätten att bestämma över sin egen kropp, sin
              reproduktion och sexualitet.
            </seg>
            <seg n="4f0af46f">
              Statsrådet säger nu att SRHR-frågorna är en fråga om mänskliga
              rättigheter. Jag vill fråga statsrådet om det också innebär att
              statsrådet betraktar rätten till abort som en mänsklig rättighet.
              Jag tror att det skulle vara en viktig signal här i landet och
              framför allt till alla de länder som i dag tar emot svenskt bistånd.
            </seg>
            <seg n="073f2cfa">
              Tyvärr måste jag säga att min bild är att till exempel abort-
              eller HBT-frågor inte lyfts fram i dialogen med alla samarbetsländer.
              Jag var i Tanzania i februari, och där sa de lokala Sidarepresentanterna
              att man saknade arenor för att lyfta fram HBT-frågorna. I samma
              land har Sverige lämnat arbetet med SRHR-frågorna när man har
              fokuserat på det bilaterala utvecklingssamarbetet. Exemplet Tanzania,
              som ju är en av våra stora biståndsmottagare, oroar. Här behövs
              det tydliga riktlinjer och utbildningssatsningar för personalen
              vid utlandsmyndigheterna så att man faktiskt lyfter fram SRHR-frågorna,
              inklusive de kontroversiella frågorna om abort och homosexualitet.
              Vad kommer statsrådet att göra för att garantera att SRHR-frågorna,
              inklusive abort- och HBT-frågor, finns med i dialogen med samtliga
              de 70-tal länder som vi har utvecklingssamarbete med i dag? I
              dag ser det ju inte ut så.
            </seg>
            <seg n="f108c202">
              Även om Sverige i grunden har ett positivt arbete när det gäller
              SRHR-frågorna så gäller det inte alla givarländer. I min interpellation
              har jag lyft upp exemplet USA som aktivt motarbetar SRHR-frågorna
              genom sin global gag rule .
            </seg>
            <seg n="32dd7958">
              När statsrådet nu säger att Sverige aktivt ska driva SRHR-frågorna
              innebär det att Sverige kommer att lyfta fram de här frågorna
              i dialogen med USA? Kommer statsrådet inom ramen för FN, EU och
              andra internationella forum att lyfta fram problemen med USA:s
              biståndsregler på SRHR-området?
            </seg>
          </u>
          <note type="speaker" n="b95508bf">
            Anf. 17 Statsrådet GUNILLA CARLSSON (m):
          </note>
          <u who="unknown" xml:id="i-d625ccff8c9c94bf-1" n="30497e2b">
            <seg n="a1e8b3f3">
              Herr talman! Låt mig börja med det sista. Vad gör jag mer konkret
              för att påverka bland annat USA, som ju är en stor aktör inte
              minst inom hiv/aids-området?
            </seg>
            <seg n="87b3a2c4">
              Jag reser senare i maj till Washington och New York för att föra
              samtal med bland annat Världsbanken som nu jobbar med en ny hälsostrategi
              för att frågorna kring SRHR ska vara strategiskt viktiga dels
              för att uppnå millenniemålen, dels för att visa att man menar
              allvar med kvinnors rättigheter.
            </seg>
            <seg n="e64000b2">
              Jag kommer naturligtvis också att föra samtal med amerikanska
              motsvarigheter. Sedan valet har vi nordiska biståndsministrar
              skickat tydliga brev och signaler. Vi försöker på olika sätt att
              påverka för att vi inte bara i Sverige ska ha en bra politik på
              det här området utan för att vi ska få en ökad samordning för
              att lyfta fram kvinnors rättigheter.
            </seg>
            <seg n="e0fbdcc6">
              Jag tror att det är en utgångspunkt för att uppnå millenniemålen
              och för att åstadkomma utveckling.
            </seg>
            <seg n="44d33192">
              Om vi kränker kvinnors rättigheter, om vi inte tar vara på kvinnors
              skaparkraft kommer vi inte att kunna få den utveckling som vi
              vill se med fattigdomsbekämpning samt uthållig säkerhet och fred.
            </seg>
            <seg n="6e91b204">
              Jag fick en fråga om mänskliga rättigheter. Jag väljer att uttrycka
              det som att kvinnors bristande tillgång till säkra och lagliga
              aborter utgör ett av de största hindren för deras möjligheter
              att åtnjuta de mänskliga rättigheterna. Jag tycker att det är
              så tydligt att man i de länder där detta förvägras bryter mot
              de mänskliga rättigheterna.
            </seg>
            <seg n="b151a2c1">
              I stället för att lägga till rättigheter tror jag att det är
              viktigt att vi visar på att detta är en viktig fråga för att stärka
              kvinnors rätt och självkänsla och för att de ska åtnjuta respekt
              också i vardagen och det politiska samhället.
            </seg>
            <seg n="f8146941">
              Jag fick också frågan om en ökad fokusering i utvecklingssamarbetet
              och hur vi går till väga. Jag har försökt att i interpellationssvaret
              tala om hur vi ser på SRHR-frågorna. Jag kan lova Hans Linde att
              när vi tittar på de komparativa fördelar som Sverige har i olika
              länder ser vi att vi är duktiga på SRHR.
            </seg>
            <seg n="24b8400c">
              När och om vi väljer att dra oss ur vissa länder ska vi veta
              att det finns andra som tar vid och håller fanan högt vad gäller
              SRHR-frågorna, annars ska vi inte dra oss ur.
            </seg>
            <seg n="c2d9caa9">
              I Tanzania, som nu uppmärksammades, har vi gjort bedömningen
              det gjorde den förra regeringen när vi gick ned till färre sektorer
              inom utvecklingssamarbetet i landet med den tanzaniska regeringen
              att inte längre fokusera på hälsoområdet utan vi valde andra områden.
            </seg>
            <seg n="250f700b">
              Samtidigt påverkar vi genom det multilaterala samarbetet i Tanzania,
              och vi påverkar också tack vare enskilda organisationer och FN-organ
              som får stöd, till exempel IFFP och UNFPA. Det finns alltså fler
              aktörer än Sverige, och Sverige har ansvar i många av de multilaterala
              organen.
            </seg>
            <seg n="dd72ddaa">
              Själv har jag valt att lyfta upp kvinnors och barns utsatthet
              och också rättigheter i den utvecklingspolitik som vi nu utformar.
              Jag är förtvivlad över att vi inte har fler indikatorer. Jag är
              förtvivlad över att det inte finns fler strategier. Därför är
              jag, herr talman, glad över att vi har den här interpellationsdebatten.
              Det finns nämligen mycket kvar att göra på det här området även
              i Sverige.
            </seg>
            <seg n="197ae008">
              Då är det skönt att vi har en bred politisk samstämmighet kring
              detta och att vi kommit långt, både i vårt eget land vad gäller
              respekt för människor alldeles oavsett kön eller sexuell läggning
              och i hur vi tillsammans utformar en utvecklingspolitik som åstadkommer
              de mål som vi har föresatt oss att nå.
            </seg>
          </u>
          <note type="speaker" n="80d854a5">
            Anf. 18 HANS LINDE (v):
          </note>
          <u who="hans_linde_1db168_w" xml:id="i-4c88db6031cc4e04-0" n="f2b589d5" next="i-3718b025e58043a2-0">
            <seg n="448fa0ba">
              Herr talman! Anledningen till att jag frågade hur statsrådet
              ser på frågor om abort, om rätten till abort betraktas som en
              grundläggande mänsklig rättighet, är att jag ser en risk att dessa
              frågor, när vi diskuterar dem, förminskas till att bara bli kvinnofrågor,
              jämställdhetsfrågor. Här är det viktigt att ge en tydlig signal.
              Det är viktigt att Sverige är tydligt gentemot till exempel Nicaragua,
              som är en av Sveriges samarbetsländer, och talar om att Nicaraguas
              beslut i höstas att inskränka aborträtten också var en kränkning
              av de grundläggande mänskliga rättigheterna i landet.
            </seg>
            <seg n="4be5e335">
              Beträffande Tanzania lyfte jag upp något som jag tyckte var väldigt
              oroande när jag träffade Sidapersonal där, nämligen att det inte
              fanns något forum där de kunde lyfta upp HBT-frågorna. Jag frågade
              därför ministern vad man skulle göra för att garantera att dessa
              frågor finns med i dialogen med samtliga 70 länder. Det behövs
              utbildningssatsningar bland personalen för att de ska kunna ta
              upp dessa frågor i dialogen.
            </seg>
            <seg n="5fc322cd">
              Jag tror att vi skulle behöva börja här hemma. För inte så länge
              sedan besökte Tanzanias president Kikwete Sverige. Jag frågade
              utrikesministern om han i dialogen med Kikwete skulle ta upp HBT-frågorna
              eftersom Tanzania är ett av de länder där homosexualitet är förbjudet.
              Carl Bildts svar var att han hade pratat om mänskliga rättigheter.
              Jag har under min tid i riksdagen hunnit bli tillräckligt bevandrad
              i politisk retorik för att förstå att det innebar att han inte
              hade tagit upp HBT-frågorna specifikt. Det är lite oroväckande
              att inte ens våra egna ministrar tar upp dessa frågor i dialogen.
              Det kanske är så att inte bara vår Sidapersonal behöver handlingsplaner
              och utbildning utan även delar av regeringen.
            </seg>
            <seg n="56ce4ffc">
              Jag tänkte återgå till några av de saker som statsrådet tog upp
              i sitt svar. En sak som gör mig bekymrad är när statsrådet säger
              att budgetpropositionen och Sidas regleringsbrev är exempel på
              hur regeringen prioriterar SRHR-frågorna. Jag satt i går och tittade
              i vårpropositionen. Där finns inga förslag om SRHR-frågorna. Jag
              hittade faktiskt inte några skrivningar om SRHR-frågor över huvud
              taget i vårpropositionen. Inte heller i den mer omfattande höstbudgeten
              finns några satsningar på SRHR-området, och referenserna till
              SRHR kan räknas på ena handens fingrar.
            </seg>
            <seg n="69f11a71">
              I Sidas regleringsbrev avsätts i år 280 miljoner till SRHR av
              det totala ramanslaget på drygt 16 miljarder. Det motsvarar drygt
              2 procent. UNFPA kommer i år att få ökade anslag med 1,25 procent.
              Det vittnar inte precis om hög prioritering när det väl handlar
              om att förmedla pengarna.
            </seg>
            <seg n="f1c693c7">
              Herr talman! Än mer orolig blir man om man betraktar den samlade
              svenska utrikespolitiken, vilket jag tycker är viktigt att göra.
              Enligt PGU ska rättighetsperspektivet genomsyra alla politikområden.
              Om man läser den utrikespolitiska deklarationen ser man att regeringen
              inte fick in SRHR-frågorna någonstans, trots att man hade 14 sidor
              till förfogande. Den gigantiska frågan om hiv/aids, en av vår
              tids stora ödesfrågor, fick en bisats.
            </seg>
            <seg n="fa0fb98f">
              Nu ska man inte lasta Gunilla Carlsson för det, men vår utrikesministers
              engagemang i SRHR-frågorna imponerar inte precis. Om man går in
              på hans blogg även om det kanske inte är en indikator på regeringens
              samlade politik sägs
            </seg>
          </u>
          <note n="04e911c5">
            Anf. 19 TALMANNEN:
          </note>
          <u who="hans_linde_1db168_w" xml:id="i-3718b025e58043a2-0" n="f2b589d5" prev="i-4c88db6031cc4e04-0">
            <seg n="3e2fe338">
              Jag vill erinra om att debatten förs med biståndsministern, inte
              med utrikesministern.
            </seg>
          </u>
          <note type="speaker" n="f8573c99">
            Anf. 20 HANS LINDE (v):
          </note>
          <u who="hans_linde_1db168_w" xml:id="i-c891aa43ff02d232-1" n="f2b589d5">
            <seg n="10f9a0bd">
              Herr talman! Jag ber om ursäkt.
            </seg>
            <seg n="3874630d">
              Jag välkomnar i alla fall biståndsministerns engagemang på området,
              men det är viktigt att biståndsministern också driver på så att
              det samlade arbetet på det här området stärks i regeringen.
            </seg>
          </u>
          <note type="speaker" n="b9f65794">
            Anf. 21 Statsrådet GUNILLA CARLSSON (m):
          </note>
          <u who="unknown" xml:id="i-d625ccff8c9c94bf-2" n="30497e2b">
            <seg n="98b69109">
              Herr talman! Vad gäller frågan om HBT, som vi nu kommit in på,
              har jag valt att inte skriva så mycket om den i vårpropositionen.
              Anledningen till det är att jag vill ha en väl genomtänkt politik
              som är möjlig att genomföra på det här området. Redan nu görs
              väldigt mycket.
            </seg>
            <seg n="0492cdb6">
              Den handlingsplan som Sida överlämnade i september 2006 UD hade
              beställt den, alltså den tidigare regeringen ligger nu till grund
              för vårt arbete. Det kan finnas all anledning att ytterligare
              se över den, att ytterligare se hur vi inom ramen för regeringssamarbetet,
              men också i våra kontakter med riksdagen, ska lyfta fram dessa
              frågor mer än vad som redan görs i dag.
            </seg>
            <seg n="7a9e1c0c">
              Jag har själv föreslagit att vi, till exempel inom ramen för
              den vidareutbildning som sker av våra utlandsstationerade, mer
              ska lyfta fram just kvinnors och barns rättigheter men naturligtvis
              även komma in på HBT-frågor och annat. Det blir, om jag får lov
              att säga så, en liten indikator på hur det verkligen ser ut i
              vardagen.
            </seg>
            <seg n="8f22ec12">
              Detta är en känslig fråga i många länder. Jag vill påminna om
              att det inte var så länge sedan den var känslig också i Sverige,
              och därför förpliktar våra erfarenheter. Ett bra sätt när jag
              besöker utvecklingsländer, men även när jag träffar EU-kolleger,
              är att just tala om HBT-frågor och abortfrågor. Och när Nicaragua
              nu antar lagen måste vi fundera på hur vi ska använda biståndet.
              Ska vi överge fattiga människor i Nicaragua för att en dålig lag
              antas? Och hur mycket ska vi använda biståndet som påtryckningsmedel?
            </seg>
            <seg n="3164299d">
              Det är inga enkla frågor, och därför vill jag ha en bred och
              sammanhållen politik på området. Men vi måste också använda FN-organen
              på ett bra sätt. Därför såg jag till att vi gav mer pengar till
              UNFPA, som jag tycker är ett av de mest effektiva och bra FN-organen.
              Jag har redan träffat dess nuvarande chef Thoraya Obaid tre gånger
              just för att dessa frågor är så viktiga. Jag vill påminna om att
              det också handlar om att ge henne politiskt stöd och träffa henne
              ofta, inte enbart vara en av de allra största givarna till organisationen,
              vilket Sverige ju fortfarande är.
            </seg>
            <seg n="8d5164d4">
              Jag är mycket glad över att de här frågorna reses. Låt mig därför
              återkomma till frågan om vilka initiativ jag avser att ta. Jag
              har precis varit i Sudan, i Darfur, och sett hur fruktansvärt
              det humanitära läget är. Mest utsatta är kvinnorna och barnen.
              Vi kan därför se att vi inom ramen för det humanitära engagemanget,
              såväl som i utvecklingssamarbetet, kan göra mycket mer. När vi
              deltar som hjälparbetare och dessutom är stora givare har vi också
              ett stort ansvar för att omedelbart väva in problemet med kvinnors
              utsatthet men även deras kraft.
            </seg>
            <seg n="691aac9f">
              När jag träffar kvinnor märker jag att de nu är de största föregångarna
              för fred och försoning men också när det gäller att skapa förutsättningar
              för utveckling. Därför handlar mitt engagemang under mina resor
              många gånger om att just besöka områden där kvinnor deltar i utvecklingssamarbetet
              för att sedan diskutera allt utifrån detta. Det handlar om allt
              från frånvaro av hunger och tillgång till vatten, sanitet och
              el till att tala om deras rättigheter och att lära dem, utbilda
              dem.
            </seg>
            <seg n="0b00de5f">
              Vidare tror jag att vi måste se mer på hur vi kan nå ut till
              män och kvinnor så att de får information om de rättigheter som
              de faktiskt har. Därmed kan de själva bidra till utvecklingen
              och ställa de krav som behöver ställas. De länder där dessa rättigheter
              oftast kränks tillhör ju de mest totalitära staterna där det inte
              finns någon demokrati.
            </seg>
          </u>
          <note type="speaker" n="2070fc87">
            Anf. 22 HANS LINDE (v):
          </note>
          <u who="hans_linde_1db168_w" xml:id="i-c891aa43ff02d232-2" n="f2b589d5">
            <seg n="a72f562a">
              Herr talman! Låt mig börja med handlingsplanen om HBT-frågor
              för Sidas personal. Det är naturligtvis ett steg i rätt riktning.
              När jag läser handlingsplanen ser jag dock, tyvärr, att målsättningarna
              är för lågt ställda. I dag finns vid Sida, liksom på UD, stort
              behov av kompetenshöjning i HBT-frågor för att kunna bedöma situationen
              i de länder där man agerar, kunna ställa de rätta frågorna och
              se problemen. Jag hoppas att man intensifierar arbetet med Sidas
              handlingsplan gällande HBT-frågorna. Behoven är gigantiska.
            </seg>
            <seg n="7d476596">
              Visst är dessa frågor kontroversiella, och det är mycket möjligt
              att vi, när vi lyfter upp SRHR-frågorna, kommer att få en och
              annan ovän, men därför är de också helt avgörande. Jag, och många
              med mig, ser nämligen att om Sverige backar, om Sverige tystnar,
              finns det inte så många andra som i stället kan ta över.
            </seg>
            <seg n="3b554694">
              Jag tror också att Sverige genom sitt långa engagemang för biståndsfrågor
              och utvecklingsarbete har stor trovärdighet. Vi har en god relation
              till exempel till Tanzania och Nicaragua. Den relationen ska vi
              använda till att trycka på på ett sätt som många andra länder
              inte skulle ha möjlighet till, även om de skulle vilja.
            </seg>
            <seg n="3f8077df">
              Jag ser fram emot att regeringen i höst mer detaljerat presenterar
              hur arbetet med Parisagendan ska fortskrida. Utifrån den här interpellationsdebatten
              förutsätter jag att SRHR-frågorna kommer att tillhöra de prioriterade
              sektorerna och att de vägs in när statsrådet beslutar om landfokusering.
            </seg>
            <seg n="5588bea0">
              Jag tror att vi kommer att ha all anledning att återkomma till
              dessa frågor under mandatperioden, dels för att det är stora och
              viktiga frågor, dels på grund av det engagemang som jag och Vänsterpartiet
              har för sexuell och reproduktiv hälsa och rättigheter och som
              statsrådet tackade för inledningsvis. Detta varken började eller
              avslutades i dag. Jag kan garantera statsrådet att vi återkommer.
            </seg>
          </u>
          <note type="speaker" n="2a7707ff">
            Anf. 23 Statsrådet GUNILLA CARLSSON (m):
          </note>
          <u who="unknown" xml:id="i-d625ccff8c9c94bf-3" n="30497e2b">
            <seg n="b268dac9">
              Herr talman! Jag vill igen tacka Hans Linde för att han tagit
              upp frågan i denna interpellation och också tidigare i frågor
              från riksdagen. Jag tror att han delar min uppfattning att det
              är bättre nu när vi har gemensamma synpunkter på den HBT-plan
              som finns. Den är en bra början. Den kan göras ännu skarpare.
              Vi ska inte hasta igenom den i Regeringskansliet, utan inte minst
              inom ramen för utrikesutskottets arbete föra en bra diskussion
              om hur vi ytterligare kan skärpa verktygen, så att vi kan vara
              en föregångare.
            </seg>
            <seg n="673f9eef">
              Vad gäller SRHR-frågorna hoppas jag på fortsatt stöd från Vänsterpartiet,
              en blåslampa. Jag hoppas också att vi kan diskutera detta i dess
              helhet och tillsammans hjälpas åt att sprida uppfattningar om
              demokrati, att vi är banerförare för att få undan totalitära stater,
              att vi kan hjälpas åt att skapa förutsättningar för utveckling
              genom att det blir säkerhet i länder.
            </seg>
            <seg n="738b166d">
              Jag har konstaterat att det är i de totalitära regimerna som
              HBT-personers och kvinnors rättigheter kränks som mest. Därför
              är det viktigt att hela vår utrikespolitik, i synnerhet utvecklingspolitiken,
              som jag ser som den viktigaste delen, kan väva in alla dessa aspekter
              och därmed tillåta oss att ha som en måttstock hur männen och
              kvinnorna mår i länderna och hur deras grundläggande rättigheter
              respekteras. Därmed kan vi också titta på inte minst SRHR-indikatorer
              som det yttersta måttet.
            </seg>
            <seg n="4baad012">
              Det är viktigt att vi kan stå upp för frihet och demokrati. Det
              tror jag är det absolut bästa sättet att verka för att alla människor
              ska kunna utnyttja de mänskliga rättigheterna fullt ut.
            </seg>
          </u>
          <note n="36902be9">
            Överläggningen var härmed avslutad.
          </note>
          <note n="8fe4293d">
            5 § Svar på interpellation 2006/07:429 om mer resurser till Samhall
          </note>
          <note type="speaker" n="00c965cd">
            Anf. 24 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-2ad5f0c32dce1b8a-0" n="30497e2b">
            <seg n="07cdcd91">
              Herr talman! Torbjörn Björlund har frågat mig om jag avser att
              vidta åtgärder för att regeringen ska tillstyrka mer resurser
              till Samhall för 2008.
            </seg>
            <seg n="0d5e3dbc">
              Jag vill först påpeka att neddragningen av Samhall initierades
              under den tidigare regeringen. Neddragningen var en följd av den
              omstrukturering som skedde i den svenska industrin. Denna ledde
              till minskat antal arbetstillfällen och ökad undersysselsättning
              i Samhall. Mot bakgrund av denna problematik och efter förslag
              av Samhallutredningen och Lönebidragsutredningen infördes nya
              insatser, bland annat trygghetsanställningar, som är alternativa
              arbeten till arbeten i Samhall.
            </seg>
            <seg n="be4ad184">
              Regeringen har i 2007 års ekonomiska vårproposition föreslagit
              att Samhall ska ta en större roll i arbetet för att integrera
              de funktionshindrade som hamnat i utanförskap. Därför föreslår
              regeringen i propositionen att öka anslaget till Samhall med 104
              miljoner kronor, vilket motsvarar ca 500 anställda eller en höjning
              av sysselsättningskravet från 23,4 till 24 miljoner arbetstimmar.
            </seg>
            <seg n="c467e6c6">
              Regeringen beräknar vidare i 2007 års ekonomiska vårproposition
              att anslaget tillförs 558 miljoner kronor 2008 för att öka sysselsättningskravet
              med motsvarande ca 1 000 platser i Samhall. Regeringen återkommer
              i budgetpropositionen för 2008 om den exakta fördelningen av dessa
              medel.
            </seg>
            <seg n="27bd4ff2">
              Torbjörn Björlund har fel när han säger att Samhall i sitt budgetunderlag
              kräver en sysselsättningsnivå runt 25 miljoner arbetstimmar för
              att bolaget ska finnas i hela landet. Samhall framhåller i sitt
              budgetunderlag att förutsättningarna för att Samhall ska fullgöra
              sitt uppdrag att finnas i hela landet är att minst innevarande
              års volym arbetstimmar om 23,4 miljoner upprätthålls.
            </seg>
            <seg n="27701a42">
              De i vårpropositionen för 2007 aviserade volymerna hos Samhall
              ligger alltså över det som Samhall begär i sitt budgetunderlag.
              Jag bedömer att Samhall därmed kommer att ha nödvändiga förutsättningar
              för att finnas i hela landet.
            </seg>
          </u>
          <note type="speaker" n="6b8d9fa5">
            Anf. 25 TORBJÖRN BJÖRLUND (v):
          </note>
          <u who="torbjorn_bjorlund_2b376c_w" xml:id="i-890a70d600a1063b-0" n="3576bb72">
            <seg n="7657354a">
              Herr talman! Jag tackar för svaret från statsrådet, men är inte
              riktigt nöjd ändå. Det är inte min uppgift att vara det heller.
              Jag kommer att försöka förklara hur jag ser på saken och på svaret.
            </seg>
            <seg n="9cb6449a">
              Först och främst är frågan om det som läggs till i vårpropositionen
              och det som kommer i tilläggsbudgeten räcker till. Jag förväntar
              mig inte att det kommer att räcka till. Vi har ett dilemma i dag.
              Vi har dragit ned på Samhall, som har problem med att fylla sin
              uppgift i dag. Det behövs mer pengar för att de över huvud taget
              ska kunna fylla sin uppgift.
            </seg>
            <seg n="0b692b1f">
              Jag satt för någon månad sedan och pratade med Birgitta Böhlin,
              som är vd för Samhall. Hon uttryckte en oro för att de pengar
              som är avsatta inte ska räcka till i alla fall. 23,4 miljoner
              timmar är ett slags nedre smärtgräns för att det ska fungera över
              huvud taget. Bedömningen är att man måste ha åtminstone 24,4 miljoner,
              kanske 25. I vår proposition lägger vi till så att det räcker
              till 25 miljoner timmar. Det är för att säkerställa att Samhall
              finns i hela landet och att det finns tillräckligt med medel för
              att ta emot de människor som behöver hjälp att komma in i Samhalls
              verksamhet och även slussas ut vidare i arbetslivet.
            </seg>
            <seg n="c314cf29">
              Tyvärr får jag känslan att regeringen ägnar sig åt sifferexercis.
              Regeringen försöker med ekonomiska medel hitta gränser och med
              något slags statistik visa att det den gör blir bra. På det sättet
              döljer man att man gör för lite.
            </seg>
            <seg n="1c8d45f1">
              Man måste komma ihåg att Samhall har en väldigt specifik uppgift.
              De ska ta hand om människor som har extra stora behov och se till
              att de kan slussas ut i arbetslivet och få arbete. Samhalls uppgift
              är inte primärt att göra vinst eller att skapa stora pengar och
              inkomster, utan att skapa arbete och meningsfull sysselsättning
              för dem som inte kommer in, för dem som står längst ut.
            </seg>
            <seg n="dafdce77">
              Regeringen pratar om utanförskap. De här människorna befinner
              sig i utanförskap och måste ha hjälp. Om man inte löser det, om
              människorna inte kommer in i Samhalls verksamhet, är frågan om
              Samhall fyller sin uppgift. Jag menar att de då inte gör det.
              De medel som i dag finns avsatta och de som kommer att avsättas
              tror jag ändå inte räcker till för dem som ska in i verksamheten.
              Det kommer att finnas större behov som inte kommer att kunna tillgodoses.
            </seg>
            <seg n="d37cff9d">
              Regeringen pratar också om att man ska skapa incitament för att
              se till att människor kommer in i arbete. Ger man inte tillräckliga
              medel för att ta in de här människorna i Samhalls verksamhet till
              att börja med kommer inte dessa incitament att finnas för dem.
            </seg>
            <seg n="15a812ea">
              Det finns många andra signaler som gör att i alla fall jag är
              orolig för att det inte kommer att fungera. Det kommer att skapas
              ett utanförskap igen. En interpellant visade tidigare i dag siffror
              på att utanförskapet nu är större än före valet. Hur de siffrorna
              ser ut behöver man kanske inte kommentera, men signalerna finns
              där.
            </seg>
            <seg n="bb9ece52">
              Regeringen berömmer sig för att bry sig om de människor som står
              längst bort från arbetsmarknaden, dem som står i utanförskap.
              Men om man inte gör tillräckligt mycket för att få in dem i Samhalls
              verksamhet, som är första steget in, om man inte ger tillräckliga
              medel för att Samhall ska klara av den uppgiften, då blir det
              inte rätt. Då blir det fel.
            </seg>
            <seg n="c08c27b3">
              De pengar som arbetsmarknadsministern nämner i sitt svar är inte
              tillräckliga. Det måste till mer pengar. Vår bedömning är att
              det behövs minst 25 miljoner timmar för att Samhall ska fylla
              sin uppgift.
            </seg>
          </u>
          <note type="speaker" n="d89abac2">
            Anf. 26 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-2ad5f0c32dce1b8a-1" n="30497e2b">
            <seg n="f8822c71">
              Herr talman! Låt mig först säga att jag naturligtvis delar Torbjörn
              Björlunds grunduppfattning, som uttrycks i interpellationen. Samhall
              har en mycket betydelsefull roll på arbetsmarknaden. De fyller,
              som Torbjörn Björlund säger, en viktig funktion för att hjälpa
              dem som verkligen behöver vår hjälp att få lägre trösklar in på
              arbetsmarknaden och som annars inte hade haft en möjlighet att
              vara med.
            </seg>
            <seg n="e0cc7c82">
              Jag är själv väldigt engagerad i Samhalls verksamhet. Jag har
              varit och besökt den flera gånger. Jag tycker att de gör ett fantastiskt
              bra jobb. Det måste alltid vara bättre att hitta en möjlighet
              att vara med genom Samhall eller på annat sätt med lönebidrag
              eller olika skyddande anställningar för den som verkligen behöver
              den typen av hjälp. Där delar jag absolut Torbjörn Björlunds grunduppfattning.
            </seg>
            <seg n="d55a505b">
              Grundfrågan är om pengarna räcker till. Är det nog? Det första
              jag kan säga är att vi har ökat anslaget. Vad vi föreslår i vårpropositionen
              är en satsning för fler funktionshindrade i arbete genom att öka
              anslaget successivt med 123 miljoner kronor innevarande år och
              med 435 miljoner, 210 miljoner respektive 179 miljoner kronor
              för åren 2008, 2009 och 2010.
            </seg>
            <seg n="deff1d08">
              Exakt hur fördelningen mellan lönebidrag och andra insatser ska
              se ut håller vi på att jobba med just nu. Vi ska återkomma om
              det i budgetpropositionen för år 2008.
            </seg>
            <seg n="8997d05b">
              Sammantaget beräknas antalet platser med lönebidrag hos Samhall,
              utvecklingsanställningar, trygghetsanställningar och offentligt
              skyddade anställningar successivt öka med ungefär 2 500 platser
              genom satsningen till en sammanlagd kostnad på 946 miljoner kronor
              år 2010.
            </seg>
            <seg n="ebbe1034">
              Exakt hur stor ökningen blir beror lite grann på fördelningen
              av de olika insatserna. Klart är dock att lönebidragen under andra
              halvåret i år ökar med ungefär 300. Antalet platser i Samhall
              ökar med 450 platser eller 600 000 arbetstimmar.
            </seg>
            <seg n="f9db7847">
              Jag är beredd att diskutera detta i sitt stora sammanhang för
              att se att vi når en bra balans. Grunduppfattningen och grundinställningen
              är att det är en vettig verksamhet och ett bra sätt att få in
              personer på arbetsmarknaden som annars skulle stå utanför.
            </seg>
            <seg n="86143846">
              Nu befinner vi oss i ett arbetsmarknadspolitiskt läge som är
              väldigt gott. Det sprutar på som tåget, om jag får tillåta mig
              att uttrycka mig på det sättet i kammaren. Vi ser samtidigt hur
              arbetslösheten sjunker, sysselsättningen ökar och utanförskapet
              minskar.
            </seg>
            <seg n="d192fbe7">
              Men det kommer ändå alltid, hur gott arbetsmarknadsläget än är,
              att finnas en grupp människor som har väldigt svårt att ta sig
              in. Personer med olika typer av funktionshinder hör till den gruppen.
              Torbjörn Björlund ska där inte känna något bristande engagemang
              från min sida. Där kan vi säkert i stället ha en debatt om nivåer.
            </seg>
            <seg n="027294aa">
              Det här är ett första steg. Jag är beredd att fortsätta att titta
              över detta och se vad som behöver göras i väldigt konstruktiv
              anda. Det är oerhört viktigt att vi inte lämnar någon bakom oss.
            </seg>
          </u>
          <note type="speaker" n="6a084970">
            Anf. 27 TORBJÖRN BJÖRLUND (v):
          </note>
          <u who="torbjorn_bjorlund_2b376c_w" xml:id="i-890a70d600a1063b-1" n="3576bb72">
            <seg n="31035a09">
              Herr talman! Jag tvivlar inte på att statsrådet har ett stort
              engagemang för de här frågorna. Det är jag övertygad om. Men bedömningen
              av hur utvecklingen ser ut för Samhalls del är tveksam.
            </seg>
            <seg n="d69f34e5">
              Jag var på besök på anläggningen i Emmaboda för ett halvår sedan.
              Jag träffade alla anställda som fanns där, både de som jobbade
              i verksamheten och de som jobbade med människorna där. Det finns
              en stor oro.
            </seg>
            <seg n="629f2b94">
              Detta är människor som behöver extra stöd. De känner oro för
              saker som att ta sig till sitt jobb på ett bra sätt och att inte
              ha för långt till jobbet. De behöver någon gång kanske få det
              lugnt på jobbet. De har sådana funktionshinder att de behöver
              ha det stödet.
            </seg>
            <seg n="a8754a1f">
              Det finns i dag en tendens och risk i jakten på att få många
              övergångar, det vill säga att få människor vidare från Samhall
              ut till arbetslivet det kan ske med lönebidrag eller inte att
              man går för fort fram.
            </seg>
            <seg n="4fa91bcc">
              Frågan om lönebidrag är också en specifik sak. En del av anslaget
              är till för att jobba med Samhall och funktionshindrade. Fördelningen
              mellan Samhall och lönebidrag kan man diskutera i sig.
            </seg>
            <seg n="27534607">
              Samhall har uppgiften att arbeta med dessa människor, till exempel
              i Emmaboda. De uttryckte en väldigt stor oro för sin situation.
              Man förändrar Samhall och tar kanske bort verksamhet. Det gör
              man naturligtvis för att spara pengar men också för att förändra
              utifrån den arbetsmarknad som finns i dag. Det blir mindre varor
              och fler tjänster.
            </seg>
            <seg n="35aad06c">
              Det gör att dessa människor inte får det stöd de behöver ha.
              En sådan sak som att resa från Emmaboda till Nybro, där man har
              en annan anläggning, är för en del ett oöverstigligt hinder. Det
              är inte Samhalls uppgift att spara pengar. De ska se till att
              dessa människor får en bra verksamhet.
            </seg>
            <seg n="b6cc50cf">
              Dessutom finns det i dag i varje fall i Emmabodaexemplet lokalt
              en efterfrågan på de varor och tjänster som man gör i Emmaboda.
              Att då på något sätt flytta verksamheten till Nybro för att sedan
              skicka ut varorna igen är inte speciellt smart.
            </seg>
            <seg n="33a65cd0">
              Man måste ha något slags tanke i detta. Vad är den primära uppgiften
              för Samhall? Är det att tjäna pengar eller att se till att människor
              har en bra sysselsättning och får hjälp ut i arbetslivet på ett
              bra sätt?
            </seg>
            <seg n="44b9bb90">
              Man måste ta den här stora oron på allra största allvar. Det
              är inte bara här. Jag har haft kontakter med Norrland och ett
              par andra ställen. Man uttrycker samma oro för att förändringen
              man gör går för fort och blir fel. Man lämnar människor bakom
              sig.
            </seg>
            <seg n="befcff2b">
              Man måste ha tillräckliga resurser för att ta hand om den allra
              sista gruppen funktionshindrade, som kanske inte kan slussas ut
              i arbetslivet normalt utan behöver ha verksamheten stadigvarande
              på sin hemort så att de har någonting att göra och en sysselsättning.
            </seg>
            <seg n="cf92e45e">
              Klarar Samhall inte av det så klarar de inte av sin uppgift att
              finnas i hela landet och skapa arbetstillfällen för dem som behöver
              extra hjälp och extra resurser för att på något sätt komma till.
              Människor kan kanske slussas ut i någon verksamhet i samhället
              som har behov av lönebidragsanställda eller där de som funktionshindrade
              kan fungera som en vanlig anställd. Det är det primära i verksamheten
              att se till det.
            </seg>
          </u>
          <note type="speaker" n="d8b1ea28">
            Anf. 28 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-2ad5f0c32dce1b8a-2" n="30497e2b">
            <seg n="4be64505">
              Herr talman! Jag ska passa på att tacka Torbjörn Björlund för
              interpellationsdebatten. Det ger också tillfälle att stilla en
              del av oron. Vårpropositionens förslag innebär trots allt att
              vi ökar anslaget med nära 1 miljard till år 2010 till det samlade
              området för att hjälpa den här målgruppen tillbaka till en anställning.
              På det sättet tror jag att man kan lugna dem som är verksamma
              inom Samhall på olika sätt och vis.
            </seg>
            <seg n="7bda06d1">
              När det gäller exemplet från Emmaboda och Nybro förstår jag naturligtvis
              oron. Det är förstås Samhall självt som fattar beslut om sin organisation.
              Det kan jag inte kommentera annat än genom att säga att det med
              det arbete vi gör genom propositionen inte finns grund för den
              oro som Torbjörn Björlund vädrar.
            </seg>
            <seg n="3710dbe0">
              Det är klart att detta måste följas ganska noga framöver. Vi
              måste se att vi når det resultat vi gemensamt vill uppnå så att
              de som verkligen är i behov av vår gemensamma hjälp också får
              det.
            </seg>
            <seg n="06e8e603">
              Den tyske professorn Hans-Werner Sinn var här för inte så hemskt
              länge sedan och höll ett föredrag i samband med globaliseringsrådet.
              Jag ska försöka sammanfatta det han sade. En av de saker han sade
              var: Det är bättre att betala människor för att jobba än för att
              inte jobba.
            </seg>
            <seg n="3cd1b061">
              I någon mening är det en väldigt bra utgångspunkt. När det gäller
              personer som har behov av hjälp och stöd för att över huvud taget
              ha en möjlighet att ta sig in måste vi vara beredda att göra någonting.
            </seg>
            <seg n="3f032618">
              Ambitionsnivån är det inget fel på. Jag är beredd att följa detta
              område nogsamt och gärna föra diskussioner också framgent med
              Torbjörn Björlund för att se att vi hamnar rätt.
            </seg>
          </u>
          <note type="speaker" n="72b6680b">
            Anf. 29 TORBJÖRN BJÖRLUND (v):
          </note>
          <u who="torbjorn_bjorlund_2b376c_w" xml:id="i-890a70d600a1063b-2" n="3576bb72">
            <seg n="08a8884a">
              Herr talman! Jag kommer att fortsätta att jaga arbetsmarknadsministern
              i den här frågan. Det lovar jag. Jag kommer inte att släppa den.
            </seg>
            <seg n="ca36966e">
              Det finns signaler i övrigt som också är lite oroväckande. Jag
              fick en tidskrift som heter Intra där man beskriver en situation
              i Lidköpings kommun där man har LSS-verksamhet. Där är man orolig
              för att det söker sig fler funktionshindrade till LSS-verksamhet
              för att de inte får plats. Samhall kan inte ta emot dem, och det
              finns inte utrymme för dem.
            </seg>
            <seg n="27eb3761">
              Det är också en utveckling. Det påverkas av att man ser till
              att utrymme finns i Samhall så att LSS-verksamhet i kommunerna
              inte överbelastas. Det hänger ihop. Det finns olika samband som
              påverkar. Det som regeringen gör arbetsmarknadspolitiskt påverkar
              det. Det gäller allt vi har kritiserat som regeringen gör med
              a-kassa och allt sådant. Nu tar man timeout i Ams med utbyggnad.
              Allt det kommer att påverka i flera steg.
            </seg>
            <seg n="8fad416d">
              Man lastar över problem på andra. När Samhall inte räcker till
              måste vi ta de signalerna på allvar. Det måste vi göra någonting
              åt. Vi måste se till att resurserna hamnar rätt så att människor
              som har en möjlighet kan fungera i Samhalls verksamhet. De söker
              sig inte till någon annan verksamhet, eftersom de inte har något
              alternativ.
            </seg>
            <seg n="8ed66796">
              De vill ha någonting att göra. De behöver ha en arbetsuppgift
              och känna att de tillhör samhället på något sätt. Vi har talat
              om socialbidrag och sådant när det gäller a-kassan och försäkringssystemen.
              Lägger man över det på andra är det fel. Människor får fel signaler.
            </seg>
            <seg n="a1369068">
              Man måste tänka om och göra om fördelningen av pengar så att
              man får människor att hamna på rätt plats. Det är definitivt någonting
              som regeringen behöver göra för att klara av sitt åtagande och
              leva upp till sin retorik om att människor inte ska vara i utanförskap.
            </seg>
            <seg n="68e2babe">
              Dessa människor kan inte ta vilka jobb som helst. Jobb som är
              anpassade för funktionshindrade måste finnas med. Det är Samhalls
              uppgift. Jag hoppas verkligen att regeringen tar det på allvar
              och fortsätter att jobba med den frågan.
            </seg>
          </u>
          <note type="speaker" n="efade2ac">
            Anf. 30 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-2ad5f0c32dce1b8a-3" n="30497e2b">
            <seg n="5ba50d9d">
              Herr talman! Torbjörn Björlund sade att man lastar över problemen
              på andra. Min utgångspunkt är att när arbetsmarknaden går som
              tåget, arbetslösheten sjunker, sysselsättningen ökar och utanförskapet
              minskar har vi möjlighet att minska trycket på arbetsmarknadspolitiska
              åtgärder för dem som står allra närmast arbetsmarknaden. Det är
              då de har möjlighet att få ett reguljärt arbete. Då kan man också
              fokusera mer på dem som befinner sig längst ifrån.
            </seg>
            <seg n="9ef6bbf8">
              Det har varit min utgångspunkt. Därför är jag glad för denna
              miljard nära på som är budgeterad och som vi trots allt lägger
              på området under den här mandatperioden.
            </seg>
            <seg n="ee398378">
              Men jag kan lova Torbjörn Björlund att vi ska följa det här nogsamt.
              Om det skulle visa sig att det ser konstigt ut och att de här
              signalerna visar sig inte bara vara signaler på grund av olika
              förändringar i det som Samhall gör i sin egen organisation eller
              i sina marknadsbedömningar i övrigt så få man fundera lite grann
              på vad som ytterligare måste göras.
            </seg>
            <seg n="d98c092b">
              Jag tänker mig också så småningom, när vi går in i jobb- och
              utvecklingsgarantin från den 2 juli, att vi i det tredje steget
              kommer att behöva jobba mer med skyddade anställningar av olika
              slag. Det kan vara lönebidrag, det kan vara anställningar genom
              Samhall och det kan vara andra åtgärder som behöver vidtas för
              att hjälpa dem som verkligen befinner sig långt borta. Men det
              får vi återkomma till.
            </seg>
          </u>
          <note n="36902be9">
            Överläggningen var härmed avslutad.
          </note>
          <note n="9b574911">
            6 § Svar på interpellation 2006/07:463 om deltidspolitiker och
            a-kassa
          </note>
          <note type="speaker" n="2bebafea">
            Anf. 31 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-2ad5f0c32dce1b8a-4" n="30497e2b">
            <seg n="bd651997">
              Herr talman! Hans Stenberg har frågat mig om jag är beredd att
              ändra regelverket så att frånvaro för politiska uppdrag betraktas
              som a-kassegrundande.
            </seg>
            <seg n="c44219db">
              Låt mig till en början understryka vikten av ett ekonomiskt skydd
              vid arbetslöshet. Arbetslöshetsförsäkringen är en grundläggande
              och viktig del i det svenska välfärdssystemet. Behovet av ett
              ekonomiskt skydd vid arbetslöshet gäller alla på arbetsmarknaden.
            </seg>
            <seg n="42eebd80">
              Jag vill även framhålla att jag delar Hans Stenbergs uppfattning
              om att de förtroendevalda tar på sig ett stort ansvar och att
              de är viktiga bärare av demokratin.
            </seg>
          </u>
          <note n="af361032">
            För närvarande pågår inom Regeringskansliet en översyn av olika
            typer av förtroendeuppdrag och deras effekter för arbetslöshetsförsäkringen
            med anledning av ett tillkännagivande från riksdagen (rskr. 2004/05:181)
            med överlämnande av arbetsmarknadsutskottets betänkande om arbetslöshetsförsäkringen.
          </note>
          <note type="speaker" n="fa23b3ac">
            Anf. 32 HANS STENBERG (s):
          </note>
          <u who="hans_stenberg_3b008d_w" xml:id="i-912216abdc12abfe-0" n="d84cd358">
            <seg n="10f0d1b1">
              Herr talman! Jag vill börja med att tacka arbetsmarknadsministern
              för svaret. Det låter så fint när han talar om att vi ska ha en
              bra a-kassa att man nästan blir rörd. Tyvärr är det en enorm skillnad
              mellan vad han säger i talarstolen och den politik hans regering
              genomför i praktiken på området. Effekterna av politiken blir
              förödande för många av dem som drabbas av arbetslöshet.
            </seg>
            <seg n="3dad38ce">
              I min interpellation har jag valt att lyfta fram dem som har
              tagit på sig politiska uppdrag och hur de drabbas. Men jag vill
              understryka att det också finns många andra grupper som drabbas
              på ett fullkomligt orimligt sätt av den högerpolitik som nu förs
              i landet.
            </seg>
            <seg n="533171b4">
              Vi, bland andra arbetsmarknadsministern och jag, som har fått
              förmånen att syssla med politik på heltid har det väldigt bra
              på många sätt. Vi får jobba med det som vi är intresserade av
              på heltid och vi har dessutom bra betalt för det.
            </seg>
            <seg n="d621b4e0">
              En helt annan situation har många av dem som försöker kombinera
              politiken med ett civilt arbete. Jag brukar ibland säga att deltidspolitikerna
              är vår tids hjältar. För en ganska låg ersättning får de en fruktansvärt
              stressig tillvaro. Som det ser ut på arbetsmarknaden i dag är
              det i många fall svårt att få en vikarie när man ska ta ledigt
              från jobbet för att gå på ett möte. Därmed får man ett tryck både
              från arbetsgivaren, som förlorar produktionsinsats, och från arbetskamraterna,
              som faktiskt får ta på sig en tyngre arbetsbörda.
            </seg>
            <seg n="bdbe1369">
              De här människorna gör en viktig insats för demokratin. Det allt
              högre tempot på arbetsmarknaden gör också att det blir svårare
              för nästan alla partier att rekrytera fritidspolitiker. Det blir
              hela tiden svårare att kombinera jobb, familj och politiska uppdrag.
              Till det kommer nu hårdare a-kasseregler. Man straffas också ekonomiskt
              för att man gör en arbetsinsats.
            </seg>
            <seg n="91b710ae">
              Om man blir arbetslös riskerar man att få lägre ersättning om
              man har haft politiska uppdrag i kommun eller landsting. Jag tycker
              inte att det känns rimligt att samhället lönar dem som gör en
              insats för demokratin på det viset. Jag måste fråga arbetsmarknadsministern
              om han verkligen tycker att det är en rimlig ordning.
            </seg>
            <seg n="ec4b8a32">
              I det skrivna interpellationssvaret går det inte att utläsa om
              regeringen vill ändra reglerna på den här punkten. Det vore väl
              lämpligt om man rättade till både det här problemet och en lång
              rad av de andra orimliga effekter som de hårdare a-kassereglerna
              får.
            </seg>
          </u>
          <note type="speaker" n="74b54246">
            Anf. 33 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-2ad5f0c32dce1b8a-5" n="30497e2b">
            <seg n="0e94efd4">
              Herr talman! Vi kanske inte ska ta en ny stor a-kassedebatt,
              utan jag ska försöka hålla mig till interpellationens ämne.
            </seg>
            <seg n="dc034081">
              Låt mig först säga att jag naturligtvis delar Hans Stenbergs
              grunduppfattning när det gäller vikten av deltidspolitiker och
              deras fantastiska insats. Som gammal partisekreterare har jag
              mött en lång rad av dem. Jag håller med; detta är politikens hjältar
              som mot låg ersättning och med mycket tidsåtgång sliter i princip
              varje dag för att stå för sina åsikter. Det sker oftast i lite
              jobbiga former, för man får besvärliga frågeställningar att hantera
              och ett stort ansvar, inte minst på kommunal nivå. Där delar jag
              naturligtvis helt Hans Stenbergs uppfattning.
            </seg>
            <seg n="291c65eb">
              Jag delar också uppfattningen när det handlar om rekryteringsproblemen.
              Det är någonting som man ser, om man tittar historiskt tillbaka,
              som ett stort bekymmer för demokratins hållfasthet över tiden.
              Det gäller inte bara att rekrytera medlemmar, utan aktiva medlemmar,
              och få ett generationsflöde i politiken som fungerar också över
              tiden. Från den utgångspunkten är den här diskussionen viktig.
            </seg>
            <seg n="7fd687db">
              I grunden är det så att behovet av ett ekonomiskt skydd vid arbetslöshet
              gäller alla på arbetsmarknaden. Det är en åsikt jag står fast
              vid. Det pågår nu ett beredningsarbete. Vi har fått uppdrag från
              riksdagen att återkomma och titta på detta. Eftersom det är ett
              arbete som pågår kan jag tyvärr inte lämna tydligare besked än
              så här vid det här tillfället. Men jag hoppas ändå att Hans Stenberg
              kan känna att det med dessa ingångsvärden finns en betydande ambition
              att försöka åstadkomma ett vettigt, fungerande system.
            </seg>
            <seg n="1282bfb3">
              I dag bygger alltihop på ett meddelande från Ams från 1995 där
              man i princip gör en uppdelning mellan uppdrag av större och mindre
              omfattning. Förtroendeuppdrag av större omfattning betraktas som
              förvärvsarbete medan arbetslöshetskassorna bör kunna bortse från
              förtroendeuppdrag i mindre uppfattning både när det gäller arbetsvillkoret
              och om uppdraget har utförts under tid med arbetslöshet. Men vi
              bereder som sagt detta just för tillfället för att kunna göra
              en översyn och återkomma till kammaren med tydligare besked.
            </seg>
          </u>
          <note type="speaker" n="8fc3c693">
            Anf. 34 HANS STENBERG (s):
          </note>
          <u who="hans_stenberg_3b008d_w" xml:id="i-912216abdc12abfe-1" n="d84cd358">
            <seg n="8e809e07">
              Herr talman! Det låter lite positivt i varje fall, och det känns
              ju bra. Verkligheten är att det i och för sig är gamla regler
              från Ams som styr det här. Men det som har gjort att situationen
              har accentuerats under senare tid är åtstramningarna i a-kasseregelverket
              över huvud taget. Det är hårdare kvalifikationsregler och ändrad
              ramtid. Man har även tagit bort en viktig hjälpregel som gör att
              varje arbetad timme nu är viktig.
            </seg>
            <seg n="3ce12421">
              Därför blir det så orimligt när exempelvis politiskt arbete inte
              räknas. Även om grönreglerna är desamma har det blivit mycket
              större problem för dem som drabbas av det här sedan man ändrade
              regelverket.
            </seg>
            <seg n="85c8e1d9">
              När jag läste interpellationssvaret gick jag tillbaka och tittade
              på det tillkännagivande som arbetsmarknadsministern hänvisade
              till. Då blev jag lite bekymrad, för det handlar om någonting
              annat än det som jag tog upp i min interpellation. Tillkännagivandet
              handlar om att den som har politiska uppdrag och blir arbetslös
              måste kunna delta till exempel i nämndsammanträden utan att det
              leder till att a-kasseersättningen dras in.
            </seg>
            <seg n="b69f98e0">
              Men det jag tog upp är någonting annat. Min interpellation handlar
              om att också politiska uppdrag ska vara a-kassegrundande. Det
              är olika delar. Därför hoppas jag verkligen att man i översynen
              tar in också de aspekterna.
            </seg>
            <seg n="edee5e00">
              Även om det pågår ett beredningsarbete har jag svårt att förstå
              att inte arbetsmarknadsministern kan ställa upp på den egentligen
              fullkomligt självklara slutsatsen att också politiskt arbete i
              en kommun eller ett landsting ska vara a-kassegrundande. Det tycker
              jag borde vara självklart, och jag är förvånad över att ministern
              inte kan ställa upp på detta.
            </seg>
            <seg n="93e3fb5b">
              En annan aspekt på det här var uppe i en interpellationsdebatt
              förra veckan, såg jag. Det handlar om att de nya a-kassereglerna
              drabbar också småbarnsföräldrar som är hemma för vård av sjukt
              barn. Signalen till småbarnsföräldrarna blir tydlig. Vi vill verkligen
              ha in fler småbarnsföräldrar i politiken. Det behövs fler sådana.
              De har en ännu stressigare situation än andra, och för dem blir
              situationen fullkomligt orimlig. Om de drabbas av arbetslöshet
              straffas de dubbelt ekonomiskt av samhället dels för att de har
              varit hemma och tagit hand om sina barn när de är sjuka, dels
              för att de har gjort en viktig samhällsinsats genom att ta på
              sig politiska uppdrag.
            </seg>
            <seg n="e7851ad3">
              Tycker verkligen arbetsmarknadsministern att det här är rimligt?
              Varför kan inte arbetsmarknadsministern ställa upp på den självklara
              slutsatsen att politiska uppdrag också ska kvalificera för a-kassa?
            </seg>
          </u>
          <note type="speaker" n="093a6c6c">
            Anf. 35 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-2ad5f0c32dce1b8a-6" n="30497e2b">
            <seg n="155e8187">
              Herr talman! Utan att föregripa Regeringskansliets beredning
              vill jag ändå säga att det är klart att jag delar Hans Stenbergs
              grunduppfattning att politiska uppdrag som utförs naturligtvis
              ska betraktas som en arbetsinsats. Jag tycker att avvägningarna
              mellan olika deltids- och heltidsuppdrag måste belysas i den här
              beredningen. Jag föreställer mig också att man tar båda de frågeställningar
              som Hans Stenberg utgick från i sin förra replik i beaktande när
              man ser över hur regelverket ska se ut. Jag vill nog inte gå längre
              än så för att inte föregripa arbetet. Jag vill också se konsekvenserna
              och var man hamnar någonstans i de här avvägningarna.
            </seg>
            <seg n="f48ddbd5">
              Jag delar i grunden Hans Stenbergs uppfattning. Jag tycker att
              den också uttrycker vikten av att vi har många deltidspolitiker
              och att vi inte ska försvåra deras arbete.
            </seg>
          </u>
          <note type="speaker" n="db471d4a">
            Anf. 36 HANS STENBERG (s):
          </note>
          <u who="hans_stenberg_3b008d_w" xml:id="i-912216abdc12abfe-2" n="d84cd358">
            <seg n="102e3753">
              Herr talman! Jag måste säga att den här regeringens politik är
              mycket konsekvent. Ni gynnar genomgående den som har det gott
              ställt och är frisk. Har man dessutom ett säkert jobb och friska
              barn är man en garanterad vinnare. Detta med hur de som har politiska
              uppdrag drabbas är bara ett ytterligare exempel på hur ogenomtänkt
              den borgerliga arbetsmarknadspolitiken är och hur fruktansvärt
              orättvist den slår.
            </seg>
            <seg n="510ea60a">
              I går ringde jag till en av a-kassehandläggarna på mitt gamla
              fackförbund hemma i Sundsvall. Hon har jobbat med a-kassan i mer
              än 30 år. Hon var verkligen förtvivlad över hur orättvist människor
              drabbas av de nya reglerna. Hon gav mig flera exempel på personer
              som oförskyllt drabbas på ett fullkomligt orimligt sätt utan att
              de har någon möjlighet att påverka sin situation.
            </seg>
            <seg n="57a27375">
              Herr talman! Jag tycker att det är bra att arbetsmarknadsministern
              delar min grundsyn när det gäller dem som har politiska uppdrag,
              men jag måste ändå säga att jag är besviken över att han inte
              törs eller vill gå längre än han gör nu och klart och tydligt
              deklarera att politiska uppdrag ska kvalificera för a-kassa precis
              som annat viktigt arbete.
            </seg>
          </u>
          <note type="speaker" n="f23f1888">
            Anf. 37 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-0bd7304188430e64-0" n="30497e2b">
            <seg n="71e1253c">
              Herr talman! Nu avvek kanske Hans Stenberg lite grann från själva
              interpellationen. Låt mig därför besvara de senaste harangerna.
            </seg>
            <seg n="1409aa87">
              Hans Stenbergs parti har haft makten de senaste tolv åren och
              lämnat efter sig ett fullständigt moras på arbetsmarknaden. Trots
              att vi har haft och är mitt uppe i en stark högkonjunktur lämnade
              ni efter er ett läge där var femte svensk i arbetsför ålder stod
              utanför arbetsmarknaden eller jobbade mindre än han eller hon
              skulle vilja.
            </seg>
            <seg n="f65243eb">
              Det är naturligtvis jättebra att Hans Stenberg och jag står här
              och bryr oss om deltidspolitiker med uppdrag. Det ska vi fortsätta
              med. Vi ska titta på det på ungefär det sätt som jag har sagt.
              Men medan vi gör det ska vi också komma ihåg det gigantiska utanförskap
              som ni lämnade efter er och som vi jobbar med varje dag för att
              försöka sanera och ta hand om.
            </seg>
          </u>
          <note n="36902be9">
            Överläggningen var härmed avslutad.
          </note>
          <note n="0ed90fd2">
            7 § Hänvisning av ärende till utskott
          </note>
          <note n="32d423d1">
            Föredrogs och hänvisades
          </note>
          <note n="539f1d30">
            8 § Bordläggning
          </note>
          <note n="ee100baf">
            Anmäldes och bordlades
          </note>
          <note n="fbb7d670">
            9 § Anmälan om interpellationer
          </note>
          <note n="6f62c768">
            Anmäldes att följande interpellationer framställts
          </note>
          <note n="cd3a21d2">
            den 27 april
          </note>
          <note n="7ced2c86">
            Kurt Kvarnström
          </note>
          <note n="c95b529e">
            Peter Rådberg
          </note>
          <note n="94916b86">
            Ulf Holm
          </note>
          <note n="289f8f0f">
            Sven-Erik Österberg
          </note>
          <note n="e499802a">
            Interpellationerna redovisas i bilaga som fogats till riksdagens
            snabbprotokoll tisdagen den 8 maj.
          </note>
          <note n="ab214f34">
            10 § Anmälan om frågor för skriftliga svar
          </note>
          <note n="a328fcf2">
            Anmäldes att följande frågor för skriftliga svar framställts
          </note>
          <note n="cd3a21d2">
            den 27 april
          </note>
          <note n="772d8d6d">
            Kalle Larsson
          </note>
          <note n="f409e9c9">
            Johan Löfstrand
          </note>
          <note n="1c6d980b">
            Jan-Olof Larsson
          </note>
          <note n="cdead70e">
            Ulf Nilsson
          </note>
          <note n="2e0cb76c">
            Elisabeth Svantesson
          </note>
          <note n="5cba5bbf">
            Berit Högman
          </note>
          <note n="62dedf90">
            Stefan Wikén
          </note>
          <note n="62dedf90">
            Stefan Wikén
          </note>
          <note n="62dedf90">
            Stefan Wikén
          </note>
          <note n="62dedf90">
            Stefan Wikén
          </note>
          <note n="f25988af">
            Marie Weibull Kornias
          </note>
          <u who="unknown" xml:id="i-8867d95f90e98bb3-0" n="30497e2b">
            <seg n="c2019d80">
              Barbro Westerholm
            </seg>
          </u>
          <note n="1bf0f61e">
            Karla López
          </note>
          <note n="9d437eb7">
            Lennart Sacrédeus
          </note>
          <note n="d12e6f13">
            Carina Hägg
          </note>
          <note n="9243cc6e">
            Frågorna redovisas i bilaga som fogats till riksdagens snabbprotokoll
            tisdagen den 8 maj.
          </note>
          <note n="26fea957">
            11 § Anmälan om skriftligt svar på fråga
          </note>
          <note n="d9fcb647">
            Anmäldes att skriftligt svar på följande fråga inkommit
          </note>
          <note n="594a07fa">
            den 26 april
          </note>
          <note n="57be31bf">
            Cecilia Wikström
          </note>
          <note n="9d3ca549">
            Svaret redovisas i bilaga som fogats till riksdagens snabbprotokoll
            tisdagen den 8 maj.
          </note>
          <note n="ebf56bd8">
            12 § Kammaren åtskildes kl. 10.43.
          </note>
          <note n="2879205d">
            Förhandlingarna leddes av talmannen.
          </note>
          <note n="9e4a440d">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
