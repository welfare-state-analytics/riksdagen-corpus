<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--104</head>
          <docDate when="2006-05-10">2006-05-10</docDate>
        </div>
      </front>
      <body>
        <div>
          <note n="8fde2dad">
            ﻿
          </note>
          <note n="49ff0eb9">
            Riksdagens protokoll
          </note>
          <note n="b244b196">
            2006/07:104
          </note>
          <note type="date" n="084d59e5">
            Torsdagen den 10 maj
          </note>
          <note n="98d244b8">
            Kl. 12:00 - 17:17
          </note>
          <note n="2a396ca1">
            1 § Justering av protokoll
          </note>
          <note n="04e7de73">
            Justerades protokollet för den 4 maj.
          </note>
          <note n="ec60e8d1">
            2 § Anmälan om inkommen faktapromemoria om förslag från Europeiska
            kommissionen
          </note>
          <note n="96aded90">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note n="6222b36c">
            KOM(2007)165
          </note>
          <note n="b227aa81">
            3 § Hänvisning av ärende till utskott
          </note>
          <note n="a1a21a5a">
            Föredrogs och hänvisades
          </note>
          <note n="e854a15d">
            4 § Planfrågor
          </note>
          <note n="28ae7f88">
            Föredrogs
          </note>
          <note n="e3538ead">
            Talmannen konstaterade att ingen talare var anmäld.
          </note>
          <note n="ab4f9446">
            5 § Fastighetsrättsliga frågor
          </note>
          <note n="28ae7f88">
            Föredrogs
          </note>
          <note type="speaker" n="a04623d0">
            Anf. 1 EGON FRID (v):
          </note>
          <note n="9d42dd40">
            Herr talman! I detta betänkande, CU20, berörs fastighetsrättsliga
            frågor i motioner väckta under den allmänna motionstiden 2006.
          </note>
          <u who="egon_frid_85d7bf" xml:id="i-bcbf866cf5585495-0" n="cd3f9ef9">
            <seg n="88de1dbe">
              Vänsterpartiet har väckt två motioner, en om friköp av historiska
              arrenden och en om slutligt avskaffande av fideikommissinstitutet.
            </seg>
            <seg n="0f77edd3">
              Herr talman! Inledningsvis yrkar jag bifall till reservation
              2, men naturligtvis står jag också bakom reservation 1 från Vänsterpartiet.
            </seg>
            <seg n="8ac04468">
              Frågorna om friköp av historiska arrenden och slutligt avskaffande
              av fideikommissinstitutet rör två historiska, feodala, patriarkala
              och ideologiska strukturer i svenskt fastighets- och jordägande.
            </seg>
            <seg n="acfae508">
              Vad som är ett angeläget allmänt intresse är i högsta grad en
              politisk bedömningsfråga. Vid bedömningen ska hänsyn tas till
              vad som är godtagbart i ett modernt och demokratiskt samhälle.
            </seg>
            <seg n="be7b4509">
              Jag anser att rätten för arrendatorer att friköpa den jord som
              de i generationer har brukat är en väsentlig samhällsfråga av
              medborgarrättslig karaktär. Det är orättvist att arrendatorer
              inte har möjlighet att förvärva den trygghet och rättssäkerhet
              som äganderätten till den arrenderade gården skulle ge. Det finns
              en obalans i avtalsförhållandet mellan jordägare och arrendator
              där arrendatorn är den svagare parten. Jordägaren har generellt
              sett större ekonomiska resurser för att driva en tvist. Arrendatorsföreningar
              har framhållit att en friköpsrätt skulle leda till en större jämvikt
              mellan parterna i arrendeförhållandet även om ett friköp inte
              aktualiseras.
            </seg>
            <seg n="f593efc7">
              Adelns privilegier har avskaffats. Genom att införa en rätt till
              friköp kan de sista resterna av det gamla feodalsamhället avskaffas.
              I praktiken är de nu aktuella arrendatorerna fortfarande frälsebönder.
              I många fall har de inte möjlighet att skjuta till exempel vildsvin
              och gäss som förstör grödorna. I stället tar jordägarna betalt
              för att låta andra personer jaga på marken.
            </seg>
            <seg n="d5b96590">
              Friköp av historiska arrenden är inte ett hot mot äganderätten
              eftersom gårdarna har varit utarrenderade under en mycket lång
              tid. Jordägaren har till skillnad från arrendatorn endast ett
              ekonomiskt intresse i egendomen. För arrendatorn är arrendestället
              både hem och inkomstkälla, och så har det varit i många generationer.
            </seg>
            <seg n="6d06c08d">
              Eftersom ägaren vid ett friköp skulle få kompensation för egendomen
              saknar argumentet att friköpsrätten utgör ett hot mot den enskilda
              äganderätten relevans. Vidare har arrendegårdarnas värde till
              stor del skapats genom arrendatorernas arbete och investeringar.
              Arrendeavgiften har betalat den arrenderade egendomen flera gånger
              om.
            </seg>
            <seg n="308ba144">
              Jag anser att det är viktigt att det införs en möjlighet till
              friköp, inte minst av historiska och ideologiska skäl. Att hänvisa
              till att få arrendatorer skulle utnyttja en friköpsrätt leder
              till ett cirkelresonemang. Den unga generationen väljer i dag
              i stor utsträckning att inte ta över ett arrende från sina föräldrar.
              Detta leder till att allt fler arrenden avskaffas och till att
              storgodsen tar över driften av jordbruken.
            </seg>
            <seg n="7cf93dd4">
              Av de skäl jag anfört bör regeringen låta utarbeta och för riksdagen
              lägga fram ett förslag till lagstiftning som innebär att arrendatorer
              får möjlighet att friköpa historiska arrenden.
            </seg>
            <seg n="538538bb">
              Ett slutligt avskaffande av fideikommissinstitutet är ytterligare
              en symbolisk fråga då detta är ett uttryck för det feodala system
              som vi haft i Sverige. Tyvärr finns det fortfarande rester av
              detta.
            </seg>
            <seg n="eb87f13f">
              Trots fideikommissets orättvisa konstruktion och dess patriarkala
              karaktär kan man i dag förstå instiftarnas syften eftersom det
              då saknades andra metoder för att behålla egendomar intakta vid
              arvskiften. I dag är situationen annorlunda. Aktiebolagslagstiftningen
              samt en rad andra möjliga ägandekonstruktioner gör företags och
              andra egendomars sammanhållande oberoende av arvskiften.
            </seg>
            <seg n="c16bdcae">
              Herr talman! Även om en rätt till friköp av historiska arrenden
              skulle införas leder möjligheten för regeringen att förlänga ett
              fideikommiss i praktiken till att en arrendator aldrig kommer
              att erhålla rätt att friköpa egendom som ingår i ett fideikommiss
              där förlängning medgivits tills vidare. Fideikommiss utgör därför
              ett hinder för bönder när det gäller att friköpa den jord de odlar.
              Det bästa sättet att på 2000-talet bevara kulturmiljöer kan inte
              vara att göra döttrar arvlösa.
            </seg>
            <seg n="af610204">
              Enligt min mening bör regeringen utarbeta och för riksdagen lägga
              fram ett lagförslag som innebär att fideikommissinstitutet slutligt
              avskaffas.
            </seg>
            <seg n="dac82948">
              Herr talman! Just nu debatterar vi ett betänkande där elva motioner
              behandlas som rör fastighetsrättsliga frågor och som väcktes under
              den allmänna motionstiden.
            </seg>
            <seg n="2f7ad734">
              Fastighetsrättsliga frågor handlar om avvägningar mellan enskilda
              och allmänna intressen, mellan många människors behov och enskilda,
              privata, intressen.
            </seg>
            <seg n="d7882a97">
              För oss socialdemokrater är det naturligtvis mycket viktigt att
              vi har en lagstiftning som innebär att vi människor gemensamt
              genom demokratiska beslut kan både planera och utveckla samhället
              och som gör det möjligt för det allmänna att göra de här avvägningarna
              samt att det finns redskap för demokratin när det gäller att genom
              politiken påverka samhällsutvecklingen. Självklart måste detta
              ske på ett för den enskilde tydligt och rättssäkert sätt.
            </seg>
            <seg n="76114bb0">
              Vi vet att vi socialdemokrater i de här frågorna skiljer oss
              från borgerligheten. Det framgår tydligt av tidigare diskussioner,
              debatter och reservationer. Vi vet ju att de borgerliga partierna
              har en misstro mot det allmänna och vill minska redskapen för
              demokratiska beslut. Det gäller till exempel expropriationslagstiftningen,
              förvärvslagstiftningen och den kommunala förköpsrätten. Syftet
              är att undanröja lagarna för att få en utformning som mer stärker
              äganderätten på det gemensammas bekostnad.
            </seg>
            <seg n="892fa3b5">
              I det betänkande som vi i dag behandlar finns det egentligen
              inga andra hänvisningar än hänvisningar till pågående utredningar
              och till beredningen i Regeringskansliet. Därför har vi socialdemokrater
              inga reservationer utan avser att återkomma om och i så fall när
              de borgerliga kommer med faktiska förslag.
            </seg>
            <seg n="69309330">
              Jag vill dock beröra frågan om ersättningsreglerna vid expropriation.
              En expropriation innebär att en fastighet tas i anspråk för ett
              allmänt intresse. Beslut om tillstånd fattas av regeringen eller
              i vissa mindre frågor av länsstyrelsen. Den ska också ske för
              vissa bestämda ändamål. En avvägning måste alltid göras mellan
              olika intressen för att uppnå en bra hushållning med våra resurser.
            </seg>
            <seg n="5ce9280d">
              När det gäller ersättningsreglerna har utskottet tidigare gjort
              ett tillkännagivande, som riksdagen ställt sig bakom, och begärt
              att det görs en utvärdering för att se över reglerna. Utvärderingen,
              utredningen, ska vara klar under året.
            </seg>
            <seg n="634204ee">
              Utskottet konstaterar att återköp av exproprierad mark innebär
              rätt många komplicerade frågor. Det handlar om tid för återköp,
              om hur ersättningen ska fastställas och så vidare. Vi socialdemokrater
              är väldigt tveksamma till en sådan återköpsrätt. Men vi har inte
              i dag funnit skäl att reservera oss mot detta utan pekar bara
              på att vi känner oss väldigt tveksamma.
            </seg>
            <seg n="3d6701d1">
              Som sagt återkommer vi om och i så fall när de i den borgerliga
              majoriteten har skarpa förslag som de kanske är eniga om.
            </seg>
          </u>
          <note n="e841ad0a">
            I betänkandet Historiska arrenden (SOU 1991:85) lade 1990 års
            arrendekommitté fram ett lagförslag om friköpsrätt avseende historiska
            arrenden. Regeringen, som inte förde fram förslaget till riksdagen,
            anförde att en sådan lagstiftning inte skulle tillgodose något
            angeläget allmänt intresse. Vidare anfördes att en lag om friköp
            inte är förenlig med regeringsformens bestämmelser om egendomsskydd.
          </note>
          <note n="a73e20c5">
            Sedan lagen om avskaffandet av fideikommisset den 1 januari 1964
            trädde i kraft har ett 170-tal fideikommiss avvecklats. Ca 50
            fideikommiss kvarstår. I undantagsfall kan regeringen besluta
            om en förlängning av fideikommisset om egendomen är av synnerligt
            kulturhistoriskt värde eller om det finns andra särskilda skäl.
            Den förra regeringen medgav förlängning i sex fall. Som argument
            för beviljande av dispenser nämns bevarandet av kulturskatter
            och andra miljöer.
          </note>
          <note n="2954fef5">
            Anf. 2 STEFAN WIKÉN (s):
          </note>
          <note type="speaker" n="21b3e283">
            Anf. 3 CHRISTINE JÖNSSON (m):
          </note>
          <u who="christine_jonsson_507748" xml:id="i-aa449bcd095f56c4-0" n="47581ab2">
            <seg n="d8d656db">
              Herr talman! Precis som föregående talare sade beskriver detta
              betänkande fastighetsrättsliga frågor, frågor som berör många
              människor, deras bostad och deras ägande.
            </seg>
            <seg n="35b80dc5">
              Betänkandet tar upp viktiga frågor som regler för fel i fastigheter,
              köpares och säljares ansvar och besiktningsmans ansvar. Det tar
              också upp frågor vad gäller förvärv av skogs- och jordbruksfastigheter
              och avstyckning av mindre fastigheter. Det är en stor fråga för
              många. Jag har också som kommunalpolitiker under flera år kunnat
              vittna om alla de frågor som kommer upp i form av fastighetsförsäljningar
              och för den enskilde viktiga frågeställningar.
            </seg>
            <seg n="6402057a">
              Det pågår på departementet ett flertal utredningar som vi hänvisar
              till i vårt avslag på motionerna. Vi kommer i vår fortsatta dialog
              med departementet att bevaka att arbetet fortskrider i dessa utredningar
              så att det får stor betydelse för den enskildes rätt och säkerhet.
            </seg>
            <seg n="59e4d503">
              Bakåt sett är det alltför många år som man har kunnat vittna
              om, som det uttrycks, en alltför rättsosäker ställning för den
              enskilde i förhållande till staten. Inte nog med att man har tvingats
              att lämna ifrån sig fastigheter eller mark man har också upplevt
              att den ersättning man får inte har varit skälig.
            </seg>
            <seg n="658a37fd">
              Många samtal som jag har fått har handlat om att när kommuner
              och stat inte har fått som de har velat har hotet om expropriering
              varit det som de har tagit till. Detta är enligt min uppfattning
              inte en bra väg att gå eller en bra politik att föra.
            </seg>
            <seg n="b3880a4c">
              Enskilda upplever också att de ofta har stått svarslösa och maktlösa
              när fastighetsköp har gått fel. Dolda fel och besiktningsmans
              ansvar är därför en viktig del att fortsätta att arbeta med i
              de utredningar som pågår på departementet.
            </seg>
            <seg n="caceb66d">
              Återköp av exproprierad mark, som en av företrädarna här tidigare
              tog upp, är en ganska besvärlig fråga. Jag tycker i princip att
              det är viktigt att ta en diskussion och också utreda möjligheten
              till återköp av exproprierad mark. Man måste i det fortsatta utredningsarbetet
              beakta ett antal frågeställningar, till exempel om pris, hur länge
              rätten ska gälla, vem som har rätten, andra arrendatorer som har
              kommit fram under de år som marken varit exproprierad etcetera.
              Men det viktigaste är att det sker en utredning och att man verkligen
              ser till möjligheten att expropriera mark.
            </seg>
            <seg n="fdaa1adc">
              Jag har sett betydelsen för ett antal markägare av att få köpa
              tillbaka sina exproprierade marker som exproprierades på 60-talet
              och som återköptes på 90-talet. Det finns mycket starka känslor
              för möjligheten och rätten att få köpa tillbaka mark.
            </seg>
            <seg n="4b3252bd">
              Förutom de motioner som jag har berört finns motioner, som bland
              annat togs upp av Egon Frid, om fideikommiss och historiska arrenden.
              Jag har tittat lite i de handlingar som finns bakåt i tiden och
              läst den utredning som gjordes på departementet på 90-talet och
              också de debatter som förekom i riksdagen så sent som för några
              år sedan.
            </seg>
            <seg n="74ddc14a">
              De stora historiska arrendena ligger på universitet och kyrka.
              Jag har förstått att de diskussioner som förs mellan universiteten
              och kyrkan ofta fungerar så gentemot den enskilde att man sluter
              avtal när mark ska säljas som gör att de som har arrenderat marken
              också har möjlighet att köpa den.
            </seg>
            <seg n="a5d18a7e">
              Man tittade på möjligheten att förändra lagstiftningen på 90-talet
              men ansåg då, med hänvisning till grundlagens äganderätt, att
              det inte var genomförbart att generellt införa friköp av arrenden.
            </seg>
            <seg n="ab457ca7">
              Det har också genomförts ett antal kartläggningar och utredningar
              senare. Regeringen kommer att redovisa sitt ställningstagande
              under 2007. Vi vill avvakta detta innan vi tar en slutlig diskussion
              om hur vi ska gå vidare med frågan om historiska arrenden. Frågan
              om fideikommiss är också till viss del kopplad till den frågan.
            </seg>
            <seg n="6f1e5f6e">
              Jag kommer själv från Skåne där man lever kvar med många fideikommiss
              på de gamla godsen. Det är kanske också därför som Christer Adelsbo,
              som bor i en kommun där denna fråga är ganska aktuell, har skrivit
              motionen från Socialdemokraterna. Jag kan dock inte, till skillnad
              från Christer Adelsbo och de övriga motionärerna, anse att detta
              är ett problem. De flesta av fideikommissen har ju avvecklats
              på det sätt som lagen föreskrev på 60-talet. Som Egon Frid sade
              finns det i dag ett 50-tal kvar, men för de flesta av dem finns
              en avvecklingsplan. Man kommer då att fullfölja lagstiftningens
              intention. Det har dock förekommit en förlängning av ett antal
              av fideikommissen, och precis som Egon Frid säger är det framför
              allt kopplingen till kulturhistoriskt värdefulla miljöer som gör
              att man inte vill att marken ska delas upp mellan ett antal markägare.
              Men förlängningarna är beslutade av den gamla regeringen, i ett
              av fallen i min egen kommun Svenstorp och Björnstorp, där det
              var just aspekterna på det kulturhistoriska värdet som man tog
              upp.
            </seg>
            <seg n="cbd889f7">
              Jag kan till skillnad från motionärerna inte se att detta är
              ett jätteproblem. Intentionerna i lagstiftningen fortsätter att
              följas, och avvecklingen sker successivt. Enligt min uppfattning
              behövs det inga ytterligare åtgärder i nuläget.
            </seg>
          </u>
          <note n="a64ac957">
            Med detta, herr talman, vill jag yrka bifall till utskottets
            förslag i betänkandet och avslag på motionerna.
          </note>
          <note type="speaker" n="5b99ca4e">
            Anf. 4 LENNART PETTERSSON (c):
          </note>
          <note n="6d38d140">
            Herr talman! Fastighetsrättsliga frågor. Förslagsområde från
            förtroendevalda: fastighetsfel, förvärvslag, fastighetsbildning,
            försäljningstvång, föreningsstämmor, friköp, fideikommiss.
          </note>
          <u who="lennart_pettersson_9f009e" xml:id="i-6d11448d729ff9ba-0" n="283feadc">
            <seg n="f29dbb6d">
              Först: Fastighetsfel förekommer förvisso, fast föreliggande förslag
              förfelade. Förlikningsmöjlighet finns. Förtroendefråga föreligger.
            </seg>
            <seg n="5a2a27d4">
              Friare förvärvslag för fastighetsköp för företag föreslås. Frågor
              finns: Fler fastboende? Fler förvärvande fastighetshajar? Fler
              förfallna fastigheter? Förenklat företagande? Fler fakta fixar
              förhoppningsvis frågorna.
            </seg>
            <seg n="91c02d96">
              Friare fastighetsbildning för fler fastboende föreslås. Förtjänar
              faktiskt fortsatt förundersökning.
            </seg>
            <seg n="f08d139f">
              Försäljningstvång förekommer, fast frivillig försäljning förståndigare
              förfarande. Försäljningssummorna fortfarande för försiktigt fastställda.
              Förhöjningsutrymme förordas.
            </seg>
            <seg n="0d642440">
              Föreningsstämmor: Fullmaktsmöjlighet finns. Framställan fimpas.
            </seg>
            <seg n="f534a186">
              Friköp för förfäders förhyrda fastighet. Fördelar finns, fast
              fritt förfogande för fastighetsägaren föredras förmodligen.
            </seg>
            <seg n="2501c27e">
              Fideikommissen från forntida feodalsamhället förefaller föråldrade,
              fast förändrad förordning finns fastslagen. Förslaget för sent
              formulerat, Frid.
            </seg>
            <seg n="70799215">
              Ja, herr talman, så kan man uttrycka det om man vill leka lite
              grann med svenska språket. Jag skulle kunna stanna där, men det
              kan väl finnas skäl att förklara mina tankar lite mer.
            </seg>
            <seg n="f2aa899c">
              När det gäller fel i fastighet har såväl säljare som mäklare
              i dag skyldighet att informera om de fel och brister i fastigheten
              som de känner till. Det är alltså, som det står i utskottets betänkande,
              redan i dag en bra balans mellan parterna.
            </seg>
            <seg n="fb0b7081">
              Besiktningsmannens roll är svår, och jag ser inga skäl att öka
              kraven. För att verkligen vara på den säkra sidan tar de ofta
              upp småfel i anteckningarna, och det finns många spekulanter och
              köpare som inte kan värdera innehållet i protokollen. Följden
              blir att de drar sig ur affären, och säljaren står där, ibland
              utan någon ny köpare. Vi måste vara medvetna om att det är begagnade
              varor som säljs. Då finns det per automatik naturliga fel på grund
              av ålder och slitage.
            </seg>
            <seg n="d4058ceb">
              Fideikommissens avskaffande är redan beslutat, och det finns
              ingen anledning att stifta nya lagar i ärendet, utan tiden löser
              detta.
            </seg>
            <seg n="e3352dd1">
              Jordförvärvslagen gäller olika i olika delar av Sverige. Hur
              möjligheten för aktiebolag att köpa jordbruks- och skogsfastigheter
              skulle påverka dels produktionen, dels antalet fastboende är svårt
              att bedöma. Samtidigt har både Centerpartiet och alliansen klart
              uttalat att vi vill skapa enklare regelverk för företagen. Och
              eftersom många jordbruks- och skogsföretag i dag drivs i bolagsform,
              även familjeföretagen, är frågan värd att diskutera vidare.
            </seg>
            <seg n="2067f3e1">
              Detsamma gäller frågan om avstyckning av mindre skogsfastigheter.
              Om en sådan reform, tillsammans med en kommande ändring av strandskyddet,
              kan medföra att fler bosätter sig på landsbygden är den väl värd
              att pröva.
            </seg>
            <seg n="15fd1ea9">
              Herr talman! Historiska arrenden är en svår fråga. Att inte kunna
              få ut högsta möjliga pris vid en försäljning eller att inte få
              sälja till vem man vill är en allvarlig inskränkning i äganderätten.
              Samtidigt är det bara att erkänna att jag har full förståelse
              för dem som brukar en gård som har gått i flera generationer och
              sedan inte får möjlighet att köpa den.
            </seg>
            <seg n="9bd342c9">
              En fråga som man kan ställa är dock: Om man nu har ett så genuint
              intresse för jordbruk och vill att verksamheten ska gå över till
              nästa generation, varför har man då inte skaffat en egen fastighet
              under alla de år som man i stället har föredragit att vara arrendator?
              Man har hela tiden varit medveten om gällande lagstiftning.
            </seg>
            <seg n="12a005a9">
              När det gäller lagen om expropriering bedömer jag att det inte
              är några större fel på den. Problemet är ersättningsnivåerna.
              Jag anser att det är rimligt med ett pris som innebär en viss
              kompensation för tvånget att sälja. Vi får väl se vad utredaren
              kommer fram till om några månader i sin slutredovisning.
            </seg>
          </u>
          <note n="7def96e1">
            Final: Förslagen förkastas.
          </note>
          <note n="0e231bb0">
            Jag yrkar bifall till förslaget i utskottets betänkande och avslag
            på reservationerna.
          </note>
          <note type="speaker" n="c157e5a2">
            Anf. 5 EGON FRID (v) replik:
          </note>
          <u who="egon_frid_85d7bf" xml:id="i-3f4bb42c6f08540c-0" n="cd3f9ef9">
            <seg n="6ab03f41">
              Herr talman! Jag vill tacka Lennart Pettersson för dikten med
              det fina svenska språket och alla ord på f! Det passar bra med
              Frid även där. Jag förstår att du fick det svårt när du insåg
              att det var herr talman och inte fru talman som tjänstgjorde.
            </seg>
            <seg n="66f17618">
              Som småjordbrukarson från Varaslätten känner jag verkligen för
              landsbygden. Många lantbrukares enda möjlighet att etablera sig
              på en gård var att arrendera gården. Genom arrendet fick de en
              etablering. De hade inte möjlighet att köpa sig en gård. Valet
              att leva på en arrenderad gård och allt vad det har medfört genom
              åren måste föranleda att man behandlas på ett särskilt generöst
              sätt när det gäller överlåtelse av gård och därmed ges en form
              av förtursrätt vid ett kommande förvärv.
            </seg>
            <seg n="0c5235eb">
              Jag reagerar på och tycker att det är lite cyniskt när Lennart
              Pettersson hävdar att det bara hade varit för dessa att köpa en
              gård eftersom de visste spelreglerna. Men så enkelt kanske det
              inte var den dagen de ville etablera sig som lantbrukare. Möjligheten
              de hade var att arrendera en gård.
            </seg>
            <seg n="4276e675">
              Är det inte rimligt att en lantbrukarfamilj som har etablerat
              sig via en arrendegård ska ha speciella fördelar och ha en form
              av förtur den dagen man vill och får möjlighet att överta gården?
            </seg>
          </u>
          <note type="speaker" n="edab5f00">
            Anf. 6 LENNART PETTERSSON (c) replik:
          </note>
          <u who="lennart_pettersson_9f009e" xml:id="i-468a2c8fd073a884-0" n="283feadc">
            <seg n="e3517b47">
              Herr talman! Jag kan konstatera att Egon Frid och jag har samma
              bakgrund. Vi kommer båda från små lantbruk, förvisso självägt
              i mitt fall men ändå.
            </seg>
            <seg n="84ae106b">
              Du har helt rätt i resonemanget om att när man etablerar sig
              som lantbrukare är det inte självklart att man har ekonomin att
              köpa en fastighet, utan man börjar som arrendator. Men talar vi
              om historiska arrenden kan dessa många gånger ha gått i arv i
              ett antal generationer. Under den tiden har det funnits förutsättningar
              att bygga upp ett kapital som gör att man kan växla från en arrendegård
              till en egen ägd fastighet. Jag känner till många exempel där
              man har börjat i liten skala och sedan växt. Det är precis som
              att köpa en mindre jordbruksfastighet eller en mindre villa och
              byta upp sig i takt med att ekonomin tillåter det.
            </seg>
            <seg n="f7ca73d8">
              För många har det varit ganska förmånligt att vara arrendator,
              även på en del större gods. Det har inneburit att man kanske har
              använt överskotten till annat än att tänka på en kommande fastighetsplacering.
            </seg>
            <seg n="de012ed5">
              Frågan är svår. Vi tar exemplet ur jordägarsynpunkt: Om vi som
              villaägare inte skulle få lov att sälja vår fastighet till vem
              vi ville och få ut det pris vi ville på den allmänna marknaden
              hade vi tyckt att det var en inskränkning i vår äganderätt. Det
              perspektivet ska man ha med sig även när det gäller jordbruksfastigheter.
            </seg>
          </u>
          <note type="speaker" n="01000c07">
            Anf. 7 EGON FRID (v) replik:
          </note>
          <u who="egon_frid_85d7bf" xml:id="i-3f4bb42c6f08540c-1" n="cd3f9ef9">
            <seg n="8b521ffb">
              Herr talman! Även om det handlar om historiska arrenden har kanske
              en familj etablerat sig i den bygden i generationer genom arrendegården.
              Lennart Pettersson kan inte bortse från den investering som många
              arrendatorer har gjort i egendomarna på gården med sina överskott
              från näringsverksamheten, det vill säga jordbruket.
            </seg>
            <seg n="4568f210">
              Det finns skäl att dra paralleller mellan besittningsrätten på
              en arrendegård och en lägenhet som man hyr. Man måste ha fördelar
              av att ha haft en etablering och att man har lagt sitt liv och
              sin själ på att sköta en gård.
            </seg>
            <seg n="fe15c605">
              Det är märkligt när vi kommer till dessa frågor att ni alltid
              hänvisar till äganderätten och säljarens rättigheter och aldrig
              vill se till situationen som hyresgästen eller arrendatorn befinner
              sig i.
            </seg>
          </u>
          <note type="speaker" n="914a2777">
            Anf. 8 LENNART PETTERSSON (c) replik:
          </note>
          <u who="lennart_pettersson_9f009e" xml:id="i-468a2c8fd073a884-1" n="283feadc">
            <seg n="3465b5f3">
              Herr talman! Christine tog upp exemplen Svenstorp och Björnstorp.
              Jag kan ta ett annat exempel. Trolleholms gods i min hemkommun
              var ursprungligen en av de största fastigheterna med många arrendegårdar,
              och en del har sålts på grund av generationsskiften. Men där har
              man i arrendeavtalet lagt in att de investeringar som görs skrivs
              av. Lämnar man arrendegården i förtid får man ut sin del, den
              återstående bokförda delen, av investeringen. Det är en ren företagsekonomisk
              uppgörelse som man har i det sammanhanget.
            </seg>
            <seg n="4a8aa8d9">
              Det man i mångt och mycket missar som arrendator, och som kanske
              har accelererat de senaste åren, är värdetillväxten. Det var därför
              som jag sade att detta är en svår fråga. Det är inte svart eller
              vitt för jordägare och arrendator, utan det finns olika avvägningar
              att göra. Men sitter jag som arrendator och vet att jag inte får
              någon värdetillväxt genom att sälja fastigheten, vad gör jag då
              med mitt överskott? Jag behöver inte nödvändigtvis köpa en ny
              traktor eller tröska, utan jag kan placera i annat som kompenserar
              mig för en del av det värdebortfall som jag hade fått om jag hade
              ägt fastigheten.
            </seg>
            <seg n="9a3d5109">
              Alternativt är det trots allt fritt för en företagare att välja
              vilken företags- och fastighetstyp man vill äga och driva. Möjligheten
              finns. Vissa tar bollen och går vidare, medan andra fortsätter
              att sitta där. Men ingen kan säga att de inte är medvetna om situationen.
            </seg>
            <seg n="d8770be0">
              Det finns skäl att titta vidare på detta och koppla det till
              besittningsskyddet. Inte minst finns det skäl att lägga in den
              aspekten kopplad till hur det är med vanliga hyresrätter och liknande
              om man ska få gå in och fortsätta att hyra. Vi kan väl fortsätta
              att hålla frågan levande.
            </seg>
          </u>
          <note type="speaker" n="8c223a2f">
            Anf. 9 JAN ERTSBORN (fp):
          </note>
          <u who="jan_ertsborn_0fcba0" xml:id="i-40624f7748edfb62-0" n="7a01b4d3">
            <seg n="7e3f1086">
              Herr talman! Detta betänkande om fastighetsrättsliga frågor är
              inte särskilt omfångsrikt. När man läser igenom det skulle man
              kunna tro att vi har ett utskott som är väldigt enigt med tanke
              på att det bara finns två reservationer. Bakomliggande frågor
              kan ändå ge upphov till kommande intressanta principdiskussioner.
            </seg>
            <seg n="2fa6b585">
              Jag har vid flera tillfällen tidigare här i kammaren talat om
              reglerna i jordabalken, om besiktningsmannens ansvar, fastighetsmäklarnas
              ansvar och så vidare. Jag tror att vi har en problematik som vi
              måste lösa. Bakgrunden till det är att det enligt min uppfattning
              fortfarande förekommer alldeles för många tvister i våra domstolar
              i de här ärendena. Ett sätt att komma till rätta med detta är
              att lagreglera besiktningsmannens ansvar och på det viset kanske
              komma ifrån de mer besvärliga tvisterna mellan köpare och säljare.
              Jag vet att man i Danmark har ett system som bygger på obligatorisk
              besiktning och på försäkringsförfarande och som tycks fungera
              utmärkt. Det där återkommer vi till i ett senare skede.
            </seg>
            <seg n="c33e72fc">
              I övrigt, med tanke på vad andra företrädare här har sagt och
              för att vi inte ska upprepa allting, ska jag begränsa mig till
              att vara tydlig beträffande expropriationsersättningen, för jag
              har inte uppfattat riktigt att det har kommit fram. Inom kort
              kommer ett tilläggsdirektiv till utredaren, och så småningom kommer
              vi att få förslag om hur ersättningsfrågorna ska behandlas i framtiden.
              Vi är naturligtvis alla måna om att den som tvångsvis blir av
              med sin mark eller sina byggnader också ska få en ersättning som
              upplevs som rimlig och rättvis.
            </seg>
            <seg n="4dea4b88">
              Vi ser fram emot denna utredning.
            </seg>
            <seg n="09f68d9b">
              Slutligen beträffande de historiska arrendena är det en riktigt
              lång historia som nu kanske till slut får sin lösning, här i riksdagen
              i alla fall. Under den tid som detta har diskuterats har det skett
              ett stort antal avvecklingar av sådana arrenden mellan de berörda
              parterna. Det är min förhoppning att det ska kunna ske även beträffande
              den resterande gruppen, även om jag har förstått att det finns
              motsättningar och besvärligheter inte minst i södra Sverige.
            </seg>
            <seg n="8688eacb">
              Det viktigaste tror jag ändå är att vi som lagstiftare kommer
              till ett beslut. Då har vi först och främst att vänta på ett ställningstagande
              från regeringen. Beroende på hur det ställningstagandet blir får
              vi ta en debatt här i riksdagen om vi ska gå den ena eller den
              andra vägen. Det återstår att se.
            </seg>
          </u>
          <note n="f81d977d">
            Slutligen yrkar jag bifall till förslaget i betänkandet.
          </note>
          <note type="speaker" n="9c19507c">
            Anf. 10 YVONNE ANDERSSON (kd):
          </note>
          <u who="yvonne_andersson_b37e40" xml:id="i-385eb57c88b36fd4-0" n="a62711fd" next="i-dd272ddf2594c498-0">
            <seg n="358fd359">
              Herr talman! Jag får väl börja med att säga vad min vän på andra
              sidan bänkraden nyss sade: Vad ska du säga efter detta?
            </seg>
            <seg n="b2e487d2">
              Sist i kön får man möjligheten att tala om de frågor som tas
              upp i betänkandet. Jag har ingen lust att upprepa allt, så jag
              tänker göra en liten sammanfattning.
            </seg>
          </u>
          <note n="eee2411f">
            Jag yrkar naturligtvis bifall från Kristdemokraterna till förslaget
            i civilutskottets betänkande och avslag på reservationerna.
          </note>
          <u who="yvonne_andersson_b37e40" xml:id="i-dd272ddf2594c498-0" n="a62711fd" prev="i-385eb57c88b36fd4-0">
            <seg n="8db0f9e6">
              Vad tar man upp? Jo, jordabalken, köparnas och säljarnas rättigheter
              och skyldigheter. De tycker inte vi behöver ändras. Jordförvärvslagens
              tillståndsregler är nyligen ändrade. Dem kan man följa och se
              om vi behöver göra något ytterligare. Poströstning i samfällighet
              går redan att genomföra. Av vilken anledning ska vi gå in och
              ändra på lagar och regler när man redan har den möjligheten?
            </seg>
            <seg n="38212bde">
              I alla andra frågor som tas upp i detta betänkande, CU20, handlar
              det om att det finns utredning, det sker översyn, frågorna bereds
              i Regeringskansliet. Då väntar vi på svaren. Vad kan vi mer säga
              om det när vi har en regering som håller på att på olika sätt
              ta in nya synpunkter och nya idéer och förändringar och kanske
              till och med får in att det finns väldigt mycket på det här området
              som är bra och som vi inte behöver göra förändringar av? Vi avvaktar
              den typen av kunskap. Sedan kan det naturligtvis i varje enskilt
              ärende finnas saker som behöver tas upp så småningom.
            </seg>
            <seg n="1f41d3d0">
              Med det, kära vänner och herr talman, tackar jag för ordet.
            </seg>
          </u>
          <note n="7131eb0f">
            Överläggningen var härmed avslutad.
          </note>
          <note n="9f2787a9">
            6 § Grönboken om översynen av konsumentregelverket
          </note>
          <note n="28ae7f88">
            Föredrogs
          </note>
          <note type="speaker" n="5a792db2">
            Anf. 11 EVA SONIDSSON (s):
          </note>
          <u who="eva_sonidsson_bde5e4" xml:id="i-453e1962bb12a5f6-0" n="b75e8601">
            <seg n="82b6113d">
              Herr talman! Det här ärendet handlar om att civilutskottet ska
              lämna ett utlåtande över den grönbok som handlar om översynen
              av konsumentregelverket. Ett bra konsumentskydd är viktigt i Sverige
              och i Europa. Sverige är i dag ett föregångsland när det gäller
              konsumentfrågor och måste även fortsättningsvis vara ett land
              som ligger i framkant. Eftersom Socialdemokraterna och den borgerliga
              majoriteten inte har riktigt samma syn på vem som ska ta ansvar
              för konsumentinformationen till medborgarna är jag orolig för
              den nuvarande regeringens ambitioner på det konsumentpolitiska
              området. Tidigare väldokumenterade diskussioner vittnar om att
              vi tycker olika även inom detta område.
            </seg>
            <seg n="a09e038f">
              Jag tror att det skiljer sig ganska mycket i synen på vem som
              ska ta ansvar för att konsumenten ska skyddas i handeln över gränserna.
              Vi känner en osäkerhet över hur regeringen kommer att hantera
              detta fortsättningsvis. Det får inte vara så att det är marknaden
              som styr över konsumenten och inte tar hänsyn till den enskilda
              konsumentens förutsättningar och behov.
            </seg>
            <seg n="5c8d9e97">
              Konsumenterna kanske avstår i dag från att handla över nätet
              i den utsträckning som de önskar. Orsaken är att konsumenten inte
              vet vilket skydd som finns när man handlar gränsöverskridande.
            </seg>
            <seg n="fd4dbd25">
              Varje år får Konsument i Europa, som för övrigt är kopplat till
              Konsumentverket, ta emot hundratals klagomål från konsumenter
              som ändå vågar handla på nätet och över gränserna. Klagomålen
              gäller allt från uteblivna varor, försenad leverans till problem
              med tillbakabetalningen av pengar.
            </seg>
            <seg n="49e53c1a">
              Konsumentpolitik kommer att bli en prioriterad fråga på EU-nivå
              i framtiden. Det är viktigt att man värnar konsumentintresset
              och inte prioriterar marknadsintresset. Vi måste se till att trygga
              våra konsumenter i våra länder så att handeln över gränserna utvecklas
              och ökar mellan länderna.
            </seg>
            <seg n="ca111351">
              Jag mötte i går landets konsumentvägledare på en konferens i
              Halmstad. De var mycket oroade över avsaknaden av konsumentpolitik
              i vårt land i dag. Efter utlokaliseringen av Konsumentverket till
              Karlstad har det blivit en myndighet med personalbrist och ekonomiska
              nedskärningar som följd. Vi hoppas att detta bara är tillfälligt
              och inte tecken på att konsumentpolitik är något som den borgerliga
              alliansen inte prioriterar.
            </seg>
            <seg n="1b0a6e0a">
              Herr talman! Vi socialdemokrater anser att det är av största
              betydelse att vi har en levande och stark dialog i riksdagen om
              dessa frågor. Mot bakgrund av den tvekan som vi redovisat i vår
              motivering till reservation är det viktigt att regeringen under
              den här processen återkommer till riksdagen och till civilutskottet
              och redovisar hur förhandlingarna går och redogör för de olika
              alternativ till ställningstagande som finns i de olika delarna.
            </seg>
            <seg n="55aa1125">
              Herr talman! Konsumentpolitik är av större betydelse än vad vi
              tror, framför allt när vi ser det ur EU-perspektiv där vi inte
              har riktigt samma referensramar att arbeta utifrån. Med det yrkar
              jag bifall till motiveringen till vår reservation.
            </seg>
          </u>
          <note type="speaker" n="f7605a7b">
            Anf. 12 EGON FRID (v):
          </note>
          <u who="egon_frid_85d7bf" xml:id="i-3f4bb42c6f08540c-2" n="cd3f9ef9">
            <seg n="2eaed08f">
              Herr talman! Grönboken om översynen om konsumentregelverket handlar
              om utskottets och regeringens bedömningar angående om den nuvarande
              svenska konsumentskyddsnivån kan bibehållas och om konsumentskyddet,
              såväl det nationella som det europeiska, kan vidareutvecklas inom
              ramen för det nya gemensamma regelverket. Här krockar ännu en
              gång synen överstatlighet kontra mellanstatlighet. Vänsterpartiet
              tycker att meningsfulla mellanstatliga förändringar av konsumentskyddet
              som gynnar just tryggheten för konsumenterna i en ökad gränsöverskridande
              handel är bra. Dock får en full harmonisering av konsumentregelverket
              en överdrivet stor överstatlig inriktning. Det vi i Vänsterpartiet
              är oroliga för är att man mer ser till den inre marknadens intressen
              än till ett verkligt bra konsumentskydd. Därför har Vänsterpartiet
              en reservation om motiveringen i utlåtandet, och jag yrkar bifall
              till den.
            </seg>
            <seg n="5468130d">
              Argumentationen i reservationen om motiveringen från s och mp
              ställer jag mig till stora delar bakom, särskilt beträffande den
              oro och skepsis som redovisas angående den nuvarande regeringens
              ambitioner, underförstått brist på ambitioner, på det konsumentpolitiska
              området.
            </seg>
            <seg n="c87680af">
              Jag ställer mig också bakom det som Socialdemokraterna och Miljöpartiet
              uttalar i sin reservation angående motiveringen och som handlar
              om att vi även fortsättningsvis ska ha en levande och stark dialog
              i riksdagen i konsumentpolitiska frågor liksom i andra frågor
              som berör nationella intressen kontra europeiska intressen.
            </seg>
            <seg n="be6a0f91">
              När det gäller graden av harmonisering skiljer vi oss dock åt
              i denna fråga. Jag tror att full harmonisering innebär att vi
              inte kan bibehålla en hög ambitionsnivå, vilket vi från Vänsterpartiet
              verkligen vill säkerställa.
            </seg>
            <seg n="26e7d704">
              Herr talman! Jag vill slutligen framföra att Sverige säkert inte
              alltid har den bästa lagstiftningen i Europa i fråga om konsumentskyddet.
              Men jag anser att vi i Sverige har en relativt trygg och inarbetad
              praxis. Det är därför önskvärt att Sverige nationellt stärker
              lagstiftningen i enlighet med vår praxis i stället för att vi
              förlitar oss på en fullt harmoniserad konsumentlagstiftning inom
              EU.
            </seg>
          </u>
          <note type="speaker" n="9f1222be">
            Anf. 13 JAN LINDHOLM (mp):
          </note>
          <u who="jan_lindholm_47d961" xml:id="i-3dfed06bf235e72d-0" n="cb9f3685" next="i-e5e11c86004e8af0-0">
            <seg n="d0151cb7">
              Herr talman! Civilutskottets utlåtande CU30 gällande grönboken
              om översynen av konsumentregelverket inom EU är det andra försöket,
              tror jag, från civilutskottets sida att spela en mer aktiv roll
              i den demokratiska förankrings- och påverkansprocess som vi vill
              vara med i när det gäller förslag från kommissionen.
            </seg>
            <seg n="7f8aead5">
              Det första äventyret på detta område gällde EU-lagstiftningen
              som handlade om regler för skilsmässor. Där fick vi genom ett
              utskottsbesök i Bryssel möjlighet att uttrycka vårt kraftiga ogillande
              av förslaget. Vi bröt till och med mot regeringsformen och talade
              direkt med de ansvariga i Bryssel. Ändå tyckte jag att det verkligen
              kändes tydligt hur maktlös riksdagen har blivit.
            </seg>
            <seg n="4054e653">
              Nu har vi ett ärende där kommissionen den 8 februari i år antog
              en grönbok med 30 frågor, där berörda parter uppmanades att senast
              den 15 maj inkomma med synpunkter. Det innebär att de så kallade
              berörda hade hela 96 dagar på sig att tycka till. Det kan man
              tycka är gott om tid.
            </seg>
          </u>
          <note n="d8f17efd">
            Utskottets första kontakt med ärendet inträffade den 27 februari.
            Av de totalt 96 dagarna hade då redan 19 passerat. Justitiedepartementet
            informerade då utskottet om ärendet. Och självklart behöver departementet
            en viss tid för att sätta sig in i frågorna. 77 återstod alltså
            då.
          </note>
          <u who="jan_lindholm_47d961" xml:id="i-e5e11c86004e8af0-0" n="cb9f3685" prev="i-3dfed06bf235e72d-0">
            <seg n="e89772a8">
              Den 13 mars fick ledamöterna i utskottet materialet gällande
              grönboken översatt till svenska. Jag förstår att det tar tid.
              Nu återstod alltså 62 dagar för förankring och process.
            </seg>
            <seg n="551b3d36">
              Två dagar senare, den 29 mars, behandlar utskottet frågan en
              gång till. Det är alltså utskottets andra behandling. Justering
              av utlåtandet sker sedan den 12 april, i god tid för att vi ska
              hinna planera den kammardebatt som vi har i dag före den 15 maj.
            </seg>
            <seg n="4f5e3802">
              Varför drar jag detta? Jo, det handlar om demokratins villkor.
              Den 15 februari, sju dagar efter det att kommissionen hade tagit
              sitt beslut om grönboken, fanns ärendet av naturliga skäl inte
              med i utskottets långtidsplanering. Trots det har utskottets presidium
              med hjälp av kansliet klarat av att skapa en beslutsprocess som
              har innehållit aktiviteter vid sex olika tillfällen under 44 dagar,
              från den första föredragningen till justeringen. Det tycker jag
              är beundransvärt.
            </seg>
            <seg n="04fd444f">
              Trots denna fantastiska hantering anser jag emellertid att det
              är viktigt att ställa frågan: Hur demokratiskt är det att bereda
              ett ställningstagande i ett nationellt parlament på det sättet?
              Även om jag är mycket imponerad av utskottets och kansliets arbete
              och att man på så kort tid har mäktat med att skapa en så grundlig
              process, så vill jag peka på att det faktiskt fanns utrymme endast
              för 16 dagars förankringsarbete från det att ledamöterna den 27
              mars fått samtliga handlingar och fram till justeringstillfället.
              Det är alltså 16 dagar den period som ledamöterna hade tillgång
              till beslutsmaterialet och underlaget i dess helhet.
            </seg>
            <seg n="0f1c9447">
              Man ska även komma ihåg att från det att kommissionen tog sitt
              beslut den 8 februari förflöt endast 40 dagar innan utskottet
              fick kopior på de först inkomna remissvaren och 47 dagar tills
              samtliga remissvar inkommit från svenska organisationer. Säkerligen
              hade flertalet av dessa organisationer inte fått tillgång till
              kommissionens frågor förrän ett antal dagar efter, eller kanske
              till och med veckor efter, det att kommissionen tagit sitt beslut.
              Om det vet jag ingenting.
            </seg>
            <seg n="c5a11bf1">
              Men med så små tidsmarginaler som jag har försökt att redovisa
              menar jag att det knappast kan vara så att vare sig remissinstanserna
              eller de politiska partierna har hunnit med att ha några mer omfattande
              interna processer.
            </seg>
            <seg n="d87f0739">
              Risken med de korta tider för reflexioner som arbetet med EU-lagstiftning
              uppenbarligen tycks leda till är att det endast är de personer
              som har ett direkt ansvar på respektive nivå och i olika instanser
              som i praktiken har möjlighet att reagera. Och även om jag har
              svårt att så att säga identifiera mig själv med själva begreppet
              är det uppenbart att formerna för detta arbete gör att vi får
              någonting som man skulle kunna kalla eliternas process. Det handlar
              om dem som har möjlighet att åka till Bryssel och tala med dem
              som handlägger frågorna eller de få personer som hinner upptäcka
              att frågan faktiskt passerar en svensk remiss- och kommunikationsrunda.
              Det är dessa personer som i praktiken har möjligheter att lämna
              synpunkter eftersom det bara handlar om att lämna synpunkter.
              Besluten tas ju i annan ordning.
            </seg>
            <seg n="fcbe2543">
              Jag tycker verkligen att det är uppenbart hur maktlös riksdagen
              har blivit, samtidigt som jag uppfattar att departementens förhandlare
              i praktiken har ökat sitt inflytande.
            </seg>
            <seg n="3893b97d">
              Herr talman! Jag tycker att det är svårt att bedöma konsekvenserna
              av en EU-harmonisering. Syftet och ambitionerna att stärka och
              förenkla för konsumenterna, främst vid gränsöverskridande handel
              men också genom harmoniserande regler, att underlätta för konsumenterna
              att byta mellan länder, att förflytta sig och fungera effektivt
              på de olika marknader som ändå finns inom EU med de nationella
              särarter som ändå finns är självklart väldigt bra. Men om förslagen
              som finns i grönboken i slutändan, när de konkretiseras, i praktiken
              verkligen innebär förändringar som förenklar tillvaron får vi
              se så småningom. Det kan vara så att praktiken blir än mer komplicerad
              för den enskilde konsumenten.
            </seg>
            <seg n="f75318c4">
              Herr talman! Jag har uppfattat att utlåtanden som det här är
              fråga om enbart ska läggas till handlingarna och att riksdagen
              inte på samma sätt som med betänkanden tar ställning till dokumentet
              och de reservationer som finns i utlåtandet. Men det är möjligt
              att jag inte har förstått detta eftersom det för min del är första
              gången. Därför yrkar jag bifall till reservation 1 om det kanske
              skulle ha någon betydelse för hanteringen eller för protokollet.
            </seg>
            <seg n="a7f7bf9f">
              Jag ser stora brister i det som jag vill kalla våra demokratiska
              beslutsformer när det gäller utskottets deltagande och vårt försök
              från riksdagens sida att spela en roll i lagstiftningen på EU-nivå.
              Ändå uppfattar jag inte arbetet som helt meningslöst. Man skulle
              kunna säga att det rent formellt faktiskt är helt meningslöst
              för riksdagen, men det innebär ändå en sorts kunskaps- och utbildningsprocess
              som på sikt berör många i samhället. Det har naturligtvis betydelse,
              även om det är mer svårfångat.
            </seg>
            <seg n="b99e2b41">
              Det demokratiska underskottet i EU växer ganska tydligt i takt
              med att alltmer av beslutsfattandet successivt flyttas över från
              de nationella parlamenten till förhandlingsapparaten i Bryssel.
              Det är, herr talman, vad jag konkret har lärt mig av arbetet med
              det här utlåtandet.
            </seg>
          </u>
          <note n="750b7313">
            Den 20 mars får utskottet en kompletterande föredragning från
            ansvarig statssekreterare och även kopior på de remissvar som
            då hade inkommit. Då var det 55 dagar kvar.
          </note>
          <note n="c9173b8b">
            Utskottets första behandling sker den 27 mars, och då finns de
            resterande remissvaren från svenska organisationer tillgängliga
            för ledamöterna. 49 dagar återstår.
          </note>
          <note type="speaker" n="763011f3">
            Anf. 14 KATARINA BRÄNNSTRÖM (m):
          </note>
          <u who="katarina_brannstrom_26ead4" xml:id="i-e14a088aa011d26f-0" n="5be424e6">
            <seg n="f9599678">
              Herr talman! Vi har i dag att ta ställning till den första grönboken
              från EU-kommissionen på konsumentområdet. Det gäller en översyn
              av regelverket i konsumentfrågor. Syftet med grönboken är att
              från alla berörda parter få synpunkter när det gäller hur översynen
              ska ske och att få svar på ett antal frågor.
            </seg>
            <seg n="45b67ca2">
              Målet med översynen är att hitta rätt balans mellan konsumentskydd
              och företagens konkurrenskraft och därigenom skapa en verklig
              inre marknad för konsumenterna. En omarbetning ska även medföra
              att regelverkets volym minskar.
            </seg>
            <seg n="d6456921">
              Regeringen har sett till att remissbehandling av grönboken skett.
              Utskottet har valt att inte ta ställning till de mer konkreta
              frågeställningarna utan begränsar sig till de tre övergripande
              frågor som förts fram i grönboken.
            </seg>
            <seg n="3e873189">
              De flesta EU-direktiv som ingår i nu gällande konsumentregelverk
              uppfyller inte längre kraven på dagens föränderliga marknader,
              särskilt med tanke på den digitala tekniken och den allt större
              betydelsen för de digitala tjänsterna, såsom nedladdning av musik.
              Data- och programvaror omfattas exempelvis inte av konsumentköpsdirektivet,
              vilket är en brist. Så kallade onlineauktioner på nätet regleras
              på olika sätt i de olika medlemsländerna. Regelskillnader mellan
              medlemsstaterna bidrar till konsumenternas rädsla och osäkerhet
              när de ska göra köp över gränserna.
            </seg>
            <seg n="12faa2be">
              Konsumenterna måste kunna lita på att de har likvärdiga rättigheter
              och tillgång till likvärdiga påföljder om något går fel. Likaså
              måste företag kunna dra nytta av ett förutsägbart regelverk och
              enklare regler, vilket gör det lättare att bedriva handel i hela
              EU.
            </seg>
            <seg n="194dbf9d">
              Lagboken framhåller att konsumenterna spelar en mycket viktig
              roll som drivkraft bakom all ekonomisk utveckling också när det
              gäller att skapa tillväxt och sysselsättning. Detta är något som
              vi helt ställer oss bakom. Det är ju i samband med medborgarnas
              roll som konsumenter som fördelarna med EU blir som mest synliga.
            </seg>
            <seg n="371a9fca">
              Kommissionen menar att konsumentdimensionen, särskilt när det
              gäller den inre marknaden, måste få större utrymme. Internethandeln
              underlättar integrationen av de olika detaljhandelsmarknaderna
              inom EU, men hindren måste bort och förtroendet för handeln över
              gränserna måste öka. EU-kommissionen har som mål att stärka konsumenternas
              ställning, att uppnå högre välfärd med lägre priser och större
              utbud och att skydda konsumenterna mot risker och faror. Här ingår
              också större valfrihet, ökat förtroende för konsumenterna och
              främjande av tillväxt, sysselsättning och ökad konkurrens.
            </seg>
            <seg n="3eadadd5">
              Regeringen har vid överläggningar och samråd med civilutskottet
              samt i sin faktapromemoria fört fram sina synpunkter. Regeringen
              välkomnar en översyn av konsumentregelverket och ser värdet av
              en väl fungerande inre marknad. Man poängterar tydligt att Sverige
              eftersträvar ett fullgott konsumentskydd på hög nivå inom hela
              EU med likformiga och enkla regler. Detta är synpunkter som vi
              delar med regeringen.
            </seg>
            <seg n="be9f5d4f">
              Herr talman! Utskottet har tagit del av remissinstansernas synpunkter
              på grönboken. Det råder en stor enighet och majoritet om ett blandat
              tillvägagångssätt för översynen, om att det ska gälla för alla
              konsumentavtal och ha en fullständig harmonisering. Det är bra
              att så många konsumentorganisationer och andra är så överens.
              Regeringen förordar precis detsamma och framhåller också enhetliga
              och tydliga definitioner av begreppen konsument och näringsidkare.
            </seg>
            <seg n="69abc564">
              Civilutskottet ansluter sig till regeringens bedömningar och
              förutsätter att konsumentskyddet, både det nationella och det
              europeiska, kan utvecklas inom ramen för det nya gemensamma regelverket.
              Vi känner oss därmed trygga inför översynen och det framtida arbetet.
            </seg>
            <seg n="dc9f40c5">
              Herr talman! De socialdemokratiska ledamöterna samt ledamöterna
              från Vänsterpartiet och Miljöpartiet har valt att lägga motivreservationer
              när det gäller grönboken. Där framgår att man inte litar på regeringens
              uttalanden och skrivningar om ett högt konsumentskydd. Man ifrågasätter
              regeringens ambitioner på det konsumentpolitiska området. Det
              är synd att man gör partipolitik av en gemensam angelägenhet för
              Sverige och svenska konsumenter, där den tidigare och den nuvarande
              regeringen inte har gjort någon skillnad mot EU i sina målsättningar.
            </seg>
            <seg n="3d231a1d">
              Socialdemokraterna är oroliga för den borgerliga regeringens
              konsumentpolitik. Vänsterpartiets Egon Frid menar att Sverige
              ska ha en strängare konsumentlagstiftning. Från Miljöpartiets
              håll uttalas att man inte tror att EU-kommissionen värnar konsumentintresset
              i alla delar.
            </seg>
            <seg n="34a55140">
              Men det finns en fara i att ge bilden av konsumenten som svag.
              Det leder bort från det personliga ansvaret till att det offentliga
              alltid ska ta ett större ansvar med starkare lagstiftning och
              fler regler. Det finns en fara i att se marknaden som ett hot.
              Vi är alla en del av marknaden. Konsumentens efterfrågan är en
              stor del av marknaden, och den är viktig.
            </seg>
            <seg n="00c4b3ac">
              Herr talman! Vi moderater och hela alliansen vill ha en konsumentpolitik
              som öppnar för mer konkurrens. Vi stöder tanken på ett bredare
              utbud och vi vill stödja konsumentens olika intressen och framför
              allt valmöjligheter. Men om kraven på producenter och andra i
              näringslivskedjan blir för stora riskerar man att varor och tjänster
              fördyras eftersom det till sist alltid är konsumenten som ska
              betala.
            </seg>
            <seg n="34603ccd">
              Regeringen har för avsikt att behålla och stärka konsumentskyddet
              på olika områden inom ramen för det gemensamma regelverket. Vi
              vill att enhetliga regler ska ta bort konkurrensskillnader som
              funnits och som gjort det dyrare för svenska konsumenter.
            </seg>
            <seg n="6c0bada5">
              Det kan uppfattas som att de två motivreservationerna enbart
              är markeringar till den svenska regeringen, då utskottet i sak
              är helt överens om hur översynen av konsumentregelverket ska ske.
              Regeringen liksom utskottet har tydligt deklarerat vikten av ett
              högt konsumentskydd. Det hade därför funnits en poäng i att vara
              helt eniga.
            </seg>
          </u>
          <note n="cab15030">
            Jag yrkar därför bifall till utskottets utlåtande och avslag
            på motivreservationerna.
          </note>
          <note type="speaker" n="6043b459">
            Anf. 15 EVA SONIDSSON (s) replik:
          </note>
          <u who="eva_sonidsson_bde5e4" xml:id="i-453e1962bb12a5f6-1" n="b75e8601">
            <seg n="e37925a8">
              Herr talman! Vi känner oro eftersom vi ser att det saknas konsumentpolitik
              i dag i Sverige. Vi känner inte att det lyfts fram frågor från
              regeringshåll på det sätt som borde ske. Vi vet att många konsumenter
              i dag är duktiga på att ta in information, men alla kan inte det.
              Alla har inte möjlighet att använda datorer.
            </seg>
            <seg n="8de5638a">
              Det har sagts här i Helsingfors att Sverige är det IT-tätaste
              landet, där folk är lika kloka och lika duktiga på att ta fram
              information som en konsumentvägledare till exempel, och där alla
              kan låna en dator. Men alla kan inte hantera datorer. Det är därför
              vi känner oro. Man lyfter inte fram att alla ska få lika möjligheter
              att ta del av information. Alla får inte samma förutsättningar
              i dag att göra det.
            </seg>
          </u>
          <note type="speaker" n="4e126898">
            Anf. 16 KATARINA BRÄNNSTRÖM (m) replik:
          </note>
          <u who="katarina_brannstrom_26ead4" xml:id="i-e14a088aa011d26f-1" n="5be424e6">
            <seg n="c41c0d73">
              Herr talman! Jag förstår inte alls oron. Det har absolut inte
              skett någon förändring. Regeringen har inte genomfört några förändringar.
              Det finns ingenting som talar för det du säger. Ni målar upp en
              bild av det ni tror ska komma. Men vi lever med resultatet av
              den politik som ni har fört. Vi har haft konsumentfrågor i utskottet
              och har diskuterat det här i kammaren vid ett flertal tillfällen.
              Jag har själv personligen talat om vikten av ett högt konsumentskydd.
              Jag tycker att ni i det här fallet inte håller er till fakta utan
              målar upp en bild av någonting som ni tror ska komma. Jag tycker
              att det är fel.
            </seg>
          </u>
          <note type="speaker" n="491f7389">
            Anf. 17 EVA SONIDSSON (s) replik:
          </note>
          <u who="eva_sonidsson_bde5e4" xml:id="i-453e1962bb12a5f6-2" n="b75e8601">
            <seg n="d11c56e2">
              Herr talman! Det är möjligt att du tycker det, Katarina. Jag
              känner ändå att vi måste se till att vi värnar även de svaga konsumenter
              som finns i vårt land. De ska få samma möjligheter som i övriga
              länder och som övriga konsumenterna som är starka.
            </seg>
          </u>
          <note type="speaker" n="e0904dd0">
            Anf. 18 KATARINA BRÄNNSTRÖM (m) replik:
          </note>
          <u who="katarina_brannstrom_26ead4" xml:id="i-e14a088aa011d26f-2" n="5be424e6">
            <seg n="05599b45">
              Herr talman! Jag tror inte alls att man ska ha den oron. Se inte
              marknaden som ett hot. Det svenska konsumentskyddet har under
              socialdemokratisk tid byggts upp till ett mycket högt och starkt
              konsumentskydd på de flesta områden. Det finns i dag inte någon
              som säger att man ska ändra på detta.
            </seg>
            <seg n="ed7ab3e4">
              Jag tror att man kan vara trygg. Jag tror inte heller att man
              alltid ska överbetona konsumenterna som svaga. Efterfrågan från
              konsumenterna är det som kommer att styra utvecklingen av hur
              varor och produkter kommer att se ut i framtiden. Jag tror att
              man kan vara lugn på den punkten.
            </seg>
          </u>
          <note type="speaker" n="ef1ccd03">
            Anf. 19 MARIA KORNEVIK JAKOBSSON (c):
          </note>
          <u who="unknown" xml:id="i-e437c4b58bd25d91-0" n="5bde3891">
            <seg n="49e80ae8">
              Herr talman! Jag och Centerpartiet står bakom utskottets och
              regeringens bedömningar när det gäller grönboken om översyn av
              konsumentregelverket. Vi förutsätter också att översynen kommer
              att innebära att den nuvarande svenska konsumentskyddsnivån kan
              bibehållas och att konsumentskyddet, såväl det nationella och
              det europeiska, kan vidareutvecklas inom ramen för det nya gemensamma
              regelverket.
            </seg>
            <seg n="07b20cc3">
              Det är viktigt med en bra och stark EU-linje i konsumentfrågorna,
              eftersom vi lever i en alltmer rörlig och föränderlig värld där
              konsumenter handlar både varor och tjänster utanför det egna hemlandets
              gränser. Regelverket bör enligt Centerpartiet göra det lättare
              för konsumenterna att välja eller välja bort.
            </seg>
            <seg n="f82b0480">
              För att vi som konsumenter ska kunna göra medvetna och kunskapsgrundade
              val när vi går såväl till kvartersbutiken och gör små inköp som
              när vi gör ett större inköp på den europeiska marknaden kräver
              det att vi som konsumenter har tillgång till tydlig och begriplig
              information som dessutom är konsekvent.
            </seg>
            <seg n="74574aa6">
              Denna information måste förstås vara tillgänglig och lättförståelig.
              Jag kan ta ett exempel. När ett flygbolag alldeles nyss gick i
              konkurs visade det sig att de flesta som hade köpt biljetter inte
              visste om eller när de stod utan ersättning, om de hade rätt att
              kräva ersättning och i så fall vad och från vem.
            </seg>
            <seg n="9918492e">
              Herr talman! Information är A och O för att vi ska kunna känna
              oss trygga i konsumentfrågor. Att kunna välja att handla sund
              och säker mat utan ohälsosamma tillsatser, med tydlig ursprungsmärkning
              och odlad och framtagen med stor djur- och miljöhänsyn, ger trygghet.
              Den regeln har vi i Sverige.
            </seg>
            <seg n="864ec467">
              Konsumenterna har rätt att kunna kräva tydliga regler och veta
              vad olika produkter innehåller. Det är en av flera anledningar
              till vikten av en harmonisering av regelverket inom EU.
            </seg>
            <seg n="e8fbf2b5">
              Herr talman! Det är viktigt att särskilt värna sårbara konsumenter.
              Jag tänker då i första hand på barn. Barn är mer sårbara som konsumenter
              i dag än tidigare. Flera är redan vid tidig ålder ute på Internet
              och kan använda sig av betaltjänster utan att vare sig veta eller
              förstå att det kostar pengar.
            </seg>
            <seg n="cc7f2011">
              Sverige tillåter inte reklam riktad till barn under tolv år.
              Men på Internet är inte den regeln lika självklar. Eftersom barn
              har svårare att urskilja vad som är reklam och även svårare att
              vara kritisk till budskapet är det viktigt att hitta gemensamma
              regler för att kunna fortsätta att skydda barn från den här typen
              av reklam.
            </seg>
            <seg n="7a7332fc">
              Ett relativt nytt fenomen vi måste förhålla oss till är de så
              kallade sms-lånen. Man vänder sig i första hand till unga vuxna
              och människor som av olika anledningar inte får det som betecknas
              som vanligt lån. De tar dessa snabba pengar. Det har ofta visat
              sig vara extremt ofördelaktigt. Följden kan lätt bli att de skuldsätter
              sig och kommer in i en negativ spiral med allt vad det innebär.
            </seg>
            <seg n="07e3e223">
              Det finns också, som det sades här tidigare, äldre som inte har
              så god vetskap om moderna tjänster. De behöver också hjälp och
              stöd för att kunna bli trygga konsumenter.
            </seg>
          </u>
          <note n="a0e2d3d8">
            Med detta tackar jag för ordet och yrkar bifall till utskottets
            utlåtande och avslag på reservationerna.
          </note>
          <note type="speaker" n="b0e02583">
            Anf. 20 YVONNE ANDERSSON (kd):
          </note>
          <u who="yvonne_andersson_b37e40" xml:id="i-385eb57c88b36fd4-1" n="a62711fd" next="i-dd272ddf2594c498-1">
            <seg n="d867b0c5">
              Herr talman! Jag är en lycklig kristdemokrat som kan yrka bifall
              till utskottets förslag i betänkandet, ett utlåtande som civilutskottet
              har gjort. Framför allt håller jag med mina kolleger från allianspartierna
              som har varit uppe i debatten.
            </seg>
            <seg n="f84c0ba2">
              När jag tittar lite grann på reservationerna kan jag egentligen
              inte finna någonting konkret som gör att vi inte är överens. Det
              finns en motivering som vi inte är överens om. Det är att man
              känner en viss tveksamhet inför regeringen.
            </seg>
            <seg n="05968524">
              Nu har det inte varit så mycket känslor som man har diskuterat
              i kammaren. Jag tror heller inte att man ska fortsätta med det.
              Men det vore märkligt om inte oppositionen känner tveksamhet till
              regeringen. Problemet är bara att ni måste skriva ut det. Ni är
              inte vana vid det.
            </seg>
            <seg n="d2fb403f">
              Vi som är vana vid det vet att vi har gjort det i många år. Vi
              är i dag glada att vi kan känna trygghet i att regeringen tar
              de här frågorna på allvar. Med det tackar jag för ordet och yrkar
              bifall till utlåtandet och avslag på reservationerna.
            </seg>
          </u>
          <note n="7131eb0f">
            Överläggningen var härmed avslutad.
          </note>
          <note n="6b19bf64">
            7 § Jakt och viltvård
          </note>
          <note n="28ae7f88">
            Föredrogs
          </note>
          <note n="d643e331">
            Anf. 21 HELÉN PETTERSSON i Umeå (s):
          </note>
          <u who="yvonne_andersson_b37e40" xml:id="i-dd272ddf2594c498-1" n="a62711fd" prev="i-385eb57c88b36fd4-1">
            <seg n="4fb6af6f">
              Herr talman! I dag ska vi debattera miljö- och jordbruksutskottets
              betänkande om jakt och viltvård. Jakt är en av människans äldsta
              kulturyttringar och är i dag en betydelsefull verksamhet för många
              i vårt land. I dag finns det ungefär 300 000 aktiva jägare i Sverige,
              och 13 procent av Sveriges befolkning lever i hushåll där någon
              jagar. Ser man till siffrorna för norra delen av Sverige är det
              ungefär 3040 procent som bor i ett hushåll där någon jagar.
            </seg>
            <seg n="9b80e8b1">
              De frågor vi har att behandla i dag berör och engagerar väldigt
              många. Även frågeställningarna är många. Med den begränsning av
              tid vi har här väljer jag att i den här debatten ta upp en del
              av de frågor som jag anser vara mest aktuella på området. Men
              jag är helt säker på att vi kommer att få fler möjligheter att
              debattera jaktfrågorna i utskottet under mandatperioden.
            </seg>
            <seg n="4a9e1e99">
              Jag vill börja med att kommentera en av våra reservationer som
              berör betänkandets stycke om uthållig jakt och viltvård. Vi socialdemokrater
              har i sak ingen invändning mot majoritetens text på området. Men
              däremot anser vi det vara ett väldigt märkligt förfarande med
              en politisk inledningstext i ett motionsbetänkande, vilket är
              något nytt i riksdagsarbetet. Vidare anser vi att vissa infallsvinklar
              saknas. Därför har vi skrivit en reservation även på den punkten.
            </seg>
            <seg n="f3bce39a">
              Jakten och viltvården är en tradition att bevara samtidigt som
              kopplingen till fritids- och turistnäringen erbjuder stora utvecklingsmöjligheter.
              På det sättet är jakt och viltvård också av stor betydelse för
              sysselsättningen framför allt på landsbygden.
            </seg>
            <seg n="16aa5c66">
              Sverige är och ska vara ett föregångsland när det gäller att
              förvalta våra naturresurser och de vilda djuren. Vilt är en begränsad
              och gemensam resurs. Om vi förvaltar vårt vilt på ett bra sätt
              med balans mellan tillgång och avskjutning kommer vi också att
              få vilda djur som mår bra.
            </seg>
            <seg n="4b65a4aa">
              Tillgången på vilt påverkas av det lokala jaktuttaget men även
              av vad som händer utanför Sveriges gränser. Det gäller till exempel
              globala miljöförändringar och internationella politiska beslut.
              Det betyder att förvaltningen på lokal nivå är starkt kopplad
              till flera andra nivåer, regionalt, nationellt, kanske framför
              allt europeiskt och globalt. Det är något som vi också måste beakta.
            </seg>
            <seg n="bcdf9b1f">
              Herr talman! En ansvarsfull jakt är en förutsättning för en god
              viltvård. Det är viktigt att vi skapar möjligheter för fler att
              kunna jaga. Vi har i dag en ganska hög medelålder på den svenska
              jägarkåren. Det är viktigt att även den yngre generationen ges
              möjlighet att delta i jaktens sammanhang. Jakten är dessutom en
              viktig social del i det svenska samhället och kan också ha en
              viss betydelse för att förbättra integrationen mellan olika grupper
              i samhället.
            </seg>
            <seg n="04d1b03e">
              Även människor som bor i tätorter ska ha möjlighet att lära sig
              jaga. Ungefär hälften av marken i Sverige ägs av staten och de
              stora bolagen. På en stor del av den marken upplåts jakträtten
              till enskilda personer eller jaktsammanslutningar.
            </seg>
            <seg n="3712969f">
              Som socialdemokrat tycker jag självfallet att jaktfrågorna är
              viktiga. Vi socialdemokrater vill arbeta för att intresset för
              jakt och viltvård ska öka. Vi vill därmed också se över hur användandet
              av statens mark kan underlätta för grupper som inte själva äger
              mark att jaga på. Det kan till exempel ske genom att staten i
              första hand skulle upplåta mark till icke markägande jägare. På
              så sätt skulle jakten bli tillgänglig för fler.
            </seg>
            <seg n="ea06c4e5">
              I den svenska jakten har älgjakten en särställning. Närmare 100
              000 älgar skjuts varje år, vilket ger älgkött till ett värde av
              ½ miljard svenska kronor. Dagens älgförvaltning är inriktad på
              att skapa en livskraftig älgstam med hög kvalitet och i balans
              med betet. Det handlar dock mycket om lokala resurser. Vi anser
              att det svenska älgförvaltningssystemet måste anpassas efter älgens
              lokala spridning och ekologiska förutsättningar. Jakten på älg
              bör utgå från tillgången på bete, de areella näringarna och trafiksäkerheten.
            </seg>
            <seg n="9c969077">
              När det gäller våra motioner om älgförvaltning hänvisas i motionsbetänkandet
              med en utförlig text till Jakt- och fiskerättsutredningens slutbetänkande
              Jakt och fiske i samverkan , den så kallad Ekströmska utredningen.
              Utredningen har under lång tid orsakat stor debatt i landet. Jägare,
              samer och markägare i den norra delen har varit mycket upprörda
              över utredningens ställningstaganden. Protesterna har varit högljudda.
            </seg>
            <seg n="957e9bbb">
              I december förra året besökte statsminister Reinfeldt Kiruna.
              Där berättade han att utredningen skulle gå direkt i papperskorgen.
              Därmed tystnade självfallet debatten om den Ekströmska utredningen.
              Nu har det visat sig i ett par betänkanden att den Ekströmska
              utredningen inte alls ligger i någon papperskorg, utan är under
              beredning i Regeringskansliet. Det är något som även jordbruksministern
              har bekräftat i svar på en skriftlig fråga tidigare under våren.
            </seg>
            <seg n="179c3d02">
              Det här har lett till att debatten återigen har blossat upp.
              Många är oerhört besvikna över att statsministerns ord har brustit
              i frågan. I en tidningsdebatt uttryckte dock den centerpartistiska
              ledamoten Åke Sandström från Västerbotten detta: Att en utredning
              bereds innebär kort sagt att ingenting görs. Detta är ett mycket
              intressant uttalande. Jag måste fråga Sandströms allianskolleger
              i utskottet om det är ett uttalande som de delar synen i. Jag
              skulle gärna vilja att ni här och nu kunde ge besked om den Ekströmska
              utredningen. Kommer den att beredas i sin helhet? Vi är många
              som ser fram emot ett tydligt svar på den frågan.
            </seg>
            <seg n="8e50ca8e">
              Herr talman! I mars fattade regeringen beslut om att ändra i
              rennäringsförordningen § 3 för att öppna för fjälljakt för utländska
              medborgare. Innebörden av detta blir att utländska medborgare
              ska ha samma rätt att jaga på statlig mark som svenskar och att
              de regleringar som tidigare har funnits av jakttider och krav
              på medföljande svenska guider tas bort.
            </seg>
            <seg n="c1fa8518">
              Inom EU finns det ungefär sju miljoner jägare. Även om jag inte
              tror att alla dessa kommer att komma hit till de svenska fjällen
              finns det skäl att oroa sig för vad det ökade trycket på fjälljakten
              kommer att innebära.
            </seg>
            <seg n="85de38a7">
              Bakgrunden till beslutet är att Sverige har fått en fråga från
              EU om ifall våra tidigare regleringar möjligen kunde vara ett
              brott mot tjänstedirektivet. Regeringen valde då att snabbt fatta
              beslut om att ta bort regleringarna, för man kände en oro för
              att frågan eventuellt på sikt skulle kunna hamna i EG-domstolen.
              I dag föreligger ingen anmälan, men regeringen valde ändå att
              fatta beslut hellre än att riskera en eventuell konflikt med EU
              längre fram.
            </seg>
            <seg n="b09d34a2">
              Vi socialdemokrater anser att regeringen har fattat ett förhastat
              beslut om fjälljakten. Ingen konsekvensanalys är genomförd, och
              ingen öppen debatt har förts om frågan. Regeringens avsikt är
              att fjälljakten ska följas nogsamt för att man under hand ska
              kunna se vilka konsekvenserna blir.
            </seg>
            <seg n="f218bdc5">
              Jordbruksministern säger så här i betänkandet: Vi har för avsikt
              att föreslå regeringen att Jordbruksverket ges i uppdrag att tillsammans
              med berörda myndigheter och organisationer följa vad ändringen
              innebär för jakttrycket och därmed risken för ökad belastning
              på naturmiljö och viltstammarna och ökade störningar för rennäringen.
            </seg>
            <seg n="3c928a59">
              Den typen av konsekvensanalys skulle självfallet ha gjorts innan
              man fattade beslut. Anledningen till att berörda län hade fattat
              beslut om annorlunda regler för utländska jägare är att man under
              flera år av öppen jakt har sett att behovet av särregler har funnits.
              Vi undrar vad det är som får regeringen att tro att det skulle
              vara annorlunda nu.
            </seg>
            <seg n="6e4ded66">
              Utländska jägare har länge haft möjlighet att jaga på svensk
              mark. Men det har funnits krav på att de ska jaga med guide. Det
              är en ganska rimlig regel med tanke på att de här jägarna inte
              har den kunskap som man får genom en svensk jägarexamen om den
              omfattande svenska jaktlagstiftningen.
            </seg>
            <seg n="0eac1595">
              Den svenska fjällvärlden är ett känsligt område med en unik fauna.
              Fjällen är ett riksintresse. Ett av våra 16 miljömål säger att
              den storslagna fjällmiljön ska bevaras. Vi socialdemokrater anser
              att det är viktigt att värna vår natur, och vi ser med oro på
              vilka konsekvenserna av att öppna fjällen för utländska jägare
              utan svensk jägarexamen och utan krav på medföljande guider kommer
              att bli.
            </seg>
            <seg n="c3f08370">
              När jag tog upp frågan med statsminister Reinfeldt här i kammaren
              sade han: Det är lite konstigt. Vi har en glest befolkad del av
              landet där det alltid verkar vara för trångt. Jag anser att det
              är en alldeles för snäv syn på själva frågeställningen och att
              miljöhänsynen raljeras bort när man uttrycker sig på det sättet.
            </seg>
            <seg n="4aa944dc">
              Jag är nyfiken på att höra utskottets borgerliga företrädares
              syn på den här typen av uttalanden. Vi socialdemokrater tar bestämt
              avstånd från regeringens sätt att hantera frågan om småviltsjakten
              i fjällen.
            </seg>
            <seg n="bbd8cf20">
              Avslutningsvis står jag självfallet bakom samtliga socialdemokratiska
              reservationer, men yrkar här bifall endast till reservation nr
              1.
            </seg>
          </u>
          <note type="speaker" n="bb52f8e8">
            Anf. 22 JACOB JOHNSON (v):
          </note>
          <u who="jacob_johnson_6c8957" xml:id="i-2ffd94692628e0a9-0" n="54503b1a">
            <seg n="e6d0be4d">
              Herr talman! Jag är ingen jägare. Det bär mig emot att jaga och
              avliva våra fyrfota vänner i skogar och till fjälls eller fåglar
              som dyker, svävar eller bara helt enkelt flyger genom lufthavet.
              Trots det har jag full förståelse för den stora vikt som hänsynsfull
              jakt har både som en balanserande kraft i samspelet mellan vilt,
              växtlighet och oss människor och som en viktig rekreationskälla
              för några hundratusen svenskar.
            </seg>
            <seg n="abf6092e">
              I det betänkande vi nu behandlar finns ett antal frågor kopplade
              till jakt och viltvård. Jag ska kommentera en del av dem.
            </seg>
            <seg n="efbd6739">
              Låt mig dock inleda med några intryck från en träff med representanter
              från Jägareförbundet i mitt län Uppsala län. Jägareförbundet i
              Uppsala län organiserar ca 7 700 av totalt ca 9 000 jägare i länet.
              Förbundet kunde berätta om att antalet jägare som löser jaktkort
              minskar. Man har svårt att engagera fler kvinnor i jakten. Många
              jägare har nått en ganska hög ålder, och det är svårt att nyrekrytera
              yngre.
            </seg>
            <seg n="564c4510">
              Man kunde vidare rapportera att bestånden av älg och rådjur har
              minskat kraftigt medan bestånden av vildsvin å andra sidan har
              ökat kraftigt. Även antalet lodjur har ökat, vilket delvis förklarar
              minskningen av rådjursstammen. Varg uppträder relativt ofta, främst
              i de nordvästra delarna av länet, och en björn har setts i Knutbytrakten
              öster om Uppsala. Vi kan alltså säga att tre av de fyra stora
              rovdjuren åtminstone stundtals finns i ett så närbeläget län som
              Uppsala län.
            </seg>
            <seg n="f3cd8d08">
              Vänsterpartiet har i allmänhet en positiv inställning till jakt
              då den bedrivs inom ramen för de ekologiska gränserna och under
              etiska förhållanden. Den måste vara hänsynsfull, reglerad och
              långsiktigt hållbar. Jakten är av stor betydelse för många människor.
              Vilt är många gånger ett utmärkt alternativ till kött som i vissa
              fall producerats under förhållanden med bristande djuromsorg och
              som ger stor miljöpåverkan. Därför ska jakt värnas.
            </seg>
            <seg n="ed9987e3">
              Vi anser också att den vilda faunan ska betraktas som en tillgång
              för hela nationen. Mark- och fiskevattenägare kan inte anses äga
              faunan. Däremot äger han eller hon rätt att förfoga över den genom
              jakt och fiske i de former och under de tider som samhället bestämmer.
              Jakt är ett av flera intressen och kommer i vissa fall i konflikt
              med naturvård och friluftsliv. Vi anser att jaktens intressen
              inte ska överordnas de andra, utan man måste se till en helhet.
            </seg>
            <seg n="11367366">
              Utskottets majoritet delar enligt betänkandet vår syn på att
              landets viltstammar är en nationell tillgång. Det inkluderar också
              begreppen viltvård och jaktvård och även biotopvård, skyddsåtgärder
              i landskapet och ansvar för de stora rovdjuren. Det är positiva
              skrivningar.
            </seg>
            <seg n="ccae8a6d">
              Vi är säkert också överens om att det måste ställas höga krav
              på jägarkåren. Det handlar utöver krav på jägarexamen om en djupare
              förståelse för och kunskap om samspelet mellan viltet och biotopen
              i övrigt. Jag menar dock att det är dags att rensa ut en del avarter
              av jakt som fortfarande finns kvar. Ett exempel som finns i betänkandet
              är grytjakten. Det finns en gemensam reservation från Socialdemokraterna,
              Vänsterpartiet och Miljöpartiet i betänkandet till förmån för
              en folkpartimotion om att förbjuda denna oetiska jakt där man
              hetsar hundar att jaga ut till exempel grävlingar ur deras gryt.
              Jag anser att även om utredningsarbete pågår i den här frågan
              och den har ju legat ett tag nu på Jordbruksdepartementet bör
              riksdagen redan nu kunna uttala sig för ett förbud mot denna jaktavart.
              Därför, herr talman, yrkar jag bifall till reservation 5 i betänkandet.
            </seg>
            <seg n="d0049da8">
              Det finns även andra avarter som bör rensas ut ur den svenska
              jakten. Några är omnämnda i reservation nr 2 och andra i reservation
              nr 7. Jag tänker då på uppfödning och utsättning av änder, rapphöns
              och fasaner enbart för jakt samt jakt med fällor och jakt med
              levande lockbeten. Även dessa bör rensas ut.
            </seg>
            <seg n="265519ed">
              Vi stöder även ett förslag i reservation 3 om att då jakten ska
              ses ur ett ekologiskt perspektiv bör ett faunaråd inrättas med
              bred representation från naturvård, jägarkår, skogsnäring, forskning
              och djurrättsrörelsen för att kunna pröva jaktens etiska och praktiska
              aspekter och vara rådgivande vid olika former av jakt.
            </seg>
            <seg n="df61c5d1">
              Jag sade inledningsvis att antalet jägare i Uppsala län minskar
              liksom även i övriga delar av landet. Det kan delvis bero på samhällets
              urbanisering med färre boende på landsbygden, vilket medför att
              det blir färre människor som dagligen kommer i kontakt med naturen
              och dess vilda djur och med jakt.
            </seg>
            <seg n="e1fadf0d">
              I majoritetens betänkandetext och även i en reservation från
              Socialdemokraterna framhålls vikten av nyrekrytering av jägare.
              Det påpekas att en växande opinion mot jakt kan få förödande effekter.
              Jag tror själv att om lagstiftaren, det vill säga vi här i riksdagen,
              eller jägarna själva kan rensa ut de avarter jag talat om tidigare
              ökar förutsättningarna för att kunna rekrytera unga jägare. Jag
              tror att dagens unga lägger större vikt vid djurens rättigheter
              än vad den äldre generationens jägare gör.
            </seg>
            <seg n="dba4fec0">
              Det är också naturligt att tänka sig en successiv förskjutning
              från jakt till alltmer av viltvård. Riksdagens ambition att säkerställa
              livskraftiga rovdjursstammar gör att jaktens vikt för att balansera
              en alltför stor påverkan på skog och växande grödor från framför
              allt klövviltet minskar och i stället kan skötas på ett mer naturligt
              sätt.
            </seg>
            <seg n="a2347b8b">
              Regeringen beslutade för någon månad sedan, trots vår avrådan,
              om ett tillägg till § 28 i jaktförordningen som ger ägare till
              tamdjur möjlighet att skjuta rovdjur även utanför inhägnat område
              om det finns skälig anledning att befara ett angrepp på tamdjuren.
              Ändringen har trätt i kraft nyligen och ska försöksvis gälla till
              den 30 april 2009. Jag måste uttrycka en oro för att detta kan
              försvåra ett uppnående av riksdagens mål om livskraftiga rovdjursstammar.
              Här kommer vi noga att följa utvecklingen och Naturvårdsverkets
              uppdrag att utvärdera vilka konsekvenser förändringarna får för
              rovdjursstammarna.
            </seg>
            <seg n="7b4ead1a">
              Jag har även lagt märke till ansvariga ministrars, jordbruksministerns
              och miljöministerns, uttalanden att denna ändring av jaktförordningen
              endast kan permanentas under förutsättning att rovdjursstammen
              utvecklas i enlighet med riksdagens mål. I det här sammanhanget
              vill jag påtala vikten av att insatser görs även för att förhindra
              illegal jakt av de stora rovdjuren. Jag tycker, herr talman, att
              det hade varit bättre att se över jaktförordningen i detta syfte.
            </seg>
          </u>
          <note type="speaker" n="6c9390cb">
            Anf. 23 TINA EHN (mp):
          </note>
          <note n="7ffc25ed">
            Herr talman! Vi debatterar betänkande nr 10. Jag yrkar bifall
            till Miljöpartiets reservation nr 2.
          </note>
          <u who="tina_ehn_9c2cbf" xml:id="i-a8b1b49759558fa9-0" n="4ac9a3df">
            <seg n="fd2c6983">
              Det handlar om jakt och viltvård. Jag tänkte ägna några ord åt
              just viltvård. Den bästa viltvården är att värna och bevara naturen
              och sköta om den på ett sådant sätt att alla organismer får sitt
              livsutrymme i skog och mark. Att bevara en biologisk mångfald
              i skogslandskapet och utveckla nyckelbiotoper är därför en viktig
              del i Miljöpartiets skogspolitik så att allt vilt kan leva i livskraftiga
              stammar. Det gäller även det jaktbara viltet. Därför är det så
              viktigt att vi har resurser i framtiden för att värna den biologiska
              mångfalden. Vi tror inte att det är möjligt att förena målet biologisk
              mångfald med att minska resurserna till densamma.
            </seg>
            <seg n="3fb5c4fb">
              De stora granarna och de små linneablommorna, de stora rovdjuren
              och de envisa och smått otrevliga fästingarna otrevliga ur ett
              mänskligt perspektiv kanske tillhör alla den biologiska mångfalden.
              Eftersom vi har förstått detta har vi också satt upp olika mål
              därför att vi tror att det behövs och är bra. Men det är klart
              att vissa blir hårt drabbade. En varg som river tamdjur är inte
              en trevlig syn. Ingen kan påstå det. Likväl skulle man kunna tro
              att det finns fler vargar i Sverige än träd ibland. Debatten blir
              högljudd och upprörd.
            </seg>
            <seg n="5046b06e">
              För tio dagar sedan började det nya tillägget i jaktförordningens
              § 28 att gälla i Sverige. Nu är det möjligt att skjuta rovdjur
              vid hot mot hund, oavsett var man befinner sig. Det här öppnar
              för en möjlighet till okontrollerbar jakt av de stora rovdjuren.
              Detta går helt emot de av riksdagen fastställda målen om en livskraftig
              rovdjursstam. Det är en underlig hantering av ett ärende eftersom
              man innan man nått målen om livskraftiga rovdjursstammar har inlett
              ett försök på två år som säger någonting helt annat. Många är
              de hundägare som jagar och som ser vargen som ett hot mot sina
              hundar.
            </seg>
            <seg n="3e107964">
              Statistiken från ett av de vanligaste försäkringsbolagen visar
              att det var 84 hundar som skadades eller dödades mellan 2000 och
              2005. Under samma period skadades eller dödades 135 hundar av
              vådaskott från jägare. Den riktigt stora risken för jägarnas jakthundar
              torde vara trafiken. Där skadades eller dödades ca 5 000 jakthundar
              under samma period.
            </seg>
            <seg n="9083b783">
              Om debatten om § 28 för många jägares del handlar om att värna
              och skydda sina jakthundar tycker jag kanske att man borde lägga
              krutet på att skydda sina hundar mot trafikskador och mot jägarna
              själva. Det finns med i reservation 2 från Miljöpartiet för den
              som är intresserad av att stödja det.
            </seg>
            <seg n="e2669ead">
              Den förändring av jakt- och fiskemöjligheterna i fjällområdena
              som genomfördes 1993 var inte populär i alla läger. Det förstår
              man ju eftersom de som har haft rätt att jaga på ett område gärna
              vill behålla den rätten och blir oroliga när rätten öppnas för
              andra. I grunden har Miljöpartiet varit emot införandet av den
              fria småviltsjakten och ansett att det är samebyarna själva som
              ska ha rätten att administrera småviltjakten.
            </seg>
            <seg n="cc9c7019">
              Man kan ha olika synpunkter på om Sverige borde ha gått med i
              EU eller inte, men nu är vi där. En viktig princip i EU är att
              man inte ska diskriminera företag eller personer från EU-länder.
              Det gäller både för Sverige och för andra länder. Det är den här
              principen som EU och till exempel Sveriges egen myndighet, Kommerskollegium,
              kommit fram till att vi bryter mot med de nuvarande reglerna.
              Man kan gott anta att den förändring som diskuteras kommer att
              leda till en sämre situation för en del jägare i Sverige, men
              hur stor den blir är inte lätt att säga. Det kommer förmodligen
              också att leda till en bättre situation för andra, för jägare
              från andra EU-stater och för en del företag i besöksnäringen i
              Sverige. Hur stor den förbättringen blir kan jag inte stå här
              och säga.
            </seg>
            <seg n="92fdc5a7">
              Samtidigt som de här två besluten klubbades av regeringen höjde
              man också viltvårdsavgiften som går till främjandet av viltvård.
              60 procent går till jägarorganisationens arbete med jakt och viltvård,
              och ca 20 procent av bidragen går till viltvårdsforskning. Kostnaderna
              för jaktkort och jägarexamen finansieras också av de här pengarna.
            </seg>
            <seg n="708ad41a">
              Viltvården är ganska intressant. Det finns många spännande saker
              som man håller på med där. Man ser till att det finns saltstenar,
              platser i närheten av vatten för djuren och man stödutfodrar.
              Man skapar passager och anlägger viltåkrar. De senaste passagerna
              som man har sett väldigt mycket av är grodtunnlar som man gör
              för att grodorna inte ska bli överkörda av bilarna. Man anlägger
              våtmarker, planteringar, bevarar spelplatser för tjäder och man
              utfodrar vildsvin.
            </seg>
            <seg n="8cf1d1f5">
              Jag säger som Jacob sade: Jag är ingen jägare. Däremot tycker
              jag ändå att jakt som är hänsynsfull är okej. Den hållbara jakten
              ger kött på ett både ekologiskt försvarbart och energieffektivt
              sätt. Men jag har ändå läst att man ibland driver frågor som man
              kan ifrågasätta. Svenska Jägareförbundet har tydligen varit ute
              och drivit frågan om att kunna föra in kungsörnen under begreppet
              rovdjur i lagstiftningen. Då blir man lite fundersam. Det är väl
              tolv får som har blivit anfallna av kungsörn på Gotland. Det är
              väl någonting jag tycker att man kan ha i beaktande.
            </seg>
            <seg n="c92a2a29">
              I betänkandet tar vi upp grytjakten, som Jacob nämnde här. Det
              är en jakt där djur ofta hetsas mot djur och där faktiskt alla
              kan bli förlorare i slutändan. Den är dessutom inte förenlig med
              våra lagar, och den är inte försvarbar. Därför är förslaget om
              ett förbud mot den här jakten helt i enlighet med min åsikt.
            </seg>
          </u>
          <note type="speaker" n="84c5812e">
            Anf. 24 OLA SUNDELL (m):
          </note>
          <note n="2b17bcdc">
            Herr talman! Jag yrkar bifall till förslaget i betänkandet och
            avslag på samtliga reservationer.
          </note>
          <u who="ola_sundell_963beb" xml:id="i-f18e4f722997a69e-0" n="daf7fdcd">
            <seg n="b4eedb64">
              Jakten är, som ni själva vet, en oerhört viktig del av den svenska
              folksjälen. Somliga säger att det är en kulturyttring, och jag
              säger inte emot. Jakten har definitivt stor ekonomisk och social
              betydelse. Jag vänder mig emot att vissa uttrycker att jakten
              enbart skulle handla om fritidsintresse och någon form av rekreation.
              Visst är det så också, men värdet på det kött som tillvaratas
              är flera hundra miljoner kronor. Plockar vi in hela värdet av
              arrenden, kött, turismeffekt med mera så handlar det om ett värde
              per år av flera miljarder. Det här kan vi inte bortse ifrån, då
              jaktupplåtelse och arrangemang av jakt är så starkt kopplade till
              den svenska landsbygden. En vettig jaktpolitik är också en bra
              regionalpolitik därvidlag.
            </seg>
            <seg n="0f720721">
              Lokalt producerat, fettsnålt, kräver minimalt med transporter
              sett till dagens debatt om klimatet är också viltköttet klimatsmart,
              som någon har uttryckt tidigare i kammaren.
            </seg>
            <seg n="3b18bb27">
              Låt oss slå vakt om den svenska jakten. Våra viltstammar utgör
              en oerhörd resurs, som på alla sätt genom god jakt och viltvård
              kan bevaras och utvecklas. Jakten är ju bara ett sätt att beskatta
              viltstammen på avkastningen. Det är räntan som jakten tar hand
              om. Kapitalet ska vara kvar och lämna avkastning till mig och
              mina grannar och vänner nästa år och i generationer framöver.
              Det är hushållning i ordets rätta bemärkelse.
            </seg>
            <seg n="9ea2916c">
              Från norr till söder bedrivs jakt i olika former och på olika
              arter. Samhällsklass, ålder eller kön, skåning eller norrlänning
              det spelar ingen roll. Alla har någon jakt att förlita sig till.
              Kanske en och annan storstadsbo också ägnar sig åt jakt.
            </seg>
            <seg n="1f4e8945">
              Men jakt är inte att bara smälla på. Denna aktivitet fordrar
              också kunskap och omdöme. Säkerhetsaspekten ingår liksom kännedom
              om lokala variationer i viltstammar och djurens beteende. Allt
              sammantaget utgör grunden för en jakt utförd med gott resultat
              men också på ett etiskt riktigt sätt. För flera av våra viltstammar
              är jägarens beskattning den enda framkomliga vägen att hålla stammen
              på en acceptabel nivå. Jag tänker på våra klövdjur, där framför
              allt älgen måste jagas effektivt för att hålla nere skogsskador
              och trafikolyckor, men även björnstammen har i dag en nivå som
              tarvar avskjutning för att det inte ska bli problem.
            </seg>
            <seg n="d1ecd8ae">
              Herr talman! Alliansen enades på några jaktpolitiska punkter
              för att på ett bättre sätt än den förra regeringen skapa förutsättningar
              för god viltvård och acceptans för våra rovdjur. Jag tänker då
              i första hand på det så kallade blyförbudet och nödvärnsparagrafen.
            </seg>
            <seg n="ce0a64e3">
              Förbudet mot bly i jaktammunition infördes av den förra regeringen
              utan analys. Det torde för alla och envar vara fullkomligt klart
              att det var ett dåligt beslut, grundat mer på miljöpopulistiska
              skäl än på rent sakliga. Blyförbud ska förstås gälla där blyet
              har en dokumenterad, negativ inverkan på vår miljö, och då kvarstår
              i stort sett våtmarksförbudet. Men så tokigt kan det bli när man
              vill ta billiga miljöpoäng, säkert påhejad av Vänstern och Miljöpartiet.
            </seg>
            <seg n="0858d28a">
              Min fråga till den rödgröna jaktröran som sitter här framför
              mig är: Står s fortfarande kvar vid blyförbudet, och hur är det
              med Vänstern och Miljöpartiet? Står ni också kvar bakom förbudet
              mot bly i jaktammunition?
            </seg>
            <seg n="443cf5d5">
              Vidare vill jag förstås lyfta fram beslutet om ändringen i nödvärnsparagrafen
              om möjligheten att kunna skydda sin egendom ko, får, häst, hund
              eller vad det nu kan vara som blir attackerat. Nu har landsbygdsbon
              rätt att ingripa innan det är för sent i stället för att som tidigare
              titta på om djuret blir slitet i stycken, alternativt ingripa
              och utsätta sig för risken att hamna i fängelse.
            </seg>
            <seg n="786e4d85">
              Den utformning av § 28 som gällde tidigare gagnade förstås inte
              landsbygdsbon, fårbonden eller andra djurägare. Den gagnade inte
              heller vår rovdjurspolitik. Hur kunde man utforma en lagstiftning
              så att den hånade djurägaren, skapade förakt för vårt rättsväsende
              och i förlängningen bidrog till att tjuvjakt kunde accepteras?
              För rovdjurens, landsbygdens och en riktig jakts skull ska vi
              alla känna tacksamhet för den här förändringen. Min fråga blir
              till den rödgröna jaktröran: Kommer ni att riva upp det här beslutet
              ifall ni, mot all förmodan, skulle vinna nästa val? Vad säger
              ni i Miljöpartiet, Vänstern och Socialdemokraterna?
            </seg>
            <seg n="71725493">
              Slutligen ska det bli intressant att följa hur två jaktfientliga
              partier ska kunna samsas om en jaktpolitik med Socialdemokraterna,
              en politik som inte missgynnar vår landsbygd. Några gemensamma
              punkter måste ni väl ändå ha för att ni ska ha en chans inom det
              här fältet? Alliansen har en gemensam syn. Var är er jaktpolitik?
            </seg>
            <seg n="1c83a1b0">
              Herr talman! Först kan jag bara konstatera att i blyfrågan var
              det faktiskt så att vi hade en debatt i kammaren tidigare där
              den socialdemokratiska reservationen mot majoritetens betänkande
              var väldigt tydlig med vår syn där. Det var snarare majoriteten
              som inte ville sätta ned foten om hur man ska ha det i blyfrågan.
              Därför lyssnar jag med glädje på Ola Sundell i kammaren här nu
              och hör att man kanske börjar bestämma sig i alla fall om hur
              man ska ha det. Det råder ingen tvekan om var Socialdemokraterna
              står i den frågan.
            </seg>
            <seg n="7fec43f4">
              Detsamma gäller § 28. Vi gick till val på ett jakt- och viltvårdsprogram
              där det väldigt tydligt sades att vi ville ha en förändring av
              § 28, och vi har också välkomnat det beslutet från regeringen.
              Vi ser fram emot att den ska vara kvar som den är.
            </seg>
            <seg n="bdaa83e3">
              Jag ställde ett antal frågor i mitt anförande som jag vill passa
              på och fråga Ola Sundell om. Det gäller till exempel synen på
              den Ekströmska utredningen. Den är under beredning, och jag undrar:
              Är det så att den är under beredning i sin helhet? I så fall kan
              man ju ifrågasätta hur kommunikationen inom det moderata partiet
              har varit i den frågan.
            </seg>
          </u>
          <note n="e9f01c2f">
            Anf. 25 HELÉN PETTERSSON i Umeå (s) replik:
          </note>
          <note type="speaker" n="546ebe4b">
            Anf. 26 OLA SUNDELL (m) replik:
          </note>
          <u who="ola_sundell_963beb" xml:id="i-0250cc2fdc028ad8-1" n="daf7fdcd" next="i-f18e4f722997a69e-1">
            <seg n="a6b16a87">
              Herr talman! Jag kan konstatera att vänsterröran inom jakten
              är lika rörig nu som tidigare. Här har vi två partier som säkert
              har en annan synpunkt när det gäller blyförbudet. Ni socialdemokrater
              för en politik när det gäller blyförbudet som är identisk med
              alliansens. Välkommen in i gänget, skulle jag vilja säga!
            </seg>
            <seg n="d2448d1a">
              När det gäller § 28 är det likadant. Hur ska ni utforma det här,
              om ni, mot förmodan, skulle vinna majoritet i nästa val? Det är
              en omöjlighet. Då blir det som tidigare: Det är Miljöpartiet som
              kommer att diktera politiken. Då är de här orden här i kammaren
              ingenting värda, mer än det som står på papperet, för det kommer
              aldrig att finnas någon chans att ni kan genomföra det.
            </seg>
          </u>
          <note n="7ba0a2ca">
            Anf. 27 HELÉN PETTERSSON i Umeå (s) replik:
          </note>
          <u who="ola_sundell_963beb" xml:id="i-f18e4f722997a69e-1" n="daf7fdcd" prev="i-0250cc2fdc028ad8-1">
            <seg n="bfe74c50">
              Herr talman! Det är mycket intressant att Ola Sundell verkar
              ha full koll på hur framtidens regeringsbildning ska se ut och
              framför allt att han förväntar sig att det ska tillsättas en ny
              regering efter nästa val.
            </seg>
            <seg n="b3ae8d1c">
              Jag vill återkomma till frågan om den Ekströmska utredningen.
              Jag vill ha ett tydligt svar från majoriteten i den här frågan.
              Vad händer med den Ekströmska utredningen? Bereds den i sin helhet?
            </seg>
            <seg n="b3ed78b2">
              Jag kan inte heller låta bli att påpeka att Socialdemokraterna
              inför valrörelsen, och redan tidigt under förra året, plockade
              fram ett jakt- och viltvårdsprogram som var mycket tydligt på
              många punkter. Det dröjde inte alltför länge förrän det kom en
              liknande skrivelse från det moderata partiet. Den var, skulle
              jag vilja påstå, ganska inspirerad av den socialdemokratiska.
            </seg>
            <seg n="5416fafa">
              Jag motsätter mig Ola Sundells uttryck den rödgröna jaktröran.
              Vi är från Socialdemokraternas sida mycket tydliga med vad vi
              vill i den här frågan.
            </seg>
          </u>
          <note type="speaker" n="4cc009d4">
            Anf. 28 OLA SUNDELL (m) replik:
          </note>
          <u who="ola_sundell_963beb" xml:id="i-5513f310a9f9f9b2-0" n="daf7fdcd">
            <seg n="ae834405">
              Herr talman! Det är alldeles klart att ni är tydliga, men det
              är ju så i svensk politik att om man ska kunna regera landet måste
              man ha ett stöd.
            </seg>
            <seg n="2ecc2f03">
              Det är tomma ord att säga att det blir verklighet eftersom ni
              kommer att ha två jaktfientliga partier med er om vänstersidan
              får majoritet i nästa val. Det som väljare har att ta ställning
              till är alternativ, och då är inte enstaka partiers linjer intressanta,
              utan det intressanta är den verkliga politiken. Alliansen kan
              visa upp en verklig politik. Det är skillnaden därvidlag.
            </seg>
            <seg n="b88a2115">
              När det gäller Ekströms utredning skulle jag säga att det är
              en semantisk fråga hur man uttrycker det. Alla utredningar som
              görs kommer givetvis att behandlas på något sätt, i form av remissomgångar
              med mera. Det som statsministern uttryckte var ifall det ska bli
              politik av detta eller inte, och där har statsministern rätt det
              blir inte politik av det.
            </seg>
            <seg n="c1ada4bd">
              Så kan det vara när man är ny i gamet. Det är lite svårt att
              förstå vad de olika orden innebär, men det är bakgrunden till
              det hela.
            </seg>
          </u>
          <note type="speaker" n="0e7df510">
            Anf. 29 CLAES VÄSTERTEG (c):
          </note>
          <u who="claes_vasterteg_df1784" xml:id="i-4ca905966444eee5-0" n="9e15f8f6" next="i-33fa8bad5bd342d1-0">
            <seg n="b5cd03e1">
              Herr talman! Precis som berörts tidigare i dagens debatt är frågor
              om jakt och viltvård viktiga, och de berör många människor runt
              om i landet. Det finns, som sagts, ca 300 000 jägare i Sverige.
              Då ska vi veta att det utöver dessa 300 000 finns minst det dubbla
              antalet människor som på olika sätt är engagerade.
            </seg>
            <seg n="0be76d8a">
              För mig är det viktigt att lyfta fram att jakt och viltvård är
              betydelsefullt ur många olika synpunkter, bland annat är det bra
              ur folkhälsosynpunkt. Jakten har också en viktig social funktion,
              och dessutom gör jägarkåren en viktig samhällsuppgift genom att
              förvalta viltstammarna på ett klokt sätt. Den förvaltningen är
              en viktig del av naturvården och för bevarandet av den biologiska
              mångfalden. Hade vi inte ett klokt och långsiktigt förvaltande
              av våra viltstammar skulle den biologiska mångfalden skadas.
            </seg>
            <seg n="6e54b96e">
              Utöver dessa fördelar finns det stora möjligheter att utveckla
              jaktturismen i vårt land. I Småorts-Sverige och i andra, mer glest
              befolkade delar av vårt land finns fortfarande behov av fler arbetstillfällen,
              trots att vi i dag nåtts av rapporter från Ams om att arbetslösheten
              i landet fortsätter att sjunka. Det behövs fler människor i arbete
              i det här landet, och där kan jaktturismen vara en av nycklarna.
              Där finns förutsättningar som leder till att fler människor kommer
              i arbete. Det handlar om allt från hotell och affärer till olika
              turistföretag. En aktiv jakt och viltvård kommer att vara till
              stort gagn för många delar av landet.
            </seg>
            <seg n="1d8c14ff">
              Som min kollega Ola Sundell sade gick alliansen till val på ett
              antal punkter på jaktområdet. Den kanske mest centrala frågan,
              och den fråga som väckt mest debatt, gäller § 28 i jaktförordningen.
              Även om frågan debatterats många gånger tidigare i kammaren, också
              i dag, vill jag dock uppehålla mig lite grann vid den.
            </seg>
            <seg n="70897072">
              För mig handlar § 28 väldigt mycket om trygghet, att känna att
              man kan bo, leva och verka på landsbygden och samtidigt kunna
              skydda sin egendom. Många är de som vittnat om den otrygghet de
              känner när de inte kan skydda sin egendom, sitt privata ägande.
              Det kan gälla både hundar och tamboskap. Genom vår förändring
              av § 28 känner många människor nu att ett ok lyfts från deras
              axlar. De känner att om det skulle uppstå en situation där ett
              rovdjur hotar till exempel deras hund så kan de agera. Nu kan
              de skydda sin hund, som ju är en viktig del av familjen. Den förändring
              vi gör kommer givetvis också att lägga ett ansvar på jägarna.
              Därför sätter vi en tidsbegränsning på två år, alltså för att
              kunna utvärdera resultatet.
            </seg>
            <seg n="44736a77">
              Jag tror emellertid att vi ska vara försiktiga när vi debatterar
              dessa frågor, för ibland framställs det hela som att nu när vi
              förändrat § 28 kommer alla rovdjur att försvinna, att det kommer
              att bedrivas en okontrollerbar jakt på rovdjur. Så är inte fallet.
              Också de vars egendom är utsatt för hot från rovdjur är mycket
              måna om att skyddet ska finnas även fortsättningsvis, och jag
              tror att den uppföljning som görs efter två år också kommer att
              visa det. Som sagt, vi var många i valrörelsen som lovade en förändring.
              Det här är ett av de vallöften som vi nu levererar och som kommer
              att ha stor betydelse.
            </seg>
            <seg n="ec07f333">
              Herr talman! Under senare tid har den förändring av småviltsjakten
              som regeringen beslutade om för några månader sedan diskuterats
              vitt och brett. Bakgrunden till förändringen var att det fanns
              ett hot om att vi skulle bli anmälda till EU-domstolen och därmed
              riskerade att någon annan beslutade över vår jaktpolitik. Den
              situationen ville regeringen inte hamna i. För att vi själva ska
              ha möjlighet att bestämma över den svenska jakten gjordes alltså
              lagändringen.
            </seg>
            <seg n="cf596fa4">
              Regeringen har dock varit tydlig med att förändringen inte hindrar
              att regionalpolitiska aspekter i frågan kommer att kunna tas hänsyn
              till. Företräde ska fortfarande kunna ges till personer som har
              jakt och fiske som en väsentlig del av sin försörjning eller som
              bor i fjällnära områden. Hänsyn ska också tas till rennäringen,
              miljön och turismen. Självklart måste upplåtelsen även vara förenlig
              med god viltvård. Då vore det väl konstigt om man inte också gjorde
              en uppföljning för att se vilka effekterna blir av det beslut
              man nu fattat.
            </seg>
            <seg n="a8475f1d">
              Den situation vi haft fram till dags dato kan ju te sig lite
              märklig, nämligen att en svensk som bor i Torneå inte skulle ha
              samma möjligheter att bedriva småviltjakt som en tysk som bor
              i Malmö. Tysken i Malmö skulle alltså ha större möjligheter till
              det än svensken som bor i Torneå. Här har vi ett EU. Vi har öppnare
              gränser. Då ska vi också, som Tina Ehn var inne på, se till att
              följa de gemensamma överenskommelser vi kommit fram till. Regeringens
              agerande ger dock möjligheter för oss att själva kunna ha kontroll
              över och fatta beslut om jakten.
            </seg>
            <seg n="97ff458c">
              Avslutningsvis, herr talman, vill jag säga att rätt utförd viltvård
              och jakt är det bästa sättet att hålla den svenska viltstammen
              frisk och livskraftig och göra den tillgänglig i hela vårt land.
            </seg>
          </u>
          <note n="fafda206">
            Anf. 30 HELÉN PETTERSSON i Umeå (s) replik:
          </note>
          <u who="claes_vasterteg_df1784" xml:id="i-33fa8bad5bd342d1-0" n="9e15f8f6" prev="i-4ca905966444eee5-0">
            <seg n="6ce31c3b">
              Herr talman! Jag känner ett behov att fråga även Claes Västerteg
              om den Ekströmska utredningen. Kanske kan han reda ut ett och
              annat åt oss.
            </seg>
            <seg n="5ed5e983">
              Jag har nu vid ett flertal tillfällen blivit anklagad för att
              inte begripa, för att jag är ny och oerfaren, vad som egentligen
              händer när ett ärende bereds. Majoritetens uppfattning tycks vara
              att om ett ärende bereds så händer ingenting.
            </seg>
            <seg n="85a7f3e1">
              Om det nu är så att det inte ska göras politik av den Ekströmska
              utredningen vill jag fråga varför det då i flera betänkanden hänvisas
              till den som svar på våra motioner. Det är ett mycket märkligt
              förfarande ifall det är ett betänkande som man inte tänkt göra
              politik av.
            </seg>
          </u>
          <note type="speaker" n="b57e8846">
            Anf. 31 CLAES VÄSTERTEG (c) replik:
          </note>
          <u who="claes_vasterteg_df1784" xml:id="i-4ca905966444eee5-1" n="9e15f8f6" next="i-33fa8bad5bd342d1-1">
            <seg n="fb96cae7">
              Herr talman! Den Ekströmska utredningen var något som vi ärvde
              från den förra regeringen. Den var tillsatt av den förra regeringen,
              och betänkandet lades fram då den förra regeringen satt vid makten.
            </seg>
            <seg n="77708fd0">
              Jag tycker att det tillhör hyfs och sans att vi, när vi tittar
              på ett politikområde i dess helhet, också beaktar de utredningar
              som föreligger och bereder dem. Det är det som är svaret från
              jordbruksministern, från Ola Sundell och från andra. Jag vet inte
              vad mer vi fortsatt ska förtydliga än att detta bereds i en process
              inom Regeringskansliet. Vi kommer att återkomma med förslag på
              helheten inom det här området.
            </seg>
          </u>
          <note n="33ac1bb8">
            Anf. 32 HELÉN PETTERSSON i Umeå (s) replik:
          </note>
          <u who="claes_vasterteg_df1784" xml:id="i-33fa8bad5bd342d1-1" n="9e15f8f6" prev="i-4ca905966444eee5-1">
            <seg n="b1f26b6b">
              Herr talman! Tack för det tydliga svaret. Nu vet vi att utredningen
              är under beredning.
            </seg>
          </u>
          <note type="speaker" n="d1c06e86">
            Anf. 33 CLAES VÄSTERTEG (c) replik:
          </note>
          <u who="claes_vasterteg_df1784" xml:id="i-4ca905966444eee5-2" n="9e15f8f6" next="i-33fa8bad5bd342d1-2">
            <seg n="b724415d">
              Herr talman! Jag har också följt den debatt som Helén Pettersson
              har startat. Jag upplever att Helén Pettersson gör en höna av
              en fjäder.
            </seg>
            <seg n="5f6dea22">
              Det ställdes en fråga till jordbruksministern. Jordbruksministern
              svarade att det är en del av beredningen i Regeringskansliet.
              Det är klart att man ska svara att utredningen och förslagen finns
              med i det totala batteriet. Men precis som Ola Sundell var inne
              på ska det här i slutändan genomföras i praktisk politik. Det
              är många som har påtalat att en hel del av förslagen inte är aktuella,
              men vi kan inte ge något annat svar i dag än att vi bereder och
              tittar på ett antal olika förslag.
            </seg>
          </u>
          <note n="d282f670">
            Ajournering
          </note>
          <note n="b96e314e">
            Kammaren beslutade kl. 13.50 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u who="claes_vasterteg_df1784" xml:id="i-33fa8bad5bd342d1-2" n="9e15f8f6" prev="i-4ca905966444eee5-2">
            <seg n="c699997a">
              Återupptagna förhandlingar
            </seg>
            <seg n="11570991">
              Jag ber att få hälsa närvarande deltagare välkomna och särskilt
              de ministrar som i dag ska lämna svar vid frågestunden. Det är
              finansminister Anders Borg, försvarsminister Mikael Odenberg,
              statsrådet Maria Larsson, jordbruksminister Eskil Erlandsson och
              statsrådet Cecilia Malmström.
            </seg>
            <seg n="930066d8">
              Skatt på trafikförsäkringen
            </seg>
          </u>
          <note n="efe3905b">
            Förhandlingarna återupptogs kl. 14.00.
          </note>
          <note n="3b13f77d">
            8 § Frågestund
          </note>
          <note n="92bdbcd9">
            Anf. 34 FÖRSTE VICE TALMANNEN:
          </note>
          <note type="speaker" n="d68fb877">
            Anf. 35 LAILA BJURLING (s):
          </note>
          <u who="laila_bjurling_ba3a83" xml:id="i-07e18d85f833165e-0" n="ccc016a0">
            <seg n="a49c09b9">
              Herr talman! Jag har en fråga till finansminister Anders Borg.
            </seg>
            <seg n="b1cfadbb">
              Den borgerliga regeringen har för avsikt att genomföra ett systemskifte
              inom sjukförsäkringens område som innebär att en människa som
              blir skadad i trafiken inte längre ska omfattas av det generella
              sjukförsäkringssystemet, utan kostnaderna för rehabilitering och
              sjukpenning ska överföras till trafikförsäkringen. För att täcka
              kostnaderna för den som redan i dag är skadad föreslår den borgerliga
              regeringen att en helt ny skatt ska införas. Alla som har en trafikförsäkring
              ska betala 32 procent på premien i skatt.
            </seg>
            <seg n="e8bbfc75">
              Vi socialdemokrater i skatteutskottet ville ha en utfrågning,
              en hearing, om detta eftersom det finns så många oklarheter om
              hur den nya skatten kommer att drabba både samhället och enskilda
              individer. Men det förvägrades vi av den borgerliga majoriteten,
              så vi ordnade en egen utfrågning i dag på förmiddagen.
            </seg>
            <seg n="9dbd7d7f">
              Försäkringsförbundet menade att den här nya skatten inte alls
              är till för att täcka kostnader för redan skadade i trafiken,
              utan helt enkelt är till för att bidra till finansieringen av
              de stora skattelättnader som Sveriges redan rika individer fått.
            </seg>
            <seg n="45fa9d1c">
              Då undrar jag: Vad säger finansministern om detta? Är inte kostnaderna
              för dem som i dag får rehabilitering eller sjukpenning redan betalda
              genom arbetsgivaravgifterna? Är den här nya skatten ytterligare
              en omfördelning till en liten grupp rika, som får stora skattesänkningar,
              från den stora allmänheten, som får vara med och betala?
            </seg>
          </u>
          <note type="speaker" n="f0782b7d">
            Anf. 36 Finansminister ANDERS BORG (m):
          </note>
          <u who="unknown" xml:id="i-451d6bdea49b757f-0" n="5bde3891">
            <seg n="7761e6de">
              Herr talman! Laila Bjurling ställer en viktig fråga. Vi genomför
              naturligtvis inte något systemskifte i socialförsäkringarna. Däremot
              försöker vi bidra till att förstärka trafiksäkerheten. Sverige
              har länge haft en nollvision i trafikpolitiken. Den kan nås via
              stora, omfattande infrastrukturinvesteringar, genom fartsänkningar
              eller genom att man litar till ekonomiska styrmedel.
            </seg>
            <seg n="8ff4dc2d">
              Vår bedömning och många andra experter har gjort samma bedömning
              är att det här kan vara ett effektivt sätt att minska riskerna
              för allvarliga trafikskador och att det därför är väl motiverat.
              Att det också med några miljarder bidrar till att vi kan finansiera
              den omfattande sänkning av skatterna för låg- och medelinkomsttagare
              som regeringen har föreslagit är naturligtvis välkommet.
            </seg>
            <seg n="3c756f79">
              Det grundläggande skälet till att vi bör ha en skatt på trafikförsäkringen,
              precis som många andra länder har, är att trafiken ska bära sina
              fulla kostnader. Vi vill uppnå visionen om att färre människor
              ska skadas i trafiken.
            </seg>
          </u>
          <note type="speaker" n="ca121b3b">
            Anf. 37 LAILA BJURLING (s):
          </note>
          <u who="laila_bjurling_ba3a83" xml:id="i-07e18d85f833165e-1" n="ccc016a0">
            <seg n="f72aa057">
              Herr talman! Tack för det svaret. Men på hearingen i dag fanns
              en mängd olika organisationer med, och ingen av dem trodde att
              den här nya skatten skulle vara en möjlighet att minska skadorna
              i trafiken eftersom det redan finns incitament för trafikförsäkringsbolagen
              att jobba med den här frågan.
            </seg>
            <seg n="a28abbab">
              Jag var alldeles nyss nere på torget här ute och träffade en
              massa människor från PRO, och de är ursinnigt arga på det här.
              De får ju ingen del av någon skattesänkning över huvud taget tvärtom.
              De har inte fått något jobbavdrag, och nu ska de också få vara
              med och betala en högre premie till trafikförsäkringen. Ingen
              trodde att det skulle bli bättre ur trafikskadesynpunkt, och pensionärerna
              står där och får vara med och betala skattesänkningar som de inte
              har ett dugg nytta av. Vad säger du om det?
            </seg>
          </u>
          <note type="speaker" n="37b79b72">
            Anf. 38 Finansminister ANDERS BORG (m):
          </note>
          <u who="unknown" xml:id="i-451d6bdea49b757f-1" n="5bde3891">
            <seg n="8ae594a7">
              Herr talman! Laila Bjurling menar att det inte blir några effekter
              av detta. Men hela vårt skattesystem är ju uppbyggt, åtminstone
              till delar, på att vi vill styra människors beteenden därför att
              olika sektorer ska bära sina fulla kostnader. Det sker allvarliga
              trafikskador, och det är mycket kostsamt att investera bort dem.
              Det här är då ett annat sätt att hantera problematiken.
            </seg>
            <seg n="953e41a3">
              Pensionärerna gynnas naturligtvis också av jobbskatteavdraget,
              indirekt. Om vi inte klarar att få fler människor i arbete klarar
              vi inte pensioner, klarar vi inte äldreomsorg och sjukvård. I
              regeringens politik finns mycket tydliga utfästelser om att vi
              ska förbättra äldreboendet, att vi ska satsa på sjukvård och att
              vi ska öka kvaliteten i äldreomsorgen. Vi ska också förbättra
              de särskilda bostadstilläggen för pensionärer. Det återkommer
              vi till.
            </seg>
            <seg n="1492b196">
              Ett grundläggande skäl till att vi kan utfästa de löftena är
              att vi via jobbavdraget och andra åtgärder får fler människor
              i arbete. Pensionärerna ska naturligtvis också gynnas.
            </seg>
            <seg n="f326f811">
              Övningen Noble Mariner och kärnvapen i Göteborgs hamn
            </seg>
          </u>
          <note type="speaker" n="0e6758dd">
            Anf. 39 HANS LINDE (v):
          </note>
          <u who="hans_linde_3886bf" xml:id="i-c07ceabb990203cc-0" n="e989e3dc">
            <seg n="bba26ef8">
              Herr talman! I dag inleds utanför Göteborg den militära övningen
              Noble Mariner med 80 fartyg och 15 000 militärer. Halva styrkan
              kommer under helgen att förläggas till frihamnen i centrala Göteborg,
              vilket bland annat innebär att det årliga Göteborgsvarvet, norra
              Europas största halvmara med 40 000 deltagare och 150 000 åskådare,
              kommer att tvingas lägga om delar av sträckningen för loppet.
            </seg>
            <seg n="7e067682">
              I övningen deltar skepp från 16 länder, bland annat 3 kärnvapenmakter,
              Frankrike, USA och Storbritannien. I det regeringsbeslut som godkände
              att svenska militärer deltar i övningen och som tillät att Nato
              skulle angöra Göteborg nu i helgen nämns inte ordet kärnvapen.
              I en bisats tar man upp frågan om atomubåtar.
            </seg>
            <seg n="bd66e7a9">
              Därför vill jag fråga försvarsministern: Kan du i dag garantera
              att inga fartyg som bär kärnvapen kommer att angöra Göteborg under
              helgen?
            </seg>
          </u>
          <note type="speaker" n="ee5edd51">
            Anf. 40 Försvarsminister MIKAEL ODENBERG (m):
          </note>
          <u who="unknown" xml:id="i-baaaea5385d1bf3e-0" n="5bde3891">
            <seg n="0e81e2ba">
              Herr talman! Vad stolta vi kan vara över att vi har Göteborg,
              Sveriges finaste och främsta sjöfartsstad! Följaktligen är det
              också den stad som har de flesta örlogsbesöken och som nu med
              öppna armar kan ta emot fartyg från ett stort antal partnerländer
              som angör Göteborg innan man går ut i en övning.
            </seg>
            <seg n="cf424b1c">
              Övningen handlar om att trygga handelssjöfarten i ett kustnära
              konfliktområde, utifrån ett FN-mandat. Det är en synnerligen legitim
              övningsuppgift. Det är för övrigt fjärde året i rad som Sverige
              deltar i motsvarande marina övning i Östersjön.
            </seg>
            <seg n="70fa36c6">
              Vårt förhållningssätt till atomdrivna fartyg eller stridsfartyg
              som är kärnvapenbestyckade är att det inte är förenligt med svensk
              lagstiftning, kärntekniklagen, att gå in på svenskt territorialvatten.
              Därför är all sådan här tillståndsgivning till internationella
              övningar förenad med att Försvarsmakten underrättar de deltagande
              länderna om vad som gäller enligt svensk lag. Vi utgår ifrån att
              de länder som deltar i övningen följer svensk lag.
            </seg>
            <seg n="11a1d397">
              Detta har varit den svenska regeringens och riksdagens förhållningssätt
              de senaste 25 åren. Jag har inte för avsikt att ändra på detta.
            </seg>
          </u>
          <note type="speaker" n="79f9aa1a">
            Anf. 41 HANS LINDE (v):
          </note>
          <u who="hans_linde_3886bf" xml:id="i-c07ceabb990203cc-1" n="e989e3dc">
            <seg n="4ddc769f">
              Herr talman! Jag uppskattar att försvarsministern uppskattar
              Göteborgs vackra hamn. Jag hade också önskat att försvarsministern
              uppskattade den starka fredsrörelse som vi har hemma i Göteborg.
              År 1982 utropade sig Göteborg till kärnvapenfri zon. Visserligen
              har inte kommuner rätt att fatta beslut av den karaktären, men
              det är ändå ett tecken på den vilja som finns bland göteborgarna
              när det kommer till kärnvapenfrågor.
            </seg>
            <seg n="e5e8c44c">
              Trots detta har nu regeringen godkänt att tre kärnvapenmakter
              ska angöra hamnen i Göteborg och att en militärallians som har
              700 kärnvapenstridsspetsar i Europa får använda Göteborgs frihamn.
            </seg>
            <seg n="61dfc98c">
              Jag vill ställa en enkel fråga till försvarsministern: På vilket
              sätt leder den här övningen till nedrustning och fredlig utveckling
              i vårt närområde?
            </seg>
          </u>
          <note type="speaker" n="5dfd9982">
            Anf. 42 Försvarsminister MIKAEL ODENBERG (m):
          </note>
          <u who="unknown" xml:id="i-baaaea5385d1bf3e-1" n="5bde3891">
            <seg n="c5cd4627">
              Herr talman! Det här är en övning som innefattar i princip alla
              kuststater runt Östersjön. Där deltar Norge, Sverige, Finland,
              Polen, Tyskland, Estland, Litauen och Lettland. Tillsammans försöker
              de här länderna och andra deltagande länder Spanien, Portugal,
              Kanada och USA öva hur olika marina stridskrafter i ett kustnära
              konfliktområde kan hjälpas åt för att utifrån ett mandat från
              FN:s säkerhetsråd säkra fredliga förhållanden och säkra fungerande
              handelssjöfart.
            </seg>
            <seg n="808c00d4">
              Det är i högsta grad, skulle jag vilja säga, ett övningsscenario
              i fredens intresse. Att vi tillsammans med andra länder kan hjälpas
              åt att genomföra en sådan övning, för att därigenom bli bättre
              på att göra nytta också till havs, är fullt legitimt.
            </seg>
            <seg n="5fa3168d">
              Att Göteborgs kommunpolitiker hade lite lekstuga och överskred
              den kommunala kompetensen för 25 år sedan gör inte särskilt stort
              intryck på mig. Jag är väldigt tillfreds med att hela Sverige
              är en kärnvapenfri zon.
            </seg>
            <seg n="15997753">
              Regeringens klimatpolitik
            </seg>
          </u>
          <note type="speaker" n="6704d53d">
            Anf. 43 ULF HOLM (mp):
          </note>
          <u who="ulf_holm_0fcd2f" xml:id="i-800cb18bfc530423-0" n="1e66be16">
            <seg n="940224da">
              Herr talman! FN:s klimatpanel har kommit med ett flertal rapporter
              om vad vi kan göra för att förhindra en klimatkatastrof. Man har
              bland annat sagt att det effektivaste är att direkt beskatta koldioxid.
              Varje producent och konsument ska bära den fulla kostnaden för
              det man gör.
            </seg>
            <seg n="2eef21d3">
              Det finns inget mer uppenbart marknadsmisslyckande än klimatet.
              Man skulle kunna tro att det är Miljöpartiets språkrör Maria Wetterstrand
              som har sagt detta, för hon tycker så. Men det intressanta är
              att det är finansminister Anders Borg som har sagt det, i en intervju
              i Dagens Nyheter i lördags. Uttalandet är insiktsfullt och bra,
              men frågan är: När kommer detta uttalande att få följder i budgeten?
            </seg>
            <seg n="515b6b52">
              Finansministern säger att den här frågan ska utredas. Vi kan
              se på tidigare budgetar. Där fanns vad vi kallade en grön skatteväxling,
              som den nuvarande regeringen har tagit bort. Det här har redan
              utretts.
            </seg>
            <seg n="8c3980de">
              Jag vill fråga dels om detta är regeringens eller Anders Borgs
              fulla politik, dels när utredningen kommer att vara klar, det
              vill säga: När kommer vi att få se effekter av detta insiktsfulla
              uttalande?
            </seg>
          </u>
          <note type="speaker" n="9168a704">
            Anf. 44 Finansminister ANDERS BORG (m):
          </note>
          <u who="unknown" xml:id="i-451d6bdea49b757f-2" n="5bde3891">
            <seg n="d00d6794">
              Herr talman! Det är glädjande att regeringen och Miljöpartiet
              delar ambition i klimatfrågan. FN:s klimatpanel och andra utredningar
              har visat att vi måste göra en mycket kraftig reduktion av koldioxidutsläppen
              under de närmaste åren.
            </seg>
            <seg n="b08cfd8b">
              Det är naturligtvis sant att koldioxidbeskattningen är viktig,
              men även internationella insatser är viktiga. Det är helt uppenbart
              att vårt gemensamma arbete i EU är minst lika centralt. Det handlar
              om att få handeln med utsläppsrättigheter att fungera, att bredda
              den och att få den att omfatta också andra delar av världen. Där
              kan man ha förhoppningar om att vi kan komma framåt.
            </seg>
            <seg n="990c5390">
              Regeringens hållning är mycket tydlig. Vi prioriterar klimatfrågan
              som en av de stora utmaningarna för Sverige och världen. Vi har
              också varit tydliga med att vi ska återkomma till riksdagen med
              en klimatproposition och att det ska ske under nästa år. I det
              sammanhanget ska naturligtvis också olika avvägningar göras.
            </seg>
          </u>
          <note type="speaker" n="accf51ae">
            Anf. 45 ULF HOLM (mp):
          </note>
          <u who="ulf_holm_0fcd2f" xml:id="i-800cb18bfc530423-1" n="1e66be16">
            <seg n="079041d3">
              Herr talman! Det är riktigt att mycket behöver göras. En direkt
              beskattning av koldioxiden är en del. Det finns många andra delar
              som vi också måste lyfta upp. Men beskattningen är ett viktigt
              styrmedel, precis som finansministern själv har sagt i tidigare
              uttalanden.
            </seg>
            <seg n="96d31500">
              Frågan är dock: När får vi se några konkreta förslag på området?
              Det räcker inte med att skjuta upp det och säga att vi ska ha
              en klimatproposition nästa år. Vi måste börja agera nu. Det finns
              förslag, och klimatpanelen har visat att det finns saker man kan
              göra ganska omgående. Därför måste vi få se att regeringen gör
              några första steg i höstbudgeten, till exempel när det gäller
              den direkta beskattningen av koldioxid, det vill säga höjda bensin-
              och dieselskatter och förhoppningsvis också att man subventionerar
              förnybara energikällor.
            </seg>
          </u>
          <note type="speaker" n="650d3c9c">
            Anf. 46 Finansminister ANDERS BORG (m):
          </note>
          <u who="unknown" xml:id="i-451d6bdea49b757f-3" n="5bde3891">
            <seg n="aa54d4c7">
              Herr talman! Ulf Holms viktiga fråga belyser den aktivitet regeringen
              har haft på det här området. Vi har drivit detta i Europeiska
              rådet. Vi har drivit det i Ekofin och i miljöministrarnas råd.
              Vi har redan i vårpropositionen, trots att vi inte har suttit
              i regeringen ens ett år, presenterat flera viktiga åtgärder, dels
              miljöbilspremien, dels en indexering av koldioxidbeskattningen,
              som Ulf Holm väl känner till.
            </seg>
            <seg n="033bb736">
              Vi är å andra sidan inte en skattehöjningsregering. Vi är en
              skattesänkningsregering. Vi anser att skattetrycket i Sverige
              är för högt och att det gradvis bör sänkas. Men naturligtvis måste
              man kunna göra avvägningar inom vår övergripande strategi för
              lägre skatter. Den fråga som vi kommer att avhandla i arbetet
              i Andreas Carlgrens och Fredrik Reinfeldts kommission inför klimatpropositionen
              är naturligtvis om vi får maximal effekt av de skatter man tar
              ut på koldioxidutsläppen. Jag är övertygad om att det finns ett
              utrymme för förbättringar på det området.
            </seg>
            <seg n="4445c90a">
              Demensvården
            </seg>
          </u>
          <note type="speaker" n="6e9f7843">
            Anf. 47 FINN BENGTSSON (m):
          </note>
          <u who="unknown" xml:id="i-61764e5ea22df04f-0" n="5bde3891">
            <seg n="2e933940">
              Herr talman! Statsrådet Maria Larsson besökte i mars månad mitt
              hemlän Östergötland. Hon lär då ha blivit varse att vi i Östergötland
              har gjort och gör flera offensiva satsningar inom hennes ansvarsområde.
              En sådan satsning är forskningen vid Äldrecentrum vid Linköpings
              universitet.
            </seg>
            <seg n="04c9e4c9">
              Den glädjande förändringen att människor lever allt längre ställer
              framtidens samhälle inför nya utmaningar som vi måste möta på
              ett klokt sätt. Satsningar på kunskapsutveckling inom demensvården
              bör vara en prioriterad fråga, liksom de olika förslag som stödåtgärder
              för demensdrabbade och deras anhöriga leder fram till. Då jag
              vet att det i statsbudgeten finns ett utrymme för detta skulle
              jag vilja fråga statsrådet om hur man lite mer i detalj resonerar
              i den nya regeringen för att få sådana satsningar till stånd.
            </seg>
          </u>
          <note type="speaker" n="320a9df9">
            Anf. 48 Statsrådet MARIA LARSSON (kd):
          </note>
          <u who="unknown" xml:id="i-3098f7a5dfe2b7ca-0" n="5bde3891">
            <seg n="e5363335">
              Herr talman! Demensvården är ett område som vi tycker är väldigt
              angeläget att utveckla. Det är ett av de förbättringsområden som
              ryms inom de stimulansmedel på 1,35 miljarder som vi nu anslår.
              Här finns det möjligheter för alla landsting och kommuner att
              söka av dessa medel.
            </seg>
            <seg n="2fc8cfcc">
              Det är, precis som jag minns från mitt besök i Linköping, ett
              väldigt framgångsrikt arbete med äldreforskning som görs på olika
              håll i landet. Nu har Socialstyrelsen ett uppdrag. Man har precis
              gått ut med en inbjudan till olika forskningscentrum, utbildningsanstalter,
              universitet, högskolor, regioner, kommuner och landsting om att
              bli värd för ett demenscentrum. Detta blir en viktig kunskapsinsamlare
              på olika håll, och man får också uppgiften att sprida kunskapen
              vidare över landet, ut i den praktiska verkligheten.
            </seg>
            <seg n="df831f36">
              Det blir ett demenscentrum, och det blir ett anhörigcentrum.
            </seg>
          </u>
          <note type="speaker" n="654ef508">
            Anf. 49 FINN BENGTSSON (m):
          </note>
          <u who="unknown" xml:id="i-61764e5ea22df04f-1" n="5bde3891">
            <seg n="392c3fdb">
              Herr talman! Detta var ett glädjande besked, måste jag säga.
            </seg>
            <seg n="d98ced18">
              Jag vill anknyta till frågan om hur medlen ska fördelas. Demenssjukdomen
              är ett spektrum av sjukdomar. Den visar många olika faser. Det
              gäller såväl den sjuke som den drabbades anhöriga. I vardagen
              ska dessa kunskaper föras nära forskningsfronten för såväl diagnos
              som behandling och uppföljningsstrategier.
            </seg>
            <seg n="dcc64333">
              De anhöriga kan vara den drabbades make eller maka, dotter eller
              son, barnbarn, vänner eller bekanta och i vissa fall till och
              med föräldrar. Även här varierar behoven för kunskapsutveckling
              som kan leda till de mest ändamålsenliga stöd- och hjälpåtgärderna
              från samhällets sida.
            </seg>
            <seg n="273d6e0f">
              Jag skulle vilja be statsrådet att redogöra för lite mer om just
              fördelningen av dessa medel och ändamålsenligheten när man ser
              på de olika grupperna i spektrumet av demenssjukdomar när det
              gäller både de drabbade och deras anhöriga. Hur ser den nya regeringen
              på detta?
            </seg>
          </u>
          <note type="speaker" n="087275bf">
            Anf. 50 Statsrådet MARIA LARSSON (kd):
          </note>
          <u who="unknown" xml:id="i-3098f7a5dfe2b7ca-1" n="5bde3891">
            <seg n="6fd79a1c">
              Herr talman! Jag vet inte om frågan om medlen avsåg stimulansmedlen
              eller pengarna till demens- och anhörigcentrumen.
            </seg>
            <seg n="a15aa447">
              Stimulanspengarna kan man ansöka om via Socialstyrelsen. De finns
              till alla kommuner och alla landsting. Här finns förbättringspotential
              inom demensvården. Man kan börja arbeta tillsammans i team. Man
              kan knyta nya professioner till demensvården. Det finns många
              olika sätt att utveckla detta.
            </seg>
            <seg n="8cfc41eb">
              När det gäller demens- och anhörigcentrumen hoppas jag att det
              ska finnas många som är intresserade av att etablera den typen
              av verksamhet där det redan i dag finns en fungerande äldreforskning
              eller ett stort intresse för en kunskapsbaserad utveckling på
              det här området.
            </seg>
            <seg n="eeed58f9">
              Jag är säker på att människor som arbetar inom äldreomsorgen
              kommer att få en förenklad vardag med praktisk vägledning i sin
              arbetssituation med hjälp av demenscentrumet och de stimulansmedel
              som nu står till förfogande. Det känns väldigt bra att vi har
              något rejält att kunna erbjuda av nytt kunskapsinhämtande för
              äldreomsorgen.
            </seg>
            <seg n="306e76a5">
              Anhörigstödet i sjukvården och äldreomsorgen
            </seg>
          </u>
          <note type="speaker" n="01a2e197">
            Anf. 51 EVA JOHNSSON (kd):
          </note>
          <u who="eva_johnsson_ec5ffa" xml:id="i-aa2605a87aa7b692-0" n="e9171a0f">
            <seg n="81f3c089">
              Herr talman! Också jag har en fråga till vår äldre- och folkhälsominister
              Maria Larsson.
            </seg>
            <seg n="f3488565">
              I veckan ägde Anhörigriksdag rum. För första gången fick man
              där besök av en ansvarig minister, nämligen Maria Larsson. Det
              var en markering, men det räcker naturligtvis inte. Stödet till
              de anhöriga måste öka när det gäller allt från ekonomiska resurser
              till avlastning och ökade kunskaper.
            </seg>
            <seg n="714a2402">
              Anhöriga är vår tids hjältar. Utan anhöriga skulle svensk sjukvård
              säkert kollapsa. De anhöriga gör ett ovärderligt arbete, ofta
              i det tysta och helt utan ekonomisk ersättning. Faktum är att
              kommunerna inte ens är skyldiga att ge anhöriga stöd, utan de
              är endast rekommenderade att göra det.
            </seg>
            <seg n="c4833e46">
              Socialstyrelsens lägesrapport om äldrevården visar att anhörigstödet
              har minskat drastiskt de senaste decennierna trots att antalet
              platser på särskilda boenden har minskat. Den ekvationen går inte
              ihop. Min fråga till statsrådet är därför: Vad avser regeringen
              att vidta för åtgärder för att stärka de anhörigas roll inom svensk
              sjukvård och äldreomsorg?
            </seg>
          </u>
          <note type="speaker" n="42d8d20d">
            Anf. 52 Statsrådet MARIA LARSSON (kd):
          </note>
          <u who="unknown" xml:id="i-3098f7a5dfe2b7ca-2" n="5bde3891">
            <seg n="345bc658">
              Herr talman! Jag vill verkligen hålla med om de anhörigas viktiga
              roll i vården. Utan dem skulle Vård-Sverige säkert kollapsa.
            </seg>
            <seg n="dfc405b2">
              Det här är personer som naturligtvis av kärlek och omtanke utför
              sin syssla, men de måste också ha möjlighet att få råd, stöd och
              avlastning i sin viktiga uppgift för att orka i längden. Därför
              är det en del som fattas och en del som behöver göras.
            </seg>
            <seg n="4ccf274b">
              Det har funnits ett statligt anhörigstöd under tio år, och det
              har varit lite ryckighet i det där. Ibland har det inte funnits
              några pengar alls, och ibland har de kommit tillbaka.
            </seg>
            <seg n="1c4f4370">
              Anhörigcentrumet, där man ska samla kunskap och sprida ut den
              till anhöriga, tror jag blir en viktig del i att förbättra stödet
              till de anhöriga. Men vi vill göra en sak till och vi håller precis
              på att bereda och arbeta med den frågan nämligen skärpa lagstiftningen,
              så att det ska vara en skyldighet för kommunerna att ge anhöriga
              stöd. Det ska inte finnas någon grad av frivillighet i fråga om
              det. Det ska vara ett måste. Vi skriver på ett sådant förslag,
              och jag hoppas att det snart ska kunna skickas ut på remiss.
            </seg>
          </u>
          <note type="speaker" n="59554df3">
            Anf. 53 EVA JOHNSSON (kd):
          </note>
          <u who="eva_johnsson_ec5ffa" xml:id="i-aa2605a87aa7b692-1" n="e9171a0f">
            <seg n="8802abd8">
              Herr talman! Tack så mycket för det svaret! Det var positivt,
              och det känns bra att det verkligen är ett seriöst arbete på gång.
            </seg>
            <seg n="edc0c791">
              Frågan är hur mycket pengar det handlar om och om det finns tankar
              på större satsningar och åtgärder ännu längre fram. Vi vet ju
              att frågan om avlastning för anhöriga är oerhört viktig, och då
              handlar det faktiskt också om krass ekonomisk ersättning till
              fler anhöriga än dem som i dag är berättigade till det. Förhoppningsvis
              är det här en process som bara är i sin linda i nuläget.
            </seg>
          </u>
          <note type="speaker" n="4ab7f830">
            Anf. 54 Statsrådet MARIA LARSSON (kd):
          </note>
          <u who="unknown" xml:id="i-3098f7a5dfe2b7ca-3" n="5bde3891">
            <seg n="7944f308">
              Herr talman! Äldreomsorgen är ju i första hand ett kommunalt
              ansvar, och också råd, stöd och hjälp till anhörigvårdare är därmed
              i första hand ett kommunalt ansvar. Men vi har funnit det angeläget
              att fortsätta att ge ett statligt stöd också till utveckling av
              den här verksamheten, och det tror jag fortsatt kommer att behövas.
            </seg>
            <seg n="f46d9910">
              Innevarande år har vi, om jag minns rätt, 127 miljoner jag tittar
              lite på finansministern; han verkar le igenkännande åt siffran.
              Jag tror att det är 127 miljoner avsatta för anhörigstöd till
              kommunerna. Och det är naturligtvis så att vi med den lagförändring
              som vi gör ser behovet av att fortsatt skjuta på. Det gäller kunskapsutvecklingen,
              hur det här ska kunna se ut. Det handlar om en metodutveckling,
              om bra arbetsmetoder inom varje socialtjänst för att man ska kunna
              ge ett bra stöd åt de anhöriga.
            </seg>
            <seg n="178cb4bc">
              De är i tjänst 24 timmar om dygnet, 365 dagar om året. Det är
              en fantastisk insats som de gör. Och vi ska se till att det stöd
              och de råd och den hjälp och avlastning som de behöver för att
              orka fortsätta finns på plats med hjälp av kommunerna och med
              hjälp av de här insatserna, som vi nu gör.
            </seg>
            <seg n="22704c0c">
              Satsning på förnybara bränslen
            </seg>
          </u>
          <note type="speaker" n="86d60db8">
            Anf. 55 ERIK A ERIKSSON (c):
          </note>
          <u who="erik_a_eriksson_ebd588" xml:id="i-a1167426c13bdf61-0" n="0af1db5a">
            <seg n="a8e641a6">
              Herr talman! Vi i riksdagens kammare är överens om att klimathotet
              är ett av de största problem och en av de största utmaningar som
              vi står inför. Detta är ett faktum.
            </seg>
            <seg n="14740283">
              I dag har regeringens utredare Lars Andersson lämnat ett förslag
              om att vi behöver satsa mycket mer på biogas och på salixodling,
              alltså salix, även kallat energiskog, för att klara den här omställningen
              och minska utsläppen av fossila växthusgaser. Och han säger i
              sin utredning att jordbruksmarken är en större resurs som kan
              användas mycket mer.
            </seg>
            <seg n="7d391796">
              Utan att jag har full kunskap om det här känner jag nog ändå
              att det, när vi har jordbruksministern här, vore bra att få höra
              lite grann om vilka initiativ som jordbruksministern kan tänka
              sig på det här området för att satsa mer på biogas.
            </seg>
            <seg n="fba3418e">
              Det finns redan kommuner Säffle, Falköping med flera som är på
              väg in i en satsning på biogas. Det är kloka småskaliga projekt
              som på sikt kan bli mycket större.
            </seg>
            <seg n="2a28dcf9">
              Det vore intressant att höra av jordbruksministern vilka initiativ
              som finns där.
            </seg>
          </u>
          <note type="speaker" n="33777be3">
            Anf. 56 Jordbruksminister ESKIL ERLANDSSON (c):
          </note>
          <u who="unknown" xml:id="i-68291ce9a7753df8-0" n="5bde3891">
            <seg n="21b1076d">
              Herr talman! Jag fick utredningen, som omnämndes, under gårdagen.
              I den pekar man, som sagts i frågeställningen, på ett antal möjligheter
              att nyttja den svenska åkern för att hjälpa till i det klimatarbete
              som vi alla är angelägna om ska fortsätta och utvecklas.
            </seg>
            <seg n="2335a50c">
              Den möjlighet som det pekas på i utredningen är att vi kan öka
              produktionen från 1 à 1 ½ terawattimme per år upp till kanske
              30 terawatttimmar, som då kommer från den svenska åkern. Det är
              alltså ungefär en tjugodubbling av vad vi i dag tar ut från den
              svenska åkern. Det kommer att innebära många nya jobb, men det
              är också ett stort bidrag i klimatförändringsarbetet.
            </seg>
          </u>
          <note type="speaker" n="c03abf72">
            Anf. 57 ERIK A ERIKSSON (c):
          </note>
          <u who="erik_a_eriksson_ebd588" xml:id="i-a1167426c13bdf61-1" n="0af1db5a">
            <seg n="ad2a8ac2">
              Herr talman! Jag börjar med att tacka för svaret.
            </seg>
            <seg n="b9c3992c">
              I utredningen finns det, såvitt jag förstår, tankar om att man
              i ett startskede behöver gå in med en stimulans från staten, så
              att säga, någon form av stöd för att få i gång verksamheten. Och
              det har vi ju sett tidigare när det gällde framställandet av etanol,
              till exempel. Men det här stödet skulle då pågå fram till 2013,
              om jag minns rätt. Den tanken presenterades i utredningen.
            </seg>
            <seg n="d7109365">
              Då har jag en fråga. Det är kanske svårt för ministern att svara
              på den. Men vi pratar gärna om att vi vill att det ska vara en
              självbärande verksamhet. Vi vill kunna se de gröna näringarna
              som miljöteknikföretag som också fungerar i en marknadsekonomi.
              Finns det några tankar kring detta, spontant? Det vill jag gärna
              ha ett svar på.
            </seg>
          </u>
          <note type="speaker" n="58aa03af">
            Anf. 58 Jordbruksminister ESKIL ERLANDSSON (c):
          </note>
          <u who="unknown" xml:id="i-20cc4f641899f9b5-0" n="5bde3891">
            <seg n="62053d28">
              Herr talman! Utredningens allmänna inställning är ju att produktion
              av förnybara bränslen från den svenska åkern ska ske på marknadens
              villkor och ingenting annat. Däremot pekas det i utredningen på
              behovet av initiala stöd. Hur vi ska åtgärda det förslaget ber
              jag att få återkomma till efter den remissbehandling som nu vidtar.
              Vi måste ju granska och titta vidare på de förslag som finns i
              den här utredningen, men jag vill gärna framhålla att vi har möjligheten
              i den svenska åkern.
            </seg>
            <seg n="2292b918">
              Effektiv användning av bioenergi
            </seg>
          </u>
          <note n="b7ea7d62">
            Anf. 59 ANITA BRODÉN (fp):
          </note>
          <u who="unknown" xml:id="i-167f54d447ec3fd1-0" n="5bde3891">
            <seg n="6961d1b2">
              Herr talman! Jag vill också ställa en fråga kring samma tema
              som den tidigare frågeställaren. Det handlar om den utredning
              som presenterades för bara en timme sedan.
            </seg>
            <seg n="20553bce">
              Jag vill fråga jordbruksministern vilken koppling som nu kommer
              att ske till Klimatkommissionens arbete och det klimatarbete som
              vi nu står inför.
            </seg>
            <seg n="d5573b0b">
              Jag vill också fråga hur ministern tänker arbeta vidare för att
              säkerställa att den bioenergi som nu tas fram verkligen kommer
              att användas på det mest effektiva sättet.
            </seg>
          </u>
          <note type="speaker" n="c210d2dc">
            Anf. 60 Jordbruksminister ESKIL ERLANDSSON (c):
          </note>
          <u who="unknown" xml:id="i-20cc4f641899f9b5-1" n="5bde3891">
            <seg n="0ef621dd">
              Herr talman! I Klimatkommissionen kommer alldeles säkert frågeställningar
              som hur vi ska öka inblandningen av förnybara bränslen i våra
              drivmedel att bli stora frågeställningar. Här pekar vi alltså
              på en möjlighet som vi har att få fram det som vi måste ha fram
              för att kunna öka den inblandning som i dag är alldeles för liten
              i våra drivmedel till våra fordon. Vi har en möjlighet som jag
              tycker att vi ska ta vara på. Och för att vi ska kunna ta vara
              på den möjligheten fordras det vissa insatser, som jag belyste
              något i den förra frågeställningen.
            </seg>
            <seg n="d129ee19">
              Hur vi ska säkerställa det här kan jag självklart inte svara
              på i dag. Men min grundläggande inställning är att vi, i den delen,
              ska följa vad som framgår av utredningen, nämligen att marknadskrafterna
              måste sköta det här själva. Det brukar bli bäst så i en marknadsekonomi.
            </seg>
          </u>
          <note n="56865aa3">
            Anf. 61 ANITA BRODÉN (fp):
          </note>
          <u who="unknown" xml:id="i-167f54d447ec3fd1-1" n="5bde3891">
            <seg n="9b57f1e8">
              Herr talman! Jag tror att det är väldigt viktigt att vi har en
              bredd i det här synsättet, så att vi inte fokuserar enbart på
              drivmedel. Här finns nämligen en hel uppsjö av nya innovativa
              lösningar med elhybrider, vätgas och sådant så småningom. Men
              om vi ska få en energieffektivitet får vi inte glömma värmekraftverk
              och industrins behov. Här är det, som det ser ut nu, det mest
              effektiva. Det är viktigt att jordbruksministern har med det i
              sitt arbete framgent.
            </seg>
          </u>
          <note type="speaker" n="6286e668">
            Anf. 62 Jordbruksminister ESKIL ERLANDSSON (c):
          </note>
          <u who="unknown" xml:id="i-68291ce9a7753df8-1" n="5bde3891">
            <seg n="4f2a44c7">
              Herr talman! Alldeles självklart är jag med inte minst min kommunala
              bakgrund medveten om att vi har olika förutsättningar i vårt land
              och därmed olika behov. På en plats är det en typ av gröda som
              möjligen kan användas och användas i ett värmeverk. I ett annat
              samhälle är det kanske möjligt att etablera kraftvärmeverk så
              att vi också kan få fram energi i form av elenergi från det som
              vi har som insatsprodukt.
            </seg>
            <seg n="7e387bc0">
              I ett tredje samhälle är det kanske så att vi ska satsa på biogas
              och på så sätt utvinna energi från det som vi på olika sätt lämnar
              ifrån oss i vår verksamhet.
            </seg>
            <seg n="46033d18">
              Hur detta ska ske måste vi närmare studera, men min grundläggande
              inställning är att det måste ske utifrån marknadsekonomiska förutsättningar.
              Sådant går inte att planera fram i alltför stor utsträckning.
            </seg>
            <seg n="73dde9bb">
              Långtidsarbetslösa ungdomar
            </seg>
          </u>
          <note type="speaker" n="e72a5f81">
            Anf. 63 JENNIE NILSSON (s):
          </note>
          <u who="jennie_nilsson_5844ea" xml:id="i-22ff2023b1d1354c-0" n="e13fd8cf">
            <seg n="612f8f4b">
              Herr talman! Min fråga är allmänpolitisk, och jag ställer den
              alltså till Anders Borg.
            </seg>
            <seg n="43eadcb2">
              I dag kom nya siffror från Ams som visar att arbetsmarknaden
              fortsätter att utvecklas positivt och att arbetslösheten sjunker,
              något som givetvis är väldigt glädjande.
            </seg>
            <seg n="aece80d9">
              Men det bekymmersamma är att högkonjunkturen inte kommer alla
              till del. Vi ser tydligt att det går väldigt trögt för dem som
              står allra längst ifrån arbetsmarknaden. Jag tänker främst på
              regeringens stora sorgebarn, de långtidsarbetslösa ungdomarna.
            </seg>
            <seg n="bb479e26">
              Här är utvecklingen inte positiv tvärtom. Gruppen långtidsarbetslösa
              ungdomar i åldern 1824 år har på ett år ökat från 2 200 till 9
              900 i dag, trots brinnande högkonjunktur. Särskilt svårt har ungdomar
              som saknar gymnasieutbildning eller annan adekvat utbildning att
              få fäste på arbetsmarknaden.
            </seg>
            <seg n="c562f34b">
              Min fråga till finansminister Anders Borg är därför: Vilka insatser
              tänker regeringen vidta för att de långtidsarbetslösa ungdomarna
              ska få bättre förutsättningar och bli bättre rustade för att ta
              de jobb som finns?
            </seg>
          </u>
          <note type="speaker" n="1ceb6473">
            Anf. 64 Finansminister ANDERS BORG (m):
          </note>
          <u who="unknown" xml:id="i-451d6bdea49b757f-4" n="5bde3891">
            <seg n="c1b37c78">
              Herr talman! Jennie Nilsson ställer en viktig fråga om ungdomsarbetslösheten.
              Sverige är ett av de länder i Europa som har störst problem på
              detta område. Under den förra mandatperioden fördubblades i praktiken
              ungdomsarbetslösheten, och det är en utveckling som är mycket
              alarmerande. I många andra länder har man haft en utveckling där
              ungdomsarbetslösheten är lägre än bland vuxna. I Sverige är det
              precis tvärtom. Den är mer än dubbelt så hög.
            </seg>
            <seg n="40588b45">
              Det här är naturligtvis en del av det massarbetslöshetsarv som
              den tidigare regeringen lämnade efter sig. Vi i regeringen har
              lagt fram ett mycket offensivt paket när det gäller ungdomsarbetslösheten.
              Danskarna har en situation där ungdomsarbetslösheten ligger väsentligt
              lägre än i Sverige, och regeringen har följt den utvecklingen
              noga. Vi föreslår en lång rad åtgärder: bland annat minskad arbetsgivaravgift
              för dem mellan 19 och 24 år, en uppstramning av arbetslöshetsförsäkringen,
              införande av en jobbgaranti och introduktion av ett lärlingssystem.
            </seg>
            <seg n="fb0358cd">
              Jag är övertygad om att alla dessa åtgärder kommer att leda till
              att även Sverige, precis som Danmark och en lång rad andra länder,
              gradvis pressar tillbaka ungdomsarbetslösheten. Regeringen står
              alltså för ett brett program för lägre ungdomsarbetslöshet.
            </seg>
          </u>
          <note type="speaker" n="e9933801">
            Anf. 65 JENNIE NILSSON (s):
          </note>
          <u who="jennie_nilsson_5844ea" xml:id="i-22ff2023b1d1354c-1" n="e13fd8cf">
            <seg n="e40e8d0d">
              Herr talman! Jag vet inte riktigt vad jag ska säga om det svaret.
              Anders Borg börjar med att konstatera hur utvecklingen var under
              den förra mandatperioden. Det är ganska ointressant nu när det
              är Anders Borg och hans regering som har ansvar för dessa frågor.
              Sanningen är att siffrorna från oktober tills nu har mer än fördubblats.
              Det är 200 procents ökning och mer därtill. Det blir ingen ljusning
              med den politik regeringen för.
            </seg>
            <seg n="c4ff206c">
              Anders Borg refererar också till Danmark och det danska exemplet.
              Det som är mest tydligt där är att det som man väldigt aktivt
              gör för den här gruppen är att satsa på arbetsmarknadsutbildningar
              och olika sätt att rusta de ungdomar som står långt ifrån arbetsmarknaden.
              Det är precis sådana åtgärder som den här regeringen helt och
              hållet har plockat bort. Man ersätter dem med en ungdomsgaranti,
              men innehållet i den är ju även för dem som ska jobba med frågorna
              fortfarande okänt, och den träder inte i kraft förrän den 1 december.
            </seg>
            <seg n="2635c682">
              Frågan är egentligen denna: Vilka åtgärder tänker regeringen
              vidta för att lösa problemet, om man är överens om att den största
              bristen är att ungdomar inte har adekvat eller tillräcklig utbildning?
            </seg>
          </u>
          <note type="speaker" n="3d3d6e8c">
            Anf. 66 Finansminister ANDERS BORG (m):
          </note>
          <u who="unknown" xml:id="i-451d6bdea49b757f-5" n="5bde3891">
            <seg n="1b131170">
              Herr talman! Nu ska vi kanske ändå inte glömma bort den förra
              mandatperioden, för det var en mycket remarkabel utveckling. Vi
              har i Sverige haft ett långvarigt mönster av en något högre arbetslöshet
              bland unga jämfört med bland vuxna. Men under den förra mandatperioden
              fördubblades ungdomsarbetslösheten. Den gick ifrån att ha legat
              strax över vuxnas arbetslöshet till att ligga bland de högsta
              i Europa. Det finns länder till exempel Grekland, Italien och
              Frankrike som ligger lika högt, men det finns ett mycket stort
              antal länder som ligger väsentligt bättre till än Sverige. Det
              kan vi inte glömma bort, eftersom det är det arv som vi har att
              hantera.
            </seg>
            <seg n="be2b2407">
              Vi hade den här veckan en konferens med Ekonomiska rådet, där
              den danske forskaren Torben Andersen diskuterade den danska utvecklingen
              och en brittisk forskare den engelska utvecklingen. Slående är
              att de åtgärder som man lyfter fram som de mest effektiva är exakt
              de som regeringen föreslår i sitt ungdomspaket. Det handlar om
              att minska de sociala avgifterna, det handlar om att införa en
              jobb- och utvecklingsgaranti även om vi är lite mer ambitiösa
              än engelsmän och danskar eftersom vi väljer tre månader i stället
              för sex månader och det handlar om något stramare arbetslöshetsförsäkring.
            </seg>
            <seg n="206ec398">
              Vi kommer förmodligen inte att kunna lösa alla de problem som
              Socialdemokraterna ställde till med, men jag tror att vi kommer
              att vara på god väg att pressa tillbaka ungdomsarbetslösheten
              om fyra år.
            </seg>
          </u>
          <note n="08d1702b">
            Folkomröstning om EU-konstitutionen
          </note>
          <note type="speaker" n="c3866d54">
            Anf. 67 PERNILLA ZETHRAEUS (v):
          </note>
          <u who="unknown" xml:id="i-451d6bdea49b757f-6" n="5bde3891">
            <seg n="cb5f9290">
              Herr talman! Jag skulle vilja ställa en fråga till EU-minister
              Cecilia Malmström. Det gäller diskussionen om EU:s framtidsfrågor
              och demokratin.
            </seg>
            <seg n="7c1b1f75">
              I går firades Europadagen, EU:s nationaldag, och frågan om hur
              EU:s ledare tänker lösa frågan om en ny EU-konstitution blir alltmer
              aktuell. Nu har den nyvalde franske presidenten Sarkozy sagt att
              någon folkomröstning om ett omförhandlat EU-fördragsförslag inte
              är aktuell där. Tyvärr smälter han väl in i en bild av Europas
              ledare som verkar gå in för att undvika folkomröstningar i EU-länderna
              till vilket pris som helst. Det gäller att hålla folkviljan utanför.
              Det är den bild som växer fram. Samtidigt visar en opinionsundersökning
              att 68 procent av den svenska befolkningen vill ha en folkomröstning
              om ett nytt fördrag.
            </seg>
            <seg n="6e5df3fb">
              Eftersom ansvariga politiker brukar tala väl om öppenhet och
              behov av dialog om dessa frågor skulle jag vilja fråga Cecilia
              Malmström: Känner du inte en oro över att den alltmer slutna processen,
              där EU:s ledare tydligt visar att man vill förhandla fram ett
              nytt fördrag i princip bakom lyckta dörrar utan att låta EU:s
              medborgare få en möjlighet att ta ställning via nationella folkomröstningar,
              helt enkelt riskerar att urholka EU:s demokratiska legitimitet?
            </seg>
          </u>
          <note type="speaker" n="e6478bd6">
            Anf. 68 Statsrådet CECILIA MALMSTRÖM (fp):
          </note>
          <u who="unknown" xml:id="i-fb961035d8782df9-0" n="5bde3891">
            <seg n="4215af9e">
              Herr talman! Tack så mycket för frågan! Ja, vi firade Europadagen
              i går den 9 maj, och det var glädjande att vi kunde göra det ungefär
              samtidigt som det presenterades opinionsundersökningar som visar
              att stödet för Sveriges medlemskap i EU är högre än någonsin.
              Det ökar även bland Pernilla Zethraeus väljare.
            </seg>
            <seg n="0cdbbd9b">
              Frankrike har precis valt Sarkozy till president. Han har i sin
              valkampanj varit väldigt tydlig med hur han ser på just folkomröstningsfrågan
              när det gäller fördraget. Jag tror inte att det är någon hemlighet
              för fransmännen att han inte ville ha en folkomröstning. De valde
              honom med majoritet, och det ankommer inte på oss att recensera
              det valet.
            </seg>
            <seg n="f5d4799c">
              Jag känner naturligtvis alltid en oro över bristande legitimitet
              i EU. Det är vårt ansvar att göra det. Jag tror inte att den oron
              stillas genom att vi på olika sätt talar om för länder hur de
              ska ratificera fördraget. Det får varje land bestämma självt.
              Jag tycker inte att det är en EU-fråga.
            </seg>
            <seg n="ac4c9867">
              För svensk del har vi sagt att vi kommer att föra dialog med
              riksdagen i så stor utsträckning som det någonsin är möjligt,
              och det gör vi också. Vi hade möte med det sammansatta utskottet
              i går för att redovisa processen. Men vi kommer inte att förelägga
              det förslaget för folkomröstning.
            </seg>
          </u>
          <note type="speaker" n="e1b82499">
            Anf. 69 PERNILLA ZETHRAEUS (v):
          </note>
          <u who="unknown" xml:id="i-451d6bdea49b757f-7" n="5bde3891">
            <seg n="91e836bf">
              Herr talman! Den bild som växer fram är ju inte bara att det
              finns ett motstånd mot en folkomröstning i Sverige från Sveriges
              regering utan också att fördraget förhandlas fram i en väldigt
              sluten process, till stor del bakom lyckta dörrar. Det är inte
              bra. Visst ökar stödet för EU i Sverige, men det finns alltjämt
              ett starkt motstånd. Det finns också ett stort tryck på att anordna
              folkomröstningar i dessa frågor. Vi vet också av erfarenhet att
              när det utlyses folkomröstningar om EU-relaterade frågor vaknar
              också engagemanget. Då sjuder Sverige av debatt, man söker information
              och man går till valurnorna.
            </seg>
            <seg n="37359059">
              Hittills har dessa folkomröstningar kommit till först efter ett
              starkt, hårt och långvarigt opinionstryck från en stor del av
              det svenska folket. Det är ingen bra ordning att folkomröstningar
              kommer till först när påtryckningarna blir så starka att man inte
              klarar att hålla sig undan från regeringshåll.
            </seg>
            <seg n="c1515698">
              Därför skulle jag vilja fråga: Vad är det som ska till för att
              Cecilia Malmström ska ompröva sitt hårdnackade motstånd mot en
              folkomröstning?
            </seg>
          </u>
          <note type="speaker" n="aef9a6ad">
            Anf. 70 Statsrådet CECILIA MALMSTRÖM (fp):
          </note>
          <u who="unknown" xml:id="i-fb961035d8782df9-1" n="5bde3891">
            <seg n="b5ebf6ad">
              Herr talman! Jag är inte motståndare till folkomröstningar generellt.
              Jag tycker att de två om EU som vi har haft har varit bra på det
              sättet att de har haft en mobiliserande effekt, precis som Pernilla
              Zethraeus säger. Men jag tycker att man ska använda folkomröstningsinstrumentet
              med varsamhet, det vill säga när det är klara frågor man kan ta
              ställning till och när det finns en bred majoritet i Sveriges
              riksdag som tycker att man ska ha folkomröstning. Det är Sveriges
              riksdag som beslutar om detta. Här finns det en majoritet för
              att inte ha folkomröstning.
            </seg>
            <seg n="6f5fb8ab">
              Vi försöker se till att de samtal som nu förs om fördraget förhandlingar
              är det ju inte ännu, kanske börjar förhandlingsrundan i samband
              med toppmötet vid midsommar förs så öppet som möjligt tillsammans
              med riksdagen och i olika offentliga sammanhang så gott det går.
              Vi kommer naturligtvis att fortsätta med den linjen och vara så
              tydliga med det som möjligt med förhoppningen att detta ska kunna
              antas i bred förankring i riksdagen och att vi ska kunna få till
              stånd en bättre ordning för beslut, insyn och demokrati i hela
              EU-apparaten.
            </seg>
            <seg n="88a344aa">
              Finansiering av avskaffandet av förmögenhetsskatten
            </seg>
          </u>
          <note type="speaker" n="1db3c688">
            Anf. 71 FREDRIK OLOVSSON (s):
          </note>
          <u who="fredrik_olovsson_6e1ab5" xml:id="i-f31b3f8a305146b7-0" n="ec2c213b">
            <seg n="43014f41">
              Herr talman! Den borgerliga regeringen har ju bestämt sig för
              att avskaffa förmögenhetsskatten. Det görs utan att den förändringen
              finansieras. Därmed bryter Anders Borg mot det löfte som gavs
              i valrörelsen om att skattesänkningar skulle finansieras.
            </seg>
            <seg n="1ef6b2db">
              Alla normala inkomsttagare har själva fått betala för sina skattesänkningar
              genom höjda avgifter till exempel till a-kassan, genom nya skatter
              som till exempel den på trafikförsäkringen eller genom försämrad
              trygghet och sänkta ersättningsnivåer. Men när de rikaste svenskarna
              ska få hundratusentals eller till och med miljoner kronor i sänkt
              skatt per person det är faktiskt 200 svenskar som får en så stor
              skattesänkning behöver det inte finansieras. Jag undrar vad finansministern
              vill göra åt den här orättvisa politiken.
            </seg>
          </u>
          <note type="speaker" n="659dfe82">
            Anf. 72 Finansminister ANDERS BORG (m):
          </note>
          <u who="unknown" xml:id="i-451d6bdea49b757f-8" n="5bde3891">
            <seg n="45ef9f73">
              Herr talman! Jag delar naturligtvis Fredrik Olovssons oro för
              att man har stora klyftor i Sverige. Det är tyvärr resultatet
              av ett långt socialdemokratiskt maktinnehav och även en aktiv
              socialdemokratisk politik. Inte minst det faktum att man tog bort
              arvs- och gåvoskatten hade ju effekter som påverkade fördelningen
              på precis samma sätt som när vi nu vidtar åtgärder som gäller
              förmögenhetsskatten.
            </seg>
            <seg n="26ccb16b">
              Det är viktigt att komma ihåg det här, därför att det blir ett
              litet problem med den socialdemokratiska retoriken om man inte
              kommer ihåg varför åtgärderna vidtas. Arvs- och gåvoskatten togs
              bort för att gynna företagsamhet i Sverige. Förmögenhetsskatten
              tas bort för att gynna företagsamhet i Sverige. Arvs- och gåvoskatten
              togs bort därför att det undergrävde skattemoralen att man kunde
              välja att betala den. Förmögenhetsskatten tas bort därför att
              det undergräver skattemoralen att man kan välja att betala den.
              Det är samma typ av logik.
            </seg>
            <seg n="1ef18310">
              Det ska naturligtvis också erinras om att vi har mycket stora
              överskott. Vi ser fram emot de största överskotten på tio år i
              de offentliga finanserna. Då är det en ansvarsfull finanspolitik
              vi för.
            </seg>
          </u>
          <note type="speaker" n="1a37f97e">
            Anf. 73 FREDRIK OLOVSSON (s):
          </note>
          <u who="fredrik_olovsson_6e1ab5" xml:id="i-f31b3f8a305146b7-1" n="ec2c213b">
            <seg n="597648a8">
              Herr talman! Finansministern kan ju glädja sig åt att han har
              fått överta väldigt stora överskott i de offentliga finanserna,
              som han nu uppenbarligen använder till olika former av ofinansierade
              skattesänkningar.
            </seg>
            <seg n="22335f3c">
              Det är noterbart att samtidigt som man tar bort skatten för dem
              som är allra rikast, sänker den med upp till 1 miljon kronor 200
              svenskar får 1 miljon kronor eller mer i sänkt skatt tycker man
              att det är nödvändigt att försämra ålderspensionen för dem som
              är förtidspensionerade i dag. Man skapar alltså en ny grupp fattigpensionärer.
              Det måste man göra för att föra en ansvarfull statsfinansiell
              politik. Men man tycker samtidigt att man ofinansierat kan sänka
              skatterna för dem som är allra rikast i Sverige. Det är inte undra
              på att finansministern har problem med opinionen.
            </seg>
            <seg n="41924399">
              Men man kanske inte ska skylla på finansministern, för han har
              gjort klart att han egentligen vill ha finansierade skattesänkningar.
              I det här fallet är han vederbörligen överkörd av partiledarna
              i de borgerliga partierna.
            </seg>
          </u>
          <note type="speaker" n="3d0a2ecf">
            Anf. 74 Finansminister ANDERS BORG (m):
          </note>
          <u who="unknown" xml:id="i-451d6bdea49b757f-9" n="5bde3891">
            <seg n="a4fb9d57">
              Herr talman! Låt oss bara minnas att Socialdemokraterna sedan
              1998 har genomfört ofinansierade skattesänkningar på 230240 miljarder.
              Det rör sig om 6070 miljarder i kompensation för egenavgifter.
              Det handlar om ett antal miljarder i avskaffad arvs- och gåvoskatt.
              Det handlar, som vi minns från valrörelsen, om mycket stora skattesänkningar,
              inte minst för personer med betydande inkomster.
            </seg>
            <seg n="1abd87f5">
              Vi har sänkt skatten med betydande belopp. Den största skattesänkningen
              är jobbavdraget för låg- och medelinkomsttagare. Det är en skattesänkning
              som Socialdemokraterna angrep därför att den var ofinansierad.
              Det var den definitivt inte eftersom den är väl förenlig med de
              överskottsmål vi har.
            </seg>
            <seg n="2de5806f">
              Det är så här vi kommer att bedriva vår politik. Vi prioriterar
              det som ger jobb, oavsett om det är jobbavdrag eller förmögenhetsskatt.
              Vi finansierar det på ett ansvarsfullt sätt så att vi upprätthåller
              ett gott sparande i den offentliga sektorn, därför att målet är
              jobb, därför att det är jobben som tar hand om fördelningen och
              det är genom att minska arbetslösheten vi bygger ett samhälle
              där alla får plats.
            </seg>
            <seg n="7e7d6329">
              Utförsäljningen av Telia Sonera
            </seg>
          </u>
          <note type="speaker" n="e3b19ea2">
            Anf. 75 PETER JEPPSSON (s):
          </note>
          <u who="peter_jeppsson_ad061c" xml:id="i-31c0e906cfeee54d-0" n="d5f50a6c">
            <seg n="4425aef8">
              Herr talman! Jag skulle vilja rikta min fråga till försvarsminister
              Mikael Odenberg. Utförsäljningen av Telia Sonera har inte föregåtts
              av någon grundlig analys och konsekvensbeskrivning. Detta är mycket
              olyckligt då det får konsekvenser som är viktiga att vara medveten
              om innan man springer åstad.
            </seg>
            <seg n="5aca1094">
              Försvarsmakten däremot har uppmärksammat regeringen på mycket
              allvarliga kommunikationsproblem som kan uppstå vid en kris som
              till exempel stormen Gudrun. En total utförsäljning skulle dessutom
              innebära att Försvarsmakten får upprätta motsvarande verksamhet
              i egen regi, med de kostnader som skulle förknippas med detta.
            </seg>
            <seg n="3457d1b3">
              Hela försvarsutskottet har i dag ställt sig bakom ett yttrande
              där vi kräver att regeringen tar hänsyn till de allvarliga konsekvenser
              som förbisetts på försvarsområdet och som minskar Sveriges möjligheter
              att bemöta en kris- eller krigssituation. Utifrån dessa allvarliga
              brister vill jag fråga försvarsminister Mikael Odenberg hur han
              avser att agera.
            </seg>
          </u>
          <note type="speaker" n="0b26604e">
            Anf. 76 Försvarsminister MIKAEL ODENBERG (m):
          </note>
          <u who="unknown" xml:id="i-baaaea5385d1bf3e-2" n="5bde3891">
            <seg n="719f6be3">
              Herr talman! Jag kan omedelbart tillmötesgå försvarsutskottet
              genom att konstatera att regeringen kommer att omhänderta önskemålet
              och se till att hanteringen av företaget Telia Sonera sker på
              ett sådant sätt att olika svenska säkerhetsintressen tillvaratas.
              Omsorgen om detta är också ett av skälen till att en remiss till
              Försvarsmakten har ingått som ett led i den hittillsvarande beredningen
              av frågorna kring Telia Sonera.
            </seg>
          </u>
          <note type="speaker" n="bb40898c">
            Anf. 77 PETER JEPPSSON (s):
          </note>
          <u who="peter_jeppsson_ad061c" xml:id="i-31c0e906cfeee54d-1" n="d5f50a6c">
            <seg n="e81c1dbe">
              Herr talman! Jag är självfallet mycket glad åt att försvarsministern
              har tagit till sig Försvarsmaktens och det eniga försvarsutskottets
              kritik. Det är klädsamt att den borgerliga regeringen medger att
              den huvudlösa utförsäljningen av statliga bolag åtminstone måste
              föregås av en debatt och en analys av hur det ska ske och även
              en konsekvensbeskrivning.
            </seg>
            <seg n="0eb42eae">
              Samtidigt vill jag påpeka att när Televerket bolagiserades gjordes
              en riktig konsekvensanalys. Jag hoppas att det är avsikten också
              i detta fall.
            </seg>
          </u>
          <note type="speaker" n="466c3494">
            Anf. 78 Försvarsminister MIKAEL ODENBERG (m):
          </note>
          <u who="unknown" xml:id="i-baaaea5385d1bf3e-3" n="5bde3891">
            <seg n="84e92fff">
              Herr talman! Jag tror säkert att synen på graden av statligt
              ägande i Telia Sonera kan vara en partiskiljande fråga i denna
              kammare. Däremot är omsorgen om vitala svenska säkerhetsintressen
              i samband med hanteringen av företaget Telia Sonera inte partiskiljande.
              Därför slår Peter Jeppsson i någon mån in öppna dörrar. På den
              punkten skiljer vi oss inte åt.
            </seg>
            <seg n="93f7e5dc">
              Regeringen kommer inte att tveka att vidta de åtgärder som är
              nödvändiga eller ge de uppdrag om konsekvensanalyser som till
              äventyrs kan erfordras i den fortsatta beredningen av ärendena
              kring Telia Sonera.
            </seg>
            <seg n="821ec679">
              Hundsmuggling och risk för smittspridning
            </seg>
          </u>
          <note type="speaker" n="806c8650">
            Anf. 79 KJELL ELDENSJÖ (kd):
          </note>
          <u who="kjell_eldensjo_0301ee" xml:id="i-e518a51ed14b35ec-0" n="1a7a8e09">
            <seg n="22791354">
              Herr talman! Jag har en fråga till jordbruksministern. En tidningsrubrik
              hade nyligen följande lydelse: Hundsmuggling kan göra bär farliga.
              Bakgrunden till rubriken är att en länsveterinär har slagit larm
              i en tidningsartikel om en ökande smuggling av hundar till Sverige,
              vilket medför att det finns en påtaglig risk att en farlig typ
              av bandmask, som ofta förekommer hos insmugglade hundar, kommer
              att spridas i Sverige. Enligt uppgiftslämnaren smugglas hundar
              från alla håll och kanter. Han framhåller att dvärgbandmasken
              sprids vidare till människor via svamp och bär, därav den nämnda
              rubriken.
            </seg>
            <seg n="e17f94bc">
              Min fråga är: Hur ser jordbruksministern på den uppmärksammade
              företeelsen hundsmuggling och risk för smittspridning som jag
              refererat?
            </seg>
          </u>
          <note type="speaker" n="57c74ee5">
            Anf. 80 Jordbruksminister ESKIL ERLANDSSON (c):
          </note>
          <u who="unknown" xml:id="i-68291ce9a7753df8-2" n="5bde3891">
            <seg n="4e2ecbca">
              Herr talman! Företeelsen som frågeställaren refererar är till
              förfång för oss i Sverige. Den är till förfång för dem som håller
              djur i Sverige. Av det skälet har vi ganska stränga införselbestämmelser
              på vissa områden, bland annat på det här omnämnda området, innebärande
              att man inte får föra in den här typen av sällskapsdjur utan att
              de har genomgått speciella tester som visar att de är fria från
              den typ av sjukdomar som vi tack och lov fortfarande är fria från
              i vår del av världen och enligt mitt förmenande fortsatt ska vara
              fria från.
            </seg>
            <seg n="bd76db30">
              Jag ämnar se till att vi även fortsättningsvis har höga skyddsnivåer
              så att vi kan hålla våra bärmarker, för att ta det exemplet, fria
              från den nämnda typen av sjukdomar.
            </seg>
          </u>
          <note type="speaker" n="99160400">
            Anf. 81 KJELL ELDENSJÖ (kd):
          </note>
          <u who="kjell_eldensjo_0301ee" xml:id="i-e518a51ed14b35ec-1" n="1a7a8e09">
            <seg n="92648dff">
              Herr talman! Tack för svaret, ministern! I artikeln sägs det
              att nämnda smuggling ökar. Det är kanske detta som är den största
              risken, även om man i dag kanske inte ser så mycket av smitta
              till människor eller så. Men vi kan se att till exempel fästingplågan
              hela tiden ökat i landet.
            </seg>
            <seg n="f975e915">
              Ur det här kan komma att det längre fram är en ganska stor smittrisk.
              Därför vore det väldigt bra om jordbruksministern kunde verka
              för ett minskat smugglande och för att vi får en bättre koll på
              detta.
            </seg>
          </u>
          <note type="speaker" n="0dff7ae2">
            Anf. 82 Jordbruksminister ESKIL ERLANDSSON (c):
          </note>
          <u who="unknown" xml:id="i-68291ce9a7753df8-3" n="5bde3891">
            <seg n="f07ba3a2">
              Herr talman! Vi har ett antal organ, myndigheter, i vårt land
              som har i uppgift att se till att nämnda typ av verksamhet inte
              förekommer. Vad jag närmast tänker på i det här avseendet är Tullverket.
              Finansministern, som har ansvar för det, sitter ju här och hör
              frågeställningen. Han tar säkert till sig vad frågeställaren säger.
            </seg>
            <seg n="598756a7">
              Jag upprepar vad jag sade i mitt tidigare svar, nämligen att
              jag är angelägen om att vi håller Sverige fritt från de smittsamma
              sjukdomar som vi för närvarande är fria från, och det tycker jag
              att vi ska förbli under överskådlig tid framåt.
            </seg>
            <seg n="87cbdcfb">
              Oppositionens möjlighet att yttra sig i trafikförsäkringsfrågan
            </seg>
          </u>
          <note type="speaker" n="2fe4eef0">
            Anf. 83 CHRISTINA OSKARSSON (s):
          </note>
          <u who="christina_oskarsson_5aca84" xml:id="i-84d9668e5bee1d81-0" n="a1018ba6">
            <seg n="98cc0680">
              Herr talman! Jag vill ställa en fråga till Anders Borg.
            </seg>
            <seg n="c3cb26c2">
              Laila Bjurling frågade tidigare om trafikförsäkringen. Jag hakar
              på det temat. Den borgerliga regeringen har ju aviserat att man
              vill föra över det ekonomiska ansvaret för trafikskador till trafikförsäkringen.
              Med andra ord: Den som skadas i trafiken ska inte längre omfattas
              av den solidariskt finansierade socialförsäkring som vi har.
            </seg>
            <seg n="8aef1284">
              Systemskiftet har redan börjat här. Från den 1 juli kommer ju
              regeringen att ta ut en extraskatt på trafikförsäkringen på i
              genomsnitt 700 kronor per år.
            </seg>
            <seg n="25afc56a">
              Skatteutskottet är det utskott som nu behandlar ärendet. De har
              skickat ut frågan till flera utskott, bland annat till civilutskottet
              där jag är ledamot, för att inhämta synpunkter.
            </seg>
            <seg n="395c24e7">
              Den borgerliga majoriteten i mitt utskott har vägrat att ge oss
              möjlighet att yttra oss över förslaget detta trots att vi har
              trafikförsäkringsfrågan i vårt utskott.
            </seg>
            <seg n="37ba8443">
              Jag vet att man som majoritetsparti har möjlighet att förvägra
              oppositionen att yttra sig. Men jag vill fråga Anders Borg om
              han tycker att det är förenligt med god sed och öppenhet att inte
              låta alla komma till tals i en så här viktig fråga.
            </seg>
          </u>
          <note type="speaker" n="261f0b55">
            Anf. 84 Finansminister ANDERS BORG (m):
          </note>
          <u who="unknown" xml:id="i-451d6bdea49b757f-10" n="5bde3891">
            <seg n="4541fa5d">
              Herr talman! I Christina Oskarssons fråga ligger återigen tanken
              att vi genomför ett systemskifte i Sverige. Men vi har ju allmänna
              sociala försäkringar för sjukdom, arbetsskada och arbetslöshet.
              Där har vi ingen som helst avsikt att förändra.
            </seg>
            <seg n="baa579d8">
              Många länder har beskattning på trafikförsäkringspremier. Det
              har man inte därför att de har för avsikt att genomföra systemskiften
              hit eller dit, utan det handlar om ett bra och rimligt sätt att
              minska risken för trafikolyckor.
            </seg>
            <seg n="09504812">
              I Sverige har vi ett omfattande trafiksäkerhetsarbete. Men vi
              har också haft betydande problem. År efter år har regeringen kunnat
              redovisa att man inte uppfyller de mål man haft. Därför är det
              värt att pröva nya metoder för att förbättra trafiksäkerheten.
              En skatt på trafikförsäkringspremier är då ett viktigt medel.
            </seg>
            <seg n="aa4a44b7">
              Naturligtvis har det varit möjligt för många att yttra sig i
              frågan. Inte minst i denna kammare, men också i många andra sammanhang,
              har jag noterat att Socialdemokraterna har framfört synpunkter
              på detta.
            </seg>
          </u>
          <note type="speaker" n="281f26e6">
            Anf. 85 CHRISTINA OSKARSSON (s):
          </note>
          <u who="christina_oskarsson_5aca84" xml:id="i-84d9668e5bee1d81-1" n="a1018ba6">
            <seg n="628ebba5">
              Herr talman! Jag vill ställa en annan fråga till Anders Borg.
              Det gäller samma område.
            </seg>
            <seg n="0f2bfe9e">
              Regeringen har nu tagit fram direktiv till en utredning som ska
              se över hur man kan plocka bort dem som skadas i trafiken från
              den allmänna socialförsäkringen. När man läser direktiven blir
              man väldigt förvånad, för det ska inte vara en parlamentarisk
              utredning där alla partier har möjlighet att vara med och lämna
              synpunkter. Regeringen har i stället valt att tillsätta en ensamutredare.
              Det är för oss väldigt märkligt eftersom det gäller en så stor
              fråga och en fråga som påverkar så många människor.
            </seg>
            <seg n="e0bb81e7">
              Jag vill fråga Anders Borg varför den borgerliga regeringen inte
              vill ha alla partiers synpunkter i en så här viktig fråga.
            </seg>
          </u>
          <note type="speaker" n="5d105c53">
            Anf. 86 Finansminister ANDERS BORG (m):
          </note>
          <u who="unknown" xml:id="i-bda24ef2c6869270-0" n="5bde3891">
            <seg n="3e873e6d">
              Herr talman! Det är naturligtvis en viktig diskussion som Christina
              Oskarsson tar upp. Under många år har stora resurser lagts på
              trafiksäkerhetsarbetet, men det har inte gått riktigt bra. Många
              människor, inte minst unga män som kör motorcykel, har drabbats
              av svåra olyckor som lett till livslångt lidande och till stora
              kostnader för samhället i termer av sjukvård och en stor belastning
              på socialförsäkringarna.
            </seg>
            <seg n="781cb23f">
              Vill vi ha uthålliga sociala försäkringar som omfattar alla och
              som ger rimlig inkomsttrygghet måste vi vårda de olika systemen.
              En viktig del av det som vår regering gör är att vi föreslår en
              trafikförsäkringspremie därför att det är en viktig trafiksäkerhetsåtgärd.
              Socialdemokraterna avvisar detta. Men vi får inte veta något om
              hur man ska uppnå en motsvarande förbättring av trafiksäkerheten.
            </seg>
            <seg n="84b7c26d">
              Jag är mycket säker på att den här regeringen gör precis som
              förra regeringen som många gånger har prövat huruvida man vill
              ha en parlamentarisk utredning eller en särskild utredare eller
              om en utredning ska göras inom departementet eller om det ska
              vara någon annan utredningsform.
            </seg>
            <seg n="05e099f4">
              Vi får väl utvärdera och se hur det faller sig mellan regeringar.
              Men det är knappast så att den här regeringens beteende avviker
              från tidigare regeringars beteende.
            </seg>
            <seg n="57c335b2">
              Byggandet av Sametingets hus i Kiruna
            </seg>
          </u>
          <note n="3ca63529">
            Anf. 87 HELENE PETERSSON i Stockaryd (s):
          </note>
          <u who="unknown" xml:id="i-a1b073628495379d-0" n="5bde3891">
            <seg n="87448d55">
              Herr talman! Jag vill ställa en fråga till jordbruksminister
              Eskil Erlandsson. Ända sedan Sametinget bildades, 1993, har byggandet
              av ett eget sametingshus diskuterats.
            </seg>
            <seg n="af1f1078">
              Statens fastighetsverk fick 2004 i uppdrag att utreda frågan
              och gick vidare bland annat med en arkitekttävling. Den är nu
              genomförd, och en vinnare har utsetts.
            </seg>
            <seg n="fffde1a9">
              Den diskuterade tomten i Kiruna beräknas nu ligga inom ett rasriskområde.
              Det handlar då om de närmaste 3040 åren. Detta har gjort att Statens
              fastighetsverk har dragit tillbaka sin ansökan om pengar från
              Finansdepartementet. För att det ska bli något byggande över huvud
              taget måste regeringen komma med nya direktiv till Fastighetsverket.
            </seg>
            <seg n="daadf9a9">
              Min fråga till jordbruksministern är därför: Vilket direktiv
              kommer ni från regeringen att ge Statens fastighetsverk, och vilket
              besked har ministern att ge Sametinget om en ny byggnad för Sametingets
              verksamhet?
            </seg>
          </u>
          <note type="speaker" n="0cbd8966">
            Anf. 88 Jordbruksminister ESKIL ERLANDSSON (c):
          </note>
          <u who="unknown" xml:id="i-20cc4f641899f9b5-2" n="5bde3891">
            <seg n="e4e37c99">
              Herr talman! Jag vill tacka för frågeställningen som är synnerligen
              viktig och intressant.
            </seg>
            <seg n="f3208212">
              Sedan förra regeringens tid finns det ett antal jag skulle vilja
              säga en handfull förslag och utredningar om rennäringsfrågor och
              samefrågor. Alla de här utredningarna och de förslag som finns
              på olika områden har jag nu samlat i en grupp i vilken jag ämnar
              se till att alla utestående frågeställningar som den socialdemokratiska
              regeringen lämnat efter sig bereds.
            </seg>
            <seg n="b52e06d5">
              Jag hoppas att den här gruppen i sitt beredningsarbete inom rimlig
              närtid kommer med ett förslag till mig som jag sedan kan presentera
              för riksdagen i de delar som så att säga behöver gå hit.
            </seg>
          </u>
          <note n="00736bac">
            Anf. 89 HELENE PETERSSON i Stockaryd (s):
          </note>
          <u who="unknown" xml:id="i-167f54d447ec3fd1-2" n="5bde3891">
            <seg n="723b5246">
              Herr talman! Tack för det svaret, ministern! Det var dock inte
              ett svar på det jag frågade om. Jag frågade om det direktiv som
              Statens fastighetsverk fått för sitt uppdrag att se över möjligheterna
              till byggandet av ett sametingshus. Det arbetet startade vi 2004,
              och det har liksom inte med de andra utredningarna att göra.
            </seg>
            <seg n="4db36649">
              Vi från riksdagen har gett Sametinget stora uppgifter som vi
              har lyft över från Jordbruksverket och länsstyrelsen. I dag har
              man inte möjlighet att inom de byggnader man har fullfölja sina
              uppgifter. Man har inte möjlighet att ha plenum på ett och samma
              ställe, utan man är tvungen att åka runt till olika ställen. Det
              gäller alltså själva byggnaden.
            </seg>
            <seg n="3be6e2ab">
              Mig veterligt berörs inte den i utredningarna, utan detta är
              ett speciellt uppdrag. Det är därför jag frågar om det är en prioriterad
              uppgift för ministern och om ministern kommer att ta tag i detta
              och ge Statens fastighetsverk nya direktiv så att de kan fortsätta
              att jobba med denna fråga.
            </seg>
          </u>
          <note type="speaker" n="c23ff7fc">
            Anf. 90 Jordbruksminister ESKIL ERLANDSSON (c):
          </note>
          <u who="unknown" xml:id="i-20cc4f641899f9b5-3" n="5bde3891">
            <seg n="01a0d288">
              Herr talman! Principiellt detta vill jag gärna säga till kammarens
              ledamöter är det min uppfattning att beslut om olika typer av
              verksamhet ska fattas så nära de människor som berörs som möjligt.
              Av det skälet är det viktigt att en församling som har fått samhällets
              mandat att fatta beslut om olika frågor har dels en samlingspunkt,
              dels möjlighet att fatta beslut på ett korrekt och bra sätt.
            </seg>
            <seg n="d1d44f48">
              Men i det här fallet var inte det förslag som fanns möjligt att
              genomföra, därför att den grundverksamhet som pågår i staden Kiruna,
              som är tänkt att expandera, skulle påverka, som sades i frågeställningen,
              inom kanske 3040 år den byggnad som var tänkt att uppföras. Därför
              har man vänt sig till regeringen och sagt: Vi kan inte fullfölja
              uppdraget. Därför har jag alltså lämnat även denna fråga till
              den grupp som ska bereda de frågeställningar som den socialdemokratiska
              regeringen lämnade efter sig.
            </seg>
          </u>
          <note n="f8e2b5a2">
            Anf. 91 FÖRSTE VICE TALMANNEN:
          </note>
          <u who="unknown" xml:id="i-167f54d447ec3fd1-3" n="5bde3891">
            <seg n="0d0aabd5">
              Det fick bli dagens sista svar i denna frågestund. Jag ber att
              få tacka ledamöter och ministrar för deltagandet i denna frågestund.
            </seg>
          </u>
          <note n="d2c18a07">
            9 § (forts. från 7 §) Jakt och viltvård (forts. MJU10)
          </note>
          <note type="speaker" n="98a6f0b5">
            Anf. 92 NINA LARSSON (fp):
          </note>
          <u who="nina_larsson_4f4abc" xml:id="i-f69efd7574a1741c-0" n="64aee4ca">
            <seg n="5605baa4">
              Herr talman! Jag har varit fantastiskt lyckligt lottad som har
              vuxit upp mitt i skogen. Jakt och viltvård har för mig varit en
              del av vardagen och något fullständigt naturligt.
            </seg>
            <seg n="042f4881">
              I dag behandlar vi betänkande MJU10 Jakt och viltvård . Mycket
              klokt har redan sagts av mina två allianskolleger före frågestunden.
              Det har också sagts en del klokt från andra parter, får man lov
              att säga, för det finns trots allt en viss enighet i frågan, och
              det är oerhört viktigt.
            </seg>
            <seg n="f42a9b17">
              Det ligger egentligen inte för mig att upprepa saker, så jag
              tänker inte bli så långrandig. Men jag är trots allt politiker,
              så därför tänker jag passa på, när jag ändå står här, att trycka
              på framför allt en sak.
            </seg>
            <seg n="d9c608b1">
              Att jag har haft tur att få växa upp på landsbygden har gett
              mig naturliga och starka band till jakt och viltvård, och det
              är jag förstås glad för. Men så ser inte situationen ut, som vi
              vet, för alla i vårt land. Och just detta är en av våra stora
              utmaningar, tror jag.
            </seg>
            <seg n="303e66b6">
              I betänkandet betonas just vikten av att stärka och legitimera
              jägarnas roll. Att locka nya unga och att locka fler kvinnor till
              jakten tror jag är avgörande för viltvårdens framtid. Detta är
              en grannlaga uppgift inte bara för Jägarförbundet, för vilket
              det faller sig naturligt att ta hand om detta, utan också för
              samhället i stort. Därmed faller ansvaret tungt på oss politiker.
            </seg>
            <seg n="ac6bef17">
              I debatten, inte så mycket här i dag kanske men i andra sammanhang,
              kan man ibland få uppfattningen att den typiske jägaren är en
              tjuvskjutande ligist vars enda mål här i livet är att skjuta vargar.
              Ibland kan man till och med höra jägarkåren jämföras med grovt
              kriminella mc-gäng. Så är det givetvis inte, men att den bilden
              finns är oerhört olyckligt. Vi måste alla bli mycket bättre på
              att mota bort den bilden, för vilka signaler sänder den till de
              nya, de unga och de kvinnor som vi försöker rekrytera till jakt
              och viltvården?
            </seg>
            <seg n="d02ec737">
              Jakt och viltvård handlar om en verksamhet som med omsorg och
              stort engagemang vårdar vårt vilt och vår natur en verksamhet
              som är av mycket stort värde för oss alla.
            </seg>
            <seg n="63169c95">
              Att aktivt arbeta för att locka nya människor till denna verksamhet
              åligger också Jägarförbundet, som vi kan läsa i betänkandet, men
              ansvaret faller, som jag sade, på oss politiker och på oss alla.
              Genom att uppmärksamma detta viktiga arbete kan vi också sprida
              den positiva bild av arbetet som detta innebär. Men styrkan i
              detta är det ideella engagemanget, och det tror jag är något som
              vi starkt måste värna om.
            </seg>
            <seg n="8652e76b">
              Avslutningsvis tänkte jag nämna några ord om grytjakten som var
              uppe här före frågestunden. Som vi hörde i ett tidigare inlägg
              påbörjades ett arbete under den förra regeringen. Man hann inte
              klart. Det var valår, och jag har en viss förståelse för att saker
              och ting då tar lite extra tid. Nuvarande regering arbetar med
              frågan, och det är något som jag och Folkpartiet följer med stort
              intresse. Vi har inte landat än och det finns lite olika uppfattningar
              i frågan. Men detta ska bevakas, och det är oerhört viktigt.
            </seg>
            <seg n="d70bd029">
              Därmed, herr talman, vill jag tacka för ordet. Jag vill också
              passa på att yrka bifall till utskottets förslag till beslut.
            </seg>
          </u>
          <note type="speaker" n="9c97eea4">
            Anf. 93 IRENE OSKARSSON (kd):
          </note>
          <u who="unknown" xml:id="i-84d9668e5bee1d81-2" n="5bde3891">
            <seg n="b6637fbe">
              Herr talman! Människans historia är kantad av historier om jakt.
              Titta bara på våra hällristningar och andra fornlämningar som
              ger oss kunskap om hur man under gångna tider bedrev jakt, jakt
              för att överleva.
            </seg>
            <seg n="6ecc7b29">
              Under de senaste hundra åren har vi sett en stor förändring av
              jakten. I dag är det ingen i vårt land som i bokstavlig bemärkelse
              säger: Jag måste jaga för att överleva. Men det finns många jägare
              och markägare som lever av vad jakten ger både direkt och indirekt,
              och det har vi hört tidigare här i kammaren. Det är oerhört viktigt
              att vi tar vara på de rekreationsmöjligheter som jakten ger.
            </seg>
            <seg n="f3aac834">
              För egen del glömmer jag aldrig den unge grabb som med sin far
              skulle ta med mig ut på jakt. Han satte mig i tornet och sade:
              Nu håller du käften, Irene. Att sitta där tyst ett antal timmar
              ger oerhört mycket, och jag tror faktiskt att många i det här
              landet slipper sjukskrivningar på grund av älgjakt och andra företeelser.
            </seg>
            <seg n="4b2ffeaa">
              Vi är många som har vuxit upp med jakthistorier om vaknätter
              och morkullejakt vid 1900-talets början och så vidare. Och vi
              kan vara stolta över den tradition vi har. Många skulle säga att
              det här är en positiv bild, kanske en för positiv bild, men jag
              tror inte att det är fallet. Nina nämnde just ungdomar som fått
              växa upp med jakt och viltvård tillsammans med äldre jägare som
              lärt ut hur man vårdar naturen och hur man tillsammans tar hand
              om flora och fauna. De lägger ned otaliga timmar ideellt arbete
              på detta. Det är ovärderligt.
            </seg>
            <seg n="480d61d5">
              Det är också det som har gjort att svenska jägare i dag har ett
              uppdrag från oss här i riksdagen och från regeringen att värna
              viltvård. Den kunskap som finns i de här leden ska vi se som en
              oerhörd resurs och kanske än mer både stötta och dra nytta av,
              för som har sagts här kommer ungdomar allt längre ifrån den naturliga
              kunskapen om vad naturen ger och vad vi har att vårda och förvalta.
            </seg>
            <seg n="715ec96f">
              Jägarförbunden har jobbat med detta. Det är naturligt att vi
              ser det som en viktig del. Vi läser i andra delar av § 28 att
              jägaren har ett stort ansvar för att spåra upp det vilt som kan
              ha blivit skadat, att ta hand om det, att ha hundar som fungerar
              i det sammanhanget och så vidare. Tyvärr saknas det fortfarande
              ibland. Alltså är en satsning på fortsatt kunskapstillförsel,
              fortsatt dialog och fortsatt folkbildning i de här frågorna oerhört
              viktig. Det är viktigt att jägarorganisationerna har resurser
              nog att bedriva det här arbetet. Jakt måste vara hänsynsfull,
              reglerad och långsiktigt hållbar samt anpassad till den population
              som finns av de arter som man bedriver jakt på.
            </seg>
            <seg n="118d5223">
              Det är självklart att jakten ska ta hänsyn till de arter som
              är beroende av varandra. Det går inte att jaga ut det som är föda
              för en annan art. Det tror jag är en självklarhet i dag men kanske
              ändå måste påtalas, inte minst för nya jägare.
            </seg>
            <seg n="78d01f3b">
              Jag tror också att jägarförbunden och vi kan lägga en större
              vikt på att få fler kvinnor med i jakt. Det här är ett område
              som på sina håll fortfarande är knepigt att komma in i som kvinna.
              Desto viktigare är det att vi lägger kraft på det här och att
              jägarförbunden får vårt uttalade stöd i det arbete som pågår.
            </seg>
            <seg n="07eff2f5">
              När vi i dag talat om § 28 och då menat hur vi hanterar jakt
              på varg och så vidare, skyddsjakt, kan jag känna att vi nu äntligen
              kanske kan få legitimitet för att vårda också de stora. Vi som
              inte lever med dessa in på knuten tror jag inte riktigt förstår
              den känsla som har funnits bland de människor som jag har talat
              med och som definitivt inte är några stora otäcka typer som vill
              skada varg och annat. De vill känna en trygghet och vill känna
              att det finns en legitimitet för att de också får värna dem som
              är dem kärast. Med den här förändringen tror jag att vi kan få
              en betydligt större acceptans för arbetet med att få en vargstam
              i Sverige som är en population stor nog att fungera och att vi
              också får annat stort vilt som kan fungera.
            </seg>
            <seg n="eba23658">
              Kristdemokraterna ser med tillförsikt fram emot det arbete som
              pågår när det gäller älgar och älgförvaltning. Vi hoppas att den
              minister som stod här för en stund sedan, jordbruksministern,
              efter sommaren kommer att lägga fram ett förslag i de här frågorna.
              Vi tror att det är oerhört viktigt att vi får till stånd acceptans
              underifrån. Där finns ett väldigt gott arbete gjort mellan markägare
              och jägare som jag hoppas tas till vara.
            </seg>
            <seg n="36bc219d">
              Vi kan också i det sammanhanget påtala behovet av att man som
              markägare och jägare bättre använder de resurser som finns. Våra
              kära ledningsgator till exempel skulle kunna vara en väldigt bra
              betesåker för älg, för att naturligtvis förhindra att de äter
              upp nyplanterad skog och så vidare.
            </seg>
            <seg n="99382ce5">
              När det gäller småviltsjakt i fjällen har det sagts mycket från
              alliansvännerna, så jag tänker inte upprepa det. Men vi kristdemokrater
              ser det som angeläget att det sker som är sagt från ministerns
              sida, att man ser över det som gäller de närmast boendes möjligheter
              att jaga i det här sammanhanget. Det är viktigt att se det som
              en regionalpolitisk fråga, vilket också EU påtalar att man kan
              få göra. Jag tror att det här kommer att visa sig fungera väl,
              med de uppföljningar som sker framöver.
            </seg>
            <seg n="72fc3c06">
              När det gäller eftersök av vilt hoppas vi i den kristdemokratiska
              gruppen att regeringen, efter det som vi i utskottet nu har skrivit,
              kommer tillbaka och att vi kan konstatera att det kommer att ske
              en och annan förändring på det området till det bättre för både
              markägare och jägare.
            </seg>
            <seg n="9d04c3ca">
              Med detta yrkar jag bifall till förslaget i betänkandet.
            </seg>
          </u>
          <note type="speaker" n="b81e6fc5">
            Anf. 94 KARL GUSTAV ABRAMSSON (s):
          </note>
          <u who="karl_gustav_abramsson_364bc7" xml:id="i-bd6579c84009acac-0" n="04b07629">
            <seg n="dd71e529">
              Herr talman! Jag hade först tänkt att jag skulle anmäla mig till
              talarlistan, men sedan såg jag att vi hade vår skickligaste ledamot
              som tar hand om debatten så då gjorde jag det inte.
            </seg>
            <seg n="482fa618">
              Men sedan satt jag och tittade i mitt televisionsskåp på rummet
              och fick höra Ola Sundell argumentera för vissa frågor. Han använder
              lite osympatiska argument, tycker jag, gentemot Helén Pettersson
              i Umeå. Helén Pettersson är mycket påläst och mycket duktig. Hon
              har specialiserat sig på de här frågorna. Hon ställer frågor om
              sådant som pågår i Regeringskansliet i dag och får då svaret att
              om man är ny i det här gamet så kanske man inte har förstått allting
              om jag ska tolka det fritt. Det tycker jag inte är så bra.
            </seg>
            <seg n="9c2014f3">
              Jag vill säga något kort om den Ekströmska utredningen, som var
              på tapeten. Men innan dess ska jag tala om en annan sak.
            </seg>
            <seg n="39fc19b3">
              Socialdemokraterna tog fram ett jakt- och viltvårdspolitiskt
              program förra året. Tre månader före valet hade vi det komplett
              och färdigt. Jag var uppe på Fäviken Game Fair förra sommaren
              och deltog i diskussioner om den framtida politiken. Jag fick
              då till min förvåning se att Moderaterna i stort sett hade kopierat
              Socialdemokraternas jaktpolitiska program. Jag blev oerhört förvånad,
              men kanske lite stolt också. Om Moderaterna är förståndiga i vissa
              avseenden så okej, varför inte kopiera vårt program? Men de erkänner
              det naturligtvis inte.
            </seg>
            <seg n="050d703d">
              Den Ekströmska utredningen har rönt ett oerhört hårt motstånd
              i åtminstone fjällänen i norra Sverige. Alla de förslag som man
              har lagt fram i utredningen skulle kunna förstöra mycket av det
              som är uppbyggt i dag. Man skulle rasera alla viltvårdsområden.
              Man skulle rasera fjälljaktreformen, som nu anses fungera ganska
              bra och så vidare.
            </seg>
            <seg n="6d916987">
              Sedan fick vi reda på att den Ekströmska utredningen inte skulle
              komma att hanteras. Den skulle i papperskorgen, precis som statsministern
              sade. Men i papperskorgen är den ju inte. För bara några minuter
              sedan satt jag och lyssnade på jordbruksministern. Han sade att
              han har tillsatt en grupp och ämnar tillsätta mer folk i den gruppen
              för att bereda bland annat den Ekströmska utredningen. Det står
              också i betänkandet att den bereds.
            </seg>
            <seg n="4eaa32a0">
              Jag skulle vilja att Ola Sundell förklarar vad som är skillnaden
              mellan att inte göra politik av en utredning och att bereda den
              precis som det är sagt nu. Dessutom tycker jag att det skulle
              vara på sin plats om Ola Sundell mer eller mindre bad Helén Pettersson
              i Umeå om ursäkt för att han har uttalat sig på ett sätt som att
              hon inte skulle begripa bara för att hon är ung och ny i kammaren.
              Helén Pettersson har rönt stor uppskattning i sitt hemlän och
              även utanför länet för det sätt hon hanterar jakt- och viltvårdsfrågorna
              på. Jag tror att det är få män ens i min egen ålder och som har
              varit jägare i snart 40 år som kan de här frågorna lika bra som
              Helén Pettersson.
            </seg>
            <seg n="a4221b96">
              Ola Sundell! Förklara vad som menas med att göra politik och
              jämför med vad som menas med att bereda ett sådant här betänkande!
            </seg>
          </u>
          <note type="speaker" n="75eb709a">
            Anf. 95 OLA SUNDELL (m):
          </note>
          <u who="ola_sundell_963beb" xml:id="i-5513f310a9f9f9b2-1" n="daf7fdcd">
            <seg n="fd552b23">
              Herr talman! Jag missade tydligen tekniken med att man ska trycka
              för att begära replik. Jag trodde att det gick lika bra att resa
              sig, men så är det tydligen inte. Vi ska sitta numera när vi begär
              replik.
            </seg>
            <seg n="5f9ca3ee">
              Karl Gustav Abramsson tog upp ett antal punkter. Det ena som
              vi berörde under debatten var Ekströms utredning. Vi ska komma
              ihåg att bakgrunden till den utredningen var att se över möjligheterna
              att lösa ut samebyarna från deras jakträtt.
            </seg>
            <seg n="005bf690">
              Jag var med i en interpellationsdebatt där Margareta Winberg
              klargjorde att hon bestämt sig för att man skulle utföra utredningen.
              Denna kom så småningom fram med ett antal förslag, som egentligen
              inte i någon del tog sikte på ursprungsdelen, nämligen att samebyarna
              skulle lösas från sin jakträtt på privat mark inom åretruntmarkerna.
              Det är alltså bakgrunden.
            </seg>
            <seg n="78262b11">
              Jag vill svara på frågan om beredning och semantik och det ena
              med det andra. Vi i alliansen har uttalat oss om hur vi ser på
              utredningens förslag. Alla utredningar bereds, vare sig man tycker
              att de är bra eller dåliga. De går ut på remiss och behandlas
              på olika sätt. Det är där språkförbistringen består.
            </seg>
            <seg n="a7af4760">
              I exemplet med Västerbotten är bakgrunden den och det kanske
              kammaren inte känner till att man har använt den här förbistringen
              till argument mot regeringen utan att först ta reda på hur det
              ligger till. Det är klart att jag ilsknar till.
            </seg>
            <seg n="fae57c1d">
              Det är bakgrunden till den språkförbistring som nu råder i kammaren.
              Det vore på sin plats att Karl Gustav Abramsson med flera tog
              reda på de här sakerna och vad som menas innan de går vidare och
              sprider budskapet att regeringen talar med kluven tunga. För det
              gör inte alliansregeringen.
            </seg>
          </u>
          <note type="speaker" n="7d5feab1">
            Anf. 96 KARL GUSTAV ABRAMSSON (s):
          </note>
          <u who="karl_gustav_abramsson_364bc7" xml:id="i-bd6579c84009acac-1" n="04b07629">
            <seg n="f7a0655f">
              Herr talman! Jag tror att Ola Sundell minns lite fel. Huvudsyftet
              var inte att lösa ut samebyarnas jakträtt, utan att försöka lösa
              den tvist som har funnits i många, många decennier om hur jakträtten
              ska delas, dels ovanför odlingsgränsen, dels nedanför odlingsgränsen
              men ovanför lappmarksgränsen. Det var inte fråga om att ensidigt
              försöka lösa ut den.
            </seg>
            <seg n="4ba689b7">
              Sören Ekström hade som ett av sina resonemang i utredningen att
              man skulle kunna försöka sig på en sådan åtgärd, men det sade
              samerna definitivt nej till. Det ville man inte veta av. Det må
              vara dem förlåtet att de hade den uppfattningen, eftersom en del
              av kulturen enligt deras mening skulle gå förlorad.
            </seg>
            <seg n="51ca8a7e">
              Ola Sundell! Den Ekströmska utredningen var remitterad. Det är
              klart att det ingår som ett led i beredningen av ett ärende. Men
              det finns ingen plikt för regeringen att fortsätta sedan remissvaren
              inkommit. Man kan lägga det till handlingarna och låta det ligga.
              Här pågår de facto en formell beredning av den Ekströmska utredningen.
              Ola Sundell måste ändå hålla med om att statsministerns budskap
              skiljer sig från jordbruksministerns. Jag tror att Moderaterna
              före valet över huvud taget inte ville höra talas om att den Ekströmska
              utredningen skulle få någon behandling alls. Det var därför Fredrik
              Reinfeldt sade ifrån om detta. Det är jag helt övertygad om.
            </seg>
            <seg n="3b563da5">
              Vi i Socialdemokraterna framförde tydligt att man borde se över
              de utredningar som fanns på sameområdet och att man skulle kunna
              göra det i en form som vi ville kalla samelagsberedningen. Där
              skulle man sammanföra allt detta och komma till en riktig och
              bra slutsats.
            </seg>
          </u>
          <note type="speaker" n="c2ea5944">
            Anf. 97 OLA SUNDELL (m):
          </note>
          <u who="ola_sundell_963beb" xml:id="i-0250cc2fdc028ad8-2" n="daf7fdcd" next="i-f18e4f722997a69e-2">
            <seg n="b080c4f9">
              Herr talman! Nu börjar det likna någonting, för nu kommer vi
              in på det område som den berömda Ekströmska utredningen berör,
              alltså relationerna mellan renskötare och övrig befolkning. Där
              har alliansen verkligen sträckt ut en hand. Vi har en arbetsgrupp
              i dag som sitter och jobbar med alla de här utredningarna exkluderande
              just Ekströms utredning. Det innebär förstås att vi gärna ser
              att flera partier utanför alliansen kommer fram med förslag inom
              detta väldigt speciella område gemensamt.
            </seg>
            <seg n="54353856">
              När det gäller markfrågor över huvud taget, och kanske även delvis
              jaktfrågor, är det synnerligen viktigt att det inte sker förändringar
              från gång till annan om det blir olika majoriteter i kammaren.
              Det här med att bjuda in framför allt Socialdemokraterna i diskussionen
              har jag själv ställt mig bakom. Jag tycker att det är väldigt
              bra. Det finns verkligen en möjlighet att lösa upp de här knutarna,
              som har funnits under lång tid.
            </seg>
            <seg n="f1f805e7">
              Vi ska komma ihåg att det under den förra mandatperioden i stort
              sett kom ett enda förslag, ett väldigt harmlöst förslag, när det
              gäller rennäringen och samepolitiken, ett enda ärende av föga
              dramatisk karaktär. Men det ligger utredningsförslag som är besvärliga.
              Det är bra om s kommer att vara med och utforma politiken gemensamt
              med alliansen.
            </seg>
          </u>
          <note n="7131eb0f">
            Överläggningen var härmed avslutad.
          </note>
          <note n="d282f670">
            Ajournering
          </note>
          <note n="fec55c17">
            Kammaren beslutade kl. 15.26 på förslag av förste vice talmannen
            att ajournera förhandlingarna till kl. 17.00 då votering skulle
            äga rum.
          </note>
          <u who="ola_sundell_963beb" xml:id="i-f18e4f722997a69e-2" n="daf7fdcd" prev="i-0250cc2fdc028ad8-2">
            <seg n="c699997a">
              Återupptagna förhandlingar
            </seg>
          </u>
          <note n="51f28b5d">
            Förhandlingarna återupptogs kl. 17.00.
          </note>
          <note n="be456cbd">
            10 § Beslut om ärenden som slutdebatterats den 9 maj
          </note>
          <note n="5ad43907">
            Punkt 2
          </note>
          <note n="d98122a8">
            Övriga punkter
          </note>
          <note n="e4f33888">
            Punkt 1
          </note>
          <note n="64ade9ae">
            Punkt 5
          </note>
          <note n="d98122a8">
            Övriga punkter
          </note>
          <note n="c07fe438">
            Kammaren biföll utskottets förslag.
          </note>
          <note n="5ad43907">
            Punkt 2
          </note>
          <note n="64ade9ae">
            Punkt 5
          </note>
          <note n="d98122a8">
            Övriga punkter
          </note>
          <note n="e4f33888">
            Punkt 1
          </note>
          <note n="db257ce3">
            Punkt 3
          </note>
          <note n="d98122a8">
            Övriga punkter
          </note>
          <note n="abde01ec">
            11 § Beslut om ärenden som slutdebatterats vid dagens sammanträde
          </note>
          <note n="c07fe438">
            Kammaren biföll utskottets förslag.
          </note>
          <note n="11539641">
            Punkterna 18
          </note>
          <note n="4b0c7c5d">
            Punkt 9
          </note>
          <note n="e4f33888">
            Punkt 1
          </note>
          <note n="33781e47">
            Punkt 4
          </note>
          <note n="d98122a8">
            Övriga punkter
          </note>
          <note n="10d3f5eb">
            12 § Bordläggning
          </note>
          <note n="bfe489fa">
            Anmäldes och bordlades
          </note>
          <note n="27fe67c7">
            13 § Anmälan om interpellationer
          </note>
          <note n="44801f1f">
            Anmäldes att följande interpellationer framställts
          </note>
          <note n="2beb1669">
            den 10 maj
          </note>
          <note n="d5983bec">
            Raimo Pärssinen
          </note>
          <note n="21c0836d">
            Fredrik Lundh
          </note>
          <note n="5b182611">
            Agneta Lundberg
          </note>
          <note n="d5983bec">
            Raimo Pärssinen
          </note>
          <note n="1aca737b">
            Ibrahim Baylan
          </note>
          <note n="e755cd32">
            Interpellationerna redovisas i bilaga som fogats till riksdagens
            snabbprotokoll tisdagen den 15 maj.
          </note>
          <note n="b1cadd07">
            14 § Anmälan om frågor för skriftliga svar
          </note>
          <note n="82b50f9d">
            Anmäldes att följande frågor för skriftliga svar framställts
          </note>
          <note n="2beb1669">
            den 10 maj
          </note>
          <note n="338b56e0">
            Lars-Ivar Ericson
          </note>
          <note n="c2d8e65f">
            Maria Kornevik Jakobsson
          </note>
          <note n="d4ed4024">
            Hillevi Larsson
          </note>
          <note n="a5540e0b">
            Billy Gustafsson
          </note>
          <note n="fdcdd1e0">
            Mats Gerdau
          </note>
          <note n="6d249025">
            Hans Linde
          </note>
          <note n="21c0836d">
            Fredrik Lundh
          </note>
          <note n="21c0836d">
            Fredrik Lundh
          </note>
          <note n="90c1c8a6">
            Cecilia Widegren
          </note>
          <note n="10e5d02d">
            LiseLotte Olsson
          </note>
          <note n="964eadcb">
            Lisbeth Grönfeldt Bergman
          </note>
          <note n="d7c5917a">
            Cecilia Wigström
          </note>
          <note n="50e8c73e">
            Frågorna redovisas i bilaga som fogats till riksdagens snabbprotokoll
            tisdagen den 15 maj.
          </note>
          <note n="8a81ca70">
            15 § Kammaren åtskildes kl. 17.17.
          </note>
          <note n="5adeb724">
            Förhandlingarna leddes
          </note>
          <note n="353f86a1">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
