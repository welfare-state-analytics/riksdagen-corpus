<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--85</head>
          <docDate when="2006-03-30">2006-03-30</docDate>
        </div>
      </front>
      <body>
        <div>
          <note n="4650c862">
            ﻿
          </note>
          <note n="2bf9d2ca">
            Riksdagens protokoll
          </note>
          <note n="55dbb871">
            2006/07:85
          </note>
          <note type="date" n="e2b515f4">
            Fredagen den 30 mars
          </note>
          <note n="81f1d532">
            Kl. 09:00 - 10:01
          </note>
          <note n="024595d8">
            1 § Anmälan om återtagande av plats i riksdagen
          </note>
          <note n="1dd5fa4b">
            Andre vice talmannen meddelade att Claes Västerteg (c) skulle
            återta sin plats i riksdagen från och med den 1 april, varigenom
            uppdraget som ersättare skulle upphöra för Kerstin Hermansson.
          </note>
          <note n="e35fcfcf">
            2 § Svar på interpellation 2006/07:379 om genusforskningens framtid
          </note>
          <note type="speaker" n="848d8a25">
            Anf. 1 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-1936b5a05e7f527c-0" n="bf557796">
            <seg n="44f6e350">
              Fru talman! Louise Malmström har frågat mig hur jag ser på genusforskningens
              framtid och om jag avser att slå vakt om genusforskningen och
              hur jag vill bemöta de hot som genusforskningen nu står inför.
            </seg>
            <seg n="8534c0ec">
              En grundläggande princip för svensk forskningspolitik är att
              forskningsmedel ska sökas i konkurrens och beslut om medelstilldelning
              fattas av de forskningsfinansierande myndigheterna. Öronmärkning
              ska i största mån undvikas.
            </seg>
            <seg n="d7afaba4">
              Under de kommande åren ökar regeringen anslagen till svensk forskning,
              detta främst genom att lärosätena tillförs betydande resurser.
              Efter regeringens förslag i den senaste budgetpropositionen ökar
              anslagen till universiteten med ytterligare 200 miljoner kronor
              för 2007. Ytterligare 700 miljoner kronor, jämfört med 2005 års
              forskningspolitiska proposition, kommer att tillföras under 2008
              och 2009 som permanent förstärkning till forskning. Lärosätena
              fattar självständiga beslut om hur de vill disponera befintliga
              och framtida resurser.
            </seg>
            <seg n="78fd604c">
              Genusforskning bidrar till att ge kunskaper för att nå ett jämställt
              samhälle. En genusinriktad kunskapsbas ger möjligheter för analys
              av de genomslag som jämställdhetsperspektiven har gjort inom olika
              arenor.
            </seg>
            <seg n="418e0973">
              Precis som Louise Malmström beskriver bedrivs genusforskning
              både inom särskilda centrumbildningar, vid institutioner för genusforskning
              och inom ramen för de traditionella ämnesdisciplinerna.
            </seg>
            <seg n="fdc600e3">
              Genusforskningen är ett relativt ungt forskningsfält som utvecklats
              både inom- och tvärvetenskapligt under ett 30-tal år. Den svenska
              genusforskningen håller hög kvalitet, och Sverige har duktiga
              forskare inom området.
            </seg>
            <seg n="336702f8">
              Jag håller därför inte med Louise Malmström om att genusforskningen
              står inför något hot. Tvärtom jag är väldigt glad över att genusforskningen
              har kunnat växa till ett forskningsområde med kvalitet, där forskningsansökningar
              inom området i konkurrens med andra ämnen och discipliner vinner
              framgång.
            </seg>
          </u>
          <note type="speaker" n="f396df8f">
            Anf. 2 LOUISE MALMSTRÖM (s):
          </note>
          <u who="louise_malmstrom_8b817a" xml:id="i-95f0ff4c684ebb28-0" n="3c129da0">
            <seg n="ad23d6e9">
              Fru talman! Den genusforskning som har bedrivits hos oss är nu
              slagen i spillror och kommer aldrig att resa sig igen. Så säger
              Hans Robertsson, som är forskare i psykologi och har specialiserat
              sig på könssegregerande processer på arbetsmarknaden och är knuten
              till Arbetslivsinstitutet, i det senaste numret av Genus.
            </seg>
            <seg n="bcaa2804">
              Han är inte den enda som är orolig för genusforskningens framtid.
              Det är därför jag har ställt den här interpellationen till Lars
              Leijonborg.
            </seg>
            <seg n="151e3300">
              Först vill jag naturligtvis tacka utbildningsministern för svaret
              på min interpellation. Men sedan tvingas jag genast konstatera
              att utbildningsministern varken verkar ta de här hoten mot genusforskningen
              på allvar eller lyssna till den oro som finns runt om i landet.
              Hans svar kring hur han ser på genusforskningens framtid förpliktar
              till ingenting.
            </seg>
            <seg n="a9ee673e">
              Utbildningsministern säger att den grundläggande principen är
              att forskningsmedel ska sökas i konkurrens och att genusforskningen
              har hög kvalitet och därför kommer att stå sig väl i den här konkurrensen.
              Och det har vi hört förut i debatten kring Arbetslivsinstitutets
              verksamhet. Men när man säger så och sedan drar undan resurser
              så att 350 miljoner blir 34 miljoner har man samtidigt talat om
              att en stor del av ALI:s forskning inte håller måttet, alternativt
              att den kommer att slå ut en massa annan forskning som får anslag
              i dag.
            </seg>
            <seg n="6046fc1c">
              Av erfarenhet vet vi att det när konkurrensen om forskningsmedlen
              hårdnar nästan alltid är den mjuka sidan som får stryka på foten.
              När det gäller genusforskningen, som är ett rätt så ungt forskningsfält,
              saknas det också ofta kunskaper bland dem som ska bedöma vart
              de här forskningsanslagen ska gå och hur de ska fördelas. Det
              har Vetenskapsrådet till exempel konstaterat när man har följt
              hur väl genusforskningen står sig i dag i konkurrensen.
            </seg>
            <seg n="252778cf">
              Genusperspektivet efterfrågas alltmer från olika håll, men det
              är mest inom områden där det finns väldigt lite egna resurser
              till forskning, om några alls, och behovet av den statliga finansieringen
              är stort.
            </seg>
            <seg n="51cdfb36">
              Om det nu inte finns några skäl att känna oro inför genusforskningens
              framtid, som Lars Leijonborg säger, undrar jag om utbildningsministern
              kan försöka gissa sig till varför många ändå känner en oro. Kan
              det vara för att de signaler som sänds ut på andra håll är helt
              annorlunda? Eller kan det vara för att svar, som det utbildningsministern
              levererar i dag, inte pekar ut någon riktning eller framförs med
              någon särskild emfas? Eller är det för att genusforskare som har
              varit knutna till ALI tidigare nu hänger i luften med löften om
              halv finansiering och inte vet hur resten ska finansieras och
              inte vet hur framtiden ska se ut och hur man ska kunna ta till
              vara den samlade kompetens som har funnits inom Arbetslivsinstitutet?
              Eller är det för att andra projekt som syftar till att öka genusmedvetenheten
              i vårt samhälle på andra arenor plötsligt stoppas upp det gäller
              till exempel de långt gångna planerna på att etablera en resursenhet
              för genusfrågor på landets museer som man inte har hört någonting
              mer om sedan regeringsskiftet? Eller är det för att det är svårt
              att se någon annan röd tråd i alliansens generella politik än
              den som leder till ökade skillnader och ökad ojämställdhet mellan
              kvinnor och män? Vad tror utbildningsministern?
            </seg>
          </u>
          <note type="speaker" n="f055705c">
            Anf. 3 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-1936b5a05e7f527c-1" n="bf557796">
            <seg n="7b6e00aa">
              Fru talman! Louise Malmström vill att jag ska framföra någon
              teori om varför det finns så stor oro för genusforskningens framtid.
              Jag som är ansvarig för det här området delar inte själva grundanalysen
              i Louise Malmströms resonemang, att det finns en stor oro på detta
              område.
            </seg>
            <seg n="7475bee7">
              Jag vill påminna om att den nya regeringen har behållit det specialdestinerade
              anslag som tidigare fanns till genusforskning. Det finns också
              fortfarande ett generellt direktiv för all forskning om att genusperspektivet
              måste finnas med. Båda de här sakerna är föremål för diskussion,
              ska jag säga, för det finns också från vetenskapssamhället och
              till och med från genusforskare ett ifrågasättande av om den här
              specialbehandlingen egentligen på lång sikt gynnar detta forskningsområde.
            </seg>
            <seg n="8a9d2031">
              Men bakgrunden här är ju att Vetenskapsrådet, som får de här
              pengarna, självt har konstaterat att man inte har lyckats tillräckligt
              bra när det gäller att nå fram beträffande jämställdhet i forskningen.
              Därför tyckte jag att det var helt fel tillfälle att nu, 2007,
              avstå från de här specialmedlen och det här generella direktivet.
            </seg>
            <seg n="7189c914">
              Den fråga som infinner sig när man läser Louise Malmströms interpellation
              och när man hör henne tala här är: Är det framför allt omsorgen
              om det nedlagda Arbetslivsinstitutet eller är det omsorgen om
              genusforskning som driver Louise Malmström? Frågan om ALI:s nedläggning
              har ju varit föremål för oändligt många interpellationsdebatter
              i denna kammare. Och vi har från regeringens och majoritetens
              sida försökt, så gott vi har kunnat, redogöra för de argument
              som har styrt oss. Men det återkommer ständigt nya frågor om detta.
            </seg>
            <seg n="fb629070">
              Den specialvariant som Louise Malmström har just i dag handlar
              om att ALI också hade en viss genusforskning. Men då får svaret
              bli detsamma som i alla andra interpellationsdebatter om ALI det
              var också den argumentationen jag förde i mitt ursprungliga svar.
              Parallellt med nedläggningen av ALI har fakultetsanslagen ökat
              i en utsträckning som gör att en stor del av ALI:s forskning kommer
              att kunna leva kvar.
            </seg>
            <seg n="90be195f">
              Jag har lite svårt att förstå det ursprungliga uttalande som
              Louise Malmström refererar till, varför en person ska vara övertygad
              om att hans forskningsprojekt inte kan leva vidare bara för att
              den specialfinansiering som hittills har funnits faller bort.
              Varför är man så övertygad om att det man gör inte håller måttet
              i en konkurrens som man har tilltro till när det gäller det man
              själv sysslar med?
            </seg>
            <seg n="35df5155">
              Jag upprepar det vi från regeringens sida har sagt många gånger.
              Vi är övertygade om att de forskningsprojekt som har bedrivits
              med ALI-finansiering och som håller hög kvalitet kommer att kunna
              leva vidare. Det gäller genusforskning, och det gäller annat.
            </seg>
            <seg n="7075533a">
              Som jag sade i mitt svar är jag optimistisk när det gäller svensk
              genusforskning. Det finns duktiga forskare, och den har också
              ett starkt stöd i forskarsamhället.
            </seg>
          </u>
          <note type="speaker" n="48081e4b">
            Anf. 4 LOUISE MALMSTRÖM (s):
          </note>
          <u who="louise_malmstrom_8b817a" xml:id="i-95f0ff4c684ebb28-1" n="3c129da0">
            <seg n="f91a363d">
              Fru talman! Det som var unikt med ALI var just det tvärvetenskapliga,
              anknytningen till det omgivande samhället och det regionala, att
              det var utspritt i landet och att man kunde anpassa forskningen
              till verkligheten.
            </seg>
            <seg n="3e4dfc7b">
              Det är naturligtvis alltid tråkigt när man tvingas känna sig
              konspiratorisk. Men när jag häromdagen läste ett inlägg av Katarina
              Pettersson som är kulturgeograf och verksam vid Centrum för genusvetenskap
              vid Uppsala universitet fick jag lite av en aha-upplevelse. Under
              rubriken Regeringen ökar ojämställdheten skriver hon om några
              av de förslag som alliansregeringen har lagt fram som kommer att
              drabba kvinnor negativt och motverka ekonomisk jämlikhet i vårt
              land: skattelättnader för hushållsnära tjänster, öppningen för
              vårdnadsbidrag och den försämrade a-kassan. Hon ställer frågan
              vad regeringen gör för att höja kvinnors löner och jämna ut fördelningen
              mellan kvinnors och mäns obetalda arbete i hemmet och när det
              gäller omsorgen om barnen. Hon avslutar med att konstatera att
              vi behöver en politik som leder till rimliga löner för kvinnor
              och ekonomisk jämställdhet, inte en politik som leder till ekonomiskt
              beroende fruar och mammor, det vill säga inte en alliansstyrd
              politik.
            </seg>
            <seg n="0c002473">
              När jag läste det tänkte jag att det kanske inte är så konstigt
              att den nya regeringen är en smula avogt inställd till forskning
              som kan komma fram till så obekväma sanningar som att kampen för
              jämställdhet på arbetsmarknaden, i hemmet och i de sociala trygghetssystemen
              försvåras med den politik som Leijonborg och hans kamrater för.
              Kanske vore det bättre för alliansregeringen om de kritiska rösterna
              tystades, självklart med argumentet att det är själva principen
              om att forskningsmedel ska sökas i konkurrens som är det centrala.
              Det råkade visst bli så att genusforskningen inte stod sig i den
              konkurrensen.
            </seg>
            <seg n="f20823d1">
              Jag förstår att man tycker att det här är smidigt. Men jag tycker
              inte att det är smidigt. Jag tycker att det är lite fegt att inte
              våga peka ut prioriterade områden. Jag undrar varför utbildningsministern
              inte vågar ta lite tydligare ställning i den här frågan. Din kollega
              Barbro Westerholm törs ju det.
            </seg>
          </u>
          <note type="speaker" n="ee9adcf8">
            Anf. 5 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-1936b5a05e7f527c-2" n="bf557796">
            <seg n="4296b197">
              Fru talman! Jag kanske kan tänka mig att det finns några som
              har jobbat på ALI som tycker att det är bra att Louise Malmström
              för den här argumentationen, men jag tror att det är rätt många
              genusforskare i Sverige som blir provocerade när Louise Malmström
              säger att den genusforskning som bedrevs på ALI var unik för att
              den var tvärvetenskaplig, spridd över landet och verklighetsanknuten.
              Det hävdar naturligtvis ett antal andra genusforskare att också
              deras verksamhet är. Att höja just den forskning som bedrevs med
              ALI-medel så till skyarna tror jag, som sagt, kan vara rätt provocerande
              för andra.
            </seg>
            <seg n="f396e1f5">
              För att en konspirationsteori ska hålla måste själva ursprungskonspirationen
              vara korrekt. Louise Malmströms teori är att eftersom alliansregeringen
              vill försämra för kvinnorna så måste man skära ned på genusforskningen
              så att detta inte avslöjas. Men eftersom själva utgångspunkten
              är felaktig, att alliansregeringen vill försämra för kvinnorna,
              har vi ingen anledning att dra ned på genusforskningen. Just för
              att vi vet att vi för en så bra politik både för kvinnor och män
              vill vi att genusforskningen ska fortsätta så att detta också
              vetenskapligt kan bevisas. Den teorin är precis lika rimlig som
              den som Louise Malmström framför.
            </seg>
            <seg n="27968bda">
              Om vi på något sätt skulle vara negativt inställda till genusforskning
              skulle vi väl ha använt de politiska instrument som i så fall
              finns för att försöka stoppa den forskningen. Sanningen är ju
              att det generella direktivet om genusperspektiv ligger kvar. De
              öronmärkta medlen ligger kvar. Vi ökar det totala forskningsanslaget
              där också genusforskning kan finansieras, och vi har varit mycket
              tydliga i våra uttalanden, som till exempel i mitt svar här att
              jag tycker att genusforskning är ett oerhört viktigt forskningsfält.
            </seg>
            <seg n="6cec837d">
              Louise Malmström sade något om att det inte var tillräcklig inlevelse
              i det svar som jag avgav. Det kan väl i så fall bero på att det
              fortfarande är på morgonkvisten, men jag försäkrar att det finns
              ett starkt engagemang i både mitt och regeringens försvar för
              detta viktiga forskningsfält.
            </seg>
          </u>
          <note type="speaker" n="07de0ba8">
            Anf. 6 LOUISE MALMSTRÖM (s):
          </note>
          <u who="louise_malmstrom_8b817a" xml:id="i-95f0ff4c684ebb28-2" n="3c129da0">
            <seg n="4ccd69f3">
              Fru talman! Jag tycker naturligtvis att all genusforskning är
              lika betydelsefull, men den används ju på olika vis, i kortare
              och längre perspektiv. Det ligger ingen värdering i var den bedrivs,
              att den skulle vara av bättre eller sämre kvalitet. Den måste
              finnas på alla områden och användas olika.
            </seg>
            <seg n="82309293">
              Fru talman! Vi får hoppas att jag har fel när jag är så konspiratorisk.
              Jag hoppas att utbildningsministern verkligen tycker att genusforskning
              ger oss värdefulla kunskaper för att vi ska fortsätta att utveckla
              vårt samhälle, utbildningsväsendet, familjelivet, arbetslivet,
              fritiden, sjukvård och hälsa. Låt oss också hoppas att utbildningsministern
              som ju själv tillhör ett parti som har hållit fanan skapligt högt
              när det gäller de här frågorna lyckas förklara för sina kamrater
              i regeringen hur viktigt det är och att han tar med sig vetskapen
              om att det krävs bredare kunskaper i de här frågorna hos dem som
              ska välja ut de viktiga forskningsfälten i den hårdnande konkurrensen.
              Om inte annat hoppas jag att utbildningsministern med anledning
              av den här interpellationsdebatten har varit tvungen att sätta
              sig in lite mer i de här frågorna och att han känner av att det
              är lite av en blåslampa som jag och andra kommer att förfölja
              honom med när vi kan se vilka konsekvenser alliansregeringens
              beslut får för genusforskningen de närmaste åren.
            </seg>
            <seg n="a2f492f5">
              Tack för svaret! som sagt. Och tack för möjligheten att debattera
              den här viktiga frågan!
            </seg>
          </u>
          <note type="speaker" n="090c49ad">
            Anf. 7 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-1936b5a05e7f527c-3" n="bf557796">
            <seg n="339b0f60">
              Fru talman! Jag får tacka Louise Malmström för interpellationen.
              Jag tycker att det är viktigt att vi resonerar om genusforskningens
              betydelse och framtid. Frågan är aktuell på det sättet att det
              finns både bland genusforskare och i forskarsamhället i stort
              en diskussion om de bästa vägarna att säkra en stark genusforskning.
            </seg>
            <seg n="e312d6ee">
              När jag argumenterar emot ALI och för generella forskningsmedel
              ska man komma ihåg att just genusforskning har specialdestinerade
              medel för närvarande. Det diskuteras om det är en bra väg att
              gå, men så mycket kan jag försäkra att om vi skulle sluta med
              det kommer vi att se till att den totala forskningsramen är sådan
              att genusforskningen har mycket goda möjligheter att hävda sig.
            </seg>
            <seg n="b987ccae">
              Det är alldeles klart att Sverige behöver en intensiv jämställdhetsdebatt
              och tydliga steg i riktning mot ökad jämställdhet. Den debatten
              och de stegen bör i största möjliga utsträckning vila på en bra
              kunskapsbas. Genusforskningen bidrar till den kunskapsbasen.
            </seg>
            <seg n="feff14ea">
              Så genusforskning är viktig. Alliansregeringen för en offensiv
              jämställdhetspolitik. Genusforskningen är en del av denna offensiva
              jämställdhetspolitik. Jag hoppas att Louise Malmström är något
              lugnad av de svar hon har fått här i dag.
            </seg>
          </u>
          <note n="500efcf4">
            Överläggningen var härmed avslutad.
          </note>
          <note n="43630ca1">
            3 § Svar på interpellation 2006/07:397 om bredbandsutbyggnaden
          </note>
          <note type="speaker" n="de9f03be">
            Anf. 8 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-b558c2ac0d7d8a6b-0" n="e970be39">
            <seg n="963cdbcc">
              Fru talman! Anders Karlsson har frågat mig vad jag tänker göra
              för att säkerställa att alla, även de som bor på landsbygden och
              i glesbygden, ska ha tillgång till telefon och Internetuppkoppling
              till rimliga priser. Möjlighet att kunna ringa och att kunna koppla
              upp sig mot Internet är viktigt för att kunna bo och verka i hela
              landet.
            </seg>
            <seg n="8cdada0a">
              Alla har rätt till fast telefoni. Anslutning till det allmänna
              telefonnätet med en fast nätanslutningspunkt för permanenthushåll
              och företag är en så kallad samhällsomfattande tjänst som enligt
              EU-reglering och svensk lag ska finnas tillgänglig till överkomliga
              priser. Anslutningen ska vara utformad så att det går att ringa,
              faxa och ha en så kallad funktionell tillgång till Internet.
            </seg>
            <seg n="cdccd6ce">
              Post- och telestyrelsen ålade i augusti 2005 Telia Sonera att
              uppfylla rimliga krav på anslutning till det allmänna telefonnätet
              till en fast nätanslutningspunkt i stadigvarande bostad eller
              fast verksamhetsställe åt var och en som begär det som en samhällsomfattande
              tjänst. Länsrätten i Helsingforss län har dock nyligen den 5 februari
              2007 upphävt denna skyldighet. Rätten anser att det inte har presenterats
              tillräckligt underlag i målet för att konstatera att vissa kundgrupper
              på marknaden inte tillhandahålls aktuell anslutning till överkomligt
              pris. PTS har inte överklagat domen.
            </seg>
            <seg n="a6b0fdb3">
              Post- och telestyrelsen kommer nu att följa hur marknaden tillgodoser
              önskemål om fasta anslutningar till permanenthushåll och företag.
              Om det uppstår problem med att marknadens aktörer inte tillgodoser
              rimliga krav på anslutningar kan myndigheten på nytt ta upp frågan
              om att ålägga en aktör en förpliktelse att tillhandahålla en sådan
              samhällsomfattande tjänst. Jag kommer att aktivt följa utvecklingen.
            </seg>
            <seg n="b88df0ab">
              Anders Karlsson har även frågat vad jag tänker göra för att främja
              utbyggnaden av bredbandsuppkoppling i hela landet även efter 2007.
              Det är min bestämda uppfattning att tillgång till bredband ofta
              är en grundläggande förutsättning för att företag ska kunna skapas
              och växa. Denna möjlighet behövs också för att enskilda ska få
              vardagen att gå ihop. Jag kommer därför att verka för fortsatt
              utbyggnad av IT-infrastruktur med hög överföringskapacitet även
              på landsbygden.
            </seg>
            <seg n="3f1ecd28">
              Utgångspunkten är att utbyggnaden i huvudsak ska ske i marknadens
              regi. Regeringens roll är här att verka för en reglering som främjar
              sådan utbyggnad och som även ger förutsättningar för tjänstekonkurrens.
              Sverige arbetar för detta bland annat inom den översyn av det
              europeiska regelverket som nu sker.
            </seg>
            <seg n="fed8270a">
              Post- och telestyrelsen presenterade i mitten av februari i år
              rapporten Förslag till bredbandsstrategi för Sverige . I rapporten
              presenteras förslag till åtgärder för att alla ska få tillgång
              till bredband senast 2010. Det avser en rad åtgärder som bland
              annat innefattar fortsatt offentligt stöd.
            </seg>
            <seg n="4b2ac7bb">
              PTS rapport bereds för närvarande i Regeringskansliet. Fortsatt
              offentligt stöd måste utformas så att det inte stör den utbyggnad
              som sker på marknadsmässig grund. Samtidigt pågår en betydande
              teknisk och marknadsmässig utveckling. Bland annat byggs mobilt
              bredband ut över landet.
            </seg>
            <seg n="521d5d78">
              Sammantaget behöver vi, bland annat mot bakgrund av erfarenheter
              från nuvarande stöd, närmare utvärdera vilka åtgärder som bäst
              främjar fortsatt utbyggnad av bredband i hela landet.
            </seg>
          </u>
          <note type="speaker" n="3ea47e6f">
            Anf. 9 ANDERS KARLSSON (s):
          </note>
          <u who="anders_karlsson_748720" xml:id="i-cdafba745230d7bf-0" n="61a2c3e9">
            <seg n="a031a85a">
              Fru talman! Jag vill tacka ministern för svaret. Jag vill inledningsvis
              be om ursäkt för att jag har kallat ministern för du i interpellationen.
              Så bör det väl inte vara, och jag ber om ursäkt för den missen.
              Visserligen känner vi varandra, men jag tycker att man ska hålla
              på etiketten.
            </seg>
            <seg n="2c596ae2">
              Jag har ställt den här frågan eftersom det i dag finns ett stort
              antal människor i landet som inte har möjlighet att få telefoni
              vi såg efter Gudrun i Småland att problemen finns eller bredband.
              Det finns ungefär 300 000 människor i landet som inte har tillgång
              till bredband. Siffror från PTS visar att 136 000 hushåll inte
              har detta.
            </seg>
            <seg n="37d8899f">
              Vi byggde ut bredbandet väldigt starkt i Sverige under en ganska
              kort period och låg i spetsen för IT-utvecklingen. Jag tycker
              att vi ska fortsätta att göra det, och då behövs det tydliga strategier.
              Det jag kan konstatera i ministerns svar är att det är marknaden
              som ska lösa problemet, om vi håller oss till de 136 000 som PTS
              pratar om. Men marknaden har inte löst det under den här tiden.
              Marknaden kommer inte att lösa det framöver heller, utan här måste
              samhället träda in.
            </seg>
            <seg n="238176ff">
              Det finns en del saker som är naturliga monopol. Dit hör bland
              annat telekommunikation, vägar, järnvägar, vatten och avlopp.
              Där kan man inte konkurrera om det billigaste alternativet. Infrastrukturen
              i dessa satsningar är ett samhällsansvar. Post- och telestyrelsens
              uppfattning är att det behövs tydliga strategier för den fortsatta
              bredbandsutbyggnaden för att tillgängligheten ska öka och för
              att en långsiktig hållbar konkurrens på slutkundsmarknaden för
              bredbandstjänster ska kunna uppnås.
            </seg>
            <seg n="86ba7640">
              Då är det oerhört viktigt att regeringen tar initiativ och ser
              till att detta utvecklas, framför allt i glesbygden. När vi pratar
              om bredband i det här sammanhanget är det på 2 megabit. Det är
              alltså ganska lågt men ändå användbart. I många andra länder bedöms
              detta som bra bredband, men här i städerna kan vi få upp till
              24 megabit.
            </seg>
            <seg n="67efa2ce">
              Det är klart att vi behöver utveckla detta för människor i glesbygden.
              Jag vill koppla samman det med andra saker som är på gång i samhället.
              Vi pratar om att Svensk Kassaservice ska läggas ned. Människor
              ska kunna använda Internet mer och kunna sköta mycket av sina
              betalningar där och så vidare. Men det är ju de människor som
              i dag inte har möjlighet till bredband som får problem när Svensk
              Kassaservice läggs ned. Här måste samhället träda in! Här måste
              regeringen ta sitt ansvar och fortsätta bredbandsutbyggnaden med
              de pengar som den förra regeringen faktiskt lade i budgeten för
              att utveckla detta.
            </seg>
            <seg n="38e569df">
              Min fråga är alltså fortfarande: Hur tänker regeringen göra för
              att utveckla bredbandsutbyggnaden i vårt land? Hänvisa inte bara
              till marknaden, för marknaden kommer inte att lösa det här problemet.
              Detta ger ingen vinst, och marknaden jobbar bara för vinst och
              för att tjäna pengar. Där kommer ingenting att hända.
            </seg>
            <seg n="f688c064">
              Vad tänker ministern göra för att även dessa 136 000 hushåll
              och företag ska få möjlighet till bredband före 2010?
            </seg>
          </u>
          <note type="speaker" n="70308a80">
            Anf. 10 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-b558c2ac0d7d8a6b-1" n="e970be39">
            <seg n="ab97debe">
              Fru talman! Jag håller med Anders Karlsson om vikten av att skapa
              förutsättningar i alla delar av landet just av den anledningen
              som jag tidigare också framförde: Alliansregeringen fortsätter
              sitt arbete med att inkludera hela landet för att skapa nya jobb.
              Där är IT-infrastrukturen en avgörande del.
            </seg>
            <seg n="9b9e549c">
              Jag har inte sagt att det enbart är marknaden som ska lösa detta.
              Det är därför vi dagligen är ute i landet och diskuterar med marknaden
              och på plats ser hur IT-infrastrukturen byggs ut. Jag var senast
              i går i Vetlanda kommun och fick information. Där finns ett stort
              omland som består av just landsbygd och glesbygd och där man nu
              arbetar med att ge alla hushåll möjlighet till mobilt bredband.
              Det är mycket intressant att se hur utvecklingen av ny teknik
              fungerar där och att marknaden också hittar former för att skapa
              förutsättningar i en mycket tydlig landsbygdskommun. Detta är
              mycket intressant, och jag hoppas att det sprider sig till andra
              kommuner.
            </seg>
            <seg n="830995fe">
              Men inte desto mindre är det av den anledningen som Post- och
              telestyrelsen så sent som för en månad sedan lämnade rapporten
              med förslag om en bredbandsstrategi för Sverige. Hur ska vi nu
              gå vidare? Alliansregeringen har i budgeten prioriterat stödpengar
              för en fortsatt utbyggnad, men Post- och telestyrelsen beräknar
              ändå att det efter detta år är ca 136 000 hushåll som inte har
              någon form av bredbandsutbyggnad. Rapporten ska kompletteras med
              kunskap om hur de geografiska områden, de så kallade vita fläckarna
              där det i dag inte finns utbyggnad, ser ut. Jag tror att det är
              ganska avgörande för att kunna se hur vi ska gå vidare.
            </seg>
            <seg n="ce58353a">
              Som svar till Anders Karlsson vill jag säga att precis det han
              efterfrågar nu pågår efter det underlag som Post- och telestyrelsens
              rapport utgör. Där finns ett antal förslag för hur man ska gå
              vidare för att kunna nå en fullständig hushållstäckning.
            </seg>
          </u>
          <note type="speaker" n="73421fe9">
            Anf. 11 ANDERS KARLSSON (s):
          </note>
          <u who="anders_karlsson_748720" xml:id="i-cdafba745230d7bf-1" n="61a2c3e9">
            <seg n="e9e75fca">
              Fru talman! Jag vill fortsätta att hänga på det Post- och telestyrelsen
              har sagt. Deras uppfattning är att det krävs fortsatt offentligt
              stöd. De säger att samhället måste gå in och klara det här. De
              säger att det handlar om nära 1,2 miljarder för att man ska kunna
              bygga ut.
            </seg>
            <seg n="3bf573f8">
              Ministern pratar om Vetlanda, i Kalmar län. Det omfattar väl
              Vetlanda får jag hoppas, så att jag tänker rätt. Där har regionen
              och landstinget gått in för att samarbeta med Telia om att få
              täckning till hundra procent. Jag kommer själv från en kommun
              i södra Sverige, från Landskrona i Skåne, där vi har hundra procents
              täckning ute på landsbygden. Det möjliggörs i dag. Så sent som
              för tio år sedan, när jag satt i kommunstyrelsens arbetsutskott
              i Landskrona, möjliggjorde inte kopparnätet en hundraprocentig
              utbyggnad, utan vi diskuterade hur vi skulle kunna dra fiberoptiska
              ledningar ut i villasamhällena. Det är väldigt kostsamt. I dag
              kan man med den teknik som finns i ungefär en mil skicka bredbandssignaler
              i det tunna kopparnätet. Det utvecklas hela tiden.
            </seg>
            <seg n="226f469b">
              Det borde betyda att man även på landsbygden skulle kunna utveckla
              det här mycket mer. Men det är inte lönsamt för Telia. Om det
              finns en telestation med kanske 2025 kunder kostar det för mycket
              att sätta in utrustningen, och därför gör de inte det. De får
              inte tillbaka de pengar de investerar. Varje investering ska betala
              sig själv.
            </seg>
            <seg n="144354c4">
              Här måste samhället gå in. Hade man gjort det och gör man det
              är jag säker på att vi långt före 2010 har full bredbandstäckning
              i vårt land. Samhället måste träda in.
            </seg>
            <seg n="9028de5f">
              Tillika säger PTS om de knappt 1,2 miljarderna att man kan få
              hälften från EU:s strukturfonder. EU kan bidra med hälften av
              den investeringskostnaden, alltså handlar det om inte fullt 600
              miljoner kronor för att vi skulle kunna få fullständig bredbandstäckning
              i landet.
            </seg>
            <seg n="b4299d6e">
              Jag hoppas att ministern i vårpropositionen kommer med de tydliga
              signaler som talar om att samhället tar det här ansvaret. Marknaden
              gör det inte. Telia Sonera gör det inte. Tele 2 gör det inte.
              Bredbandsbolaget gör det inte. Det är samhället som måste göra
              det. Här måste man ta sitt ansvar som minister och regering och
              se till att alla i vårt land har möjlighet till bredband, inte
              minst med den motivering som jag gav innan. När regeringen nu
              säger att vi ska lägga ned Svensk Kassaservice, som ett exempel,
              måste den också ge möjlighet för alla att kunna betala sina räkningar
              på Internet. Det kan inte alla göra ändå, det finns gamla människor.
              Men det möjliggör för större grupper att göra det. I andra sammanhang
              har faktiskt ministrar, inte just Åsa Torstensson men andra ministrar,
              hänvisat till att man sköter så mycket på Internet. Men då måste
              man ha möjlighet att koppla upp sig på Internet.
            </seg>
            <seg n="e7c8d264">
              Min fråga kvarstår: Kommer regeringen att hjälpa till att lösa
              problemet och inte tro att marknaden fixar det?
            </seg>
          </u>
          <note type="speaker" n="89b07111">
            Anf. 12 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-b558c2ac0d7d8a6b-2" n="e970be39">
            <seg n="7441e7e0">
              Fru talman! Ju mer Anders Karlsson talar om att marknaden inte
              tänker göra det här, desto mer kommer marknaden att vänta på att
              det kommer offentliga medel i stället för att själv söka sina
              kunder och hitta rätt marknad för att också utveckla IT-infrastrukturen
              i landet.
            </seg>
            <seg n="6bf6031c">
              Jag vet mycket väl att vi har regioner som med tillägget av det
              statliga stöd som regeringen har avsatt också har valt att bygga
              ut infrastruktur. Det är precis den samverkansform som jag tror
              är ganska avgörande för att vi ska kunna få en fullständig utbyggnad.
              Mycket riktigt har ju även i det här sammanhanget strukturfonder
              använts. Det är inget nytt. Det är ett ganska användbart medel
              som många är väl införstådda med hur man kan hantera.
            </seg>
            <seg n="80e1fa17">
              Inte desto mindre återkommer jag till Vetlanda kommun, som är
              en glesbygdskommun som har haft många vita fläckar, där man i
              princip inte har lagt en krona från sin kommunala budget på att
              få en fullständig mobilbredbandstäckning. Det visar att det finns
              möjligheter att med ny teknik också finna en marknad som kan samverka
              för att just skapa en fullständig utbyggnad.
            </seg>
            <seg n="34651559">
              Men jag håller ändå med Anders Karlsson om att det fortsatt kommer
              att finnas vita fläckar där vi måste hitta möjligheter att gå
              vidare med offentligt stöd för att kunna finna fullödig täckning.
              Det är därför som just Post- och telestyrelsen, som har ansvaret
              för detta, har lämnat ett underlag till regeringen där vi har
              att nu gå vidare med att forma en bredbandsstrategi med sikte
              på att alla hushåll ska kunna erhålla bredband. Låt oss återkomma
              till det arbetet, för det pågår. Vi kommer att återta våra positioner
              när det gäller nyttjandet av IT.
            </seg>
            <seg n="765d92a3">
              Vad gäller Svensk Kassaservice vill jag nog vara övertydlig.
              Jag har inte sagt och jag tror inte att IT är ett hjälpmedel för
              de användare som i dag nyttjar Svensk Kassaservice. Därför åläggs
              åtgärder från Post- och telestyrelsen för att informera och hjälpa
              dem som i dag använder sig av Svensk Kassaservice, just för att
              de fortsatt ska kunna få den manuella servicen och hjälpen. Jag
              tror inte att vi ska blanda ihop de två delarna, för det är kanske
              inte det underlag som Svensk Kassaservice har i dag.
            </seg>
          </u>
          <note type="speaker" n="b2c596f7">
            Anf. 13 ANDERS KARLSSON (s):
          </note>
          <u who="anders_karlsson_748720" xml:id="i-cdafba745230d7bf-2" n="61a2c3e9">
            <seg n="df678039">
              Fru talman! Åter till Vetlanda! Ministern får rätta mig, men
              Vetlanda ligger såvitt jag vet i Kalmar län. Kalmarregionen har
              satsat pengar tillsammans med Telia Sonera för att skapa en hundraprocentig
              täckning. Samhället har alltså gått in för att få den här täckningen.
            </seg>
            <seg n="e6927f58">
              Det jag efterlyser är att samhället också måste gå in till de
              återstående 136 000 hushållen. Telia Sonera, Tele 2 eller någon
              annan gör inte det. De gör inte det därför att det är för stora
              investeringskostnader, och man får för lite tillbaka. Per investerad
              krona får man för dålig avkastning. Här måste något göras.
            </seg>
            <seg n="5e78a756">
              PTS säger också: För att öka förutsättningarna för en effektiv
              konkurrens och minska riskerna för snedvridning av konkurrensen
              behövs en effektiv modell som säkerställer likabehandling av operatörer
              vid tillträde till det metallbaserade accessnätet. Då är vi inne
              på det kopparnät som i dag ägs av Telia Sonera, som den nya regeringen
              tänker sälja ut. Ni tänker sälja ut allt det här. Har de här 136
              000 då någon garanti för att i framtiden få bredband? Om din kollega
              Mats Odell ser till att sälja det här bolaget ganska snabbt, inom
              några månader, finns det då några garantier för att de 136 000
              kan få bredband i fortsättningen eller säljer man ut detta också?
              Vi har sagt att man ska bryta ut accessnätet och sälja bort det
              andra, om man nu ska sälja det, för att garantera just att alla
              i vårt land får bredbandsuppkoppling.
            </seg>
            <seg n="d69168a8">
              Min fråga kvarstår: När kommer regeringen med strategin? Kommer
              det att innebära att det finns pengar i budgeten för att se till
              att alla får bredband i framtiden, eller ska marknaden lösa det,
              vilket ministern skriver i svaret till mig? Är det så att det
              är marknaden som ska lösa det har inte de som inte har bredband
              någon stor förhoppning att få något i framtiden heller.
            </seg>
          </u>
          <note type="speaker" n="81074fc4">
            Anf. 14 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-b558c2ac0d7d8a6b-3" n="e970be39">
            <seg n="107250c1">
              Fru talman! Det är intressant att höra hur Anders Karlsson liksom
              många andra socialdemokrater nu kommer in i diskussionen om Telia
              Soneras accessnät. Det är väldigt intressant. Sent ska syndaren
              vakna, eller hur kan man tolka detta? Åtminstone som att sent
              ska medvetenheten hos nuvarande opposition vakna.
            </seg>
            <seg n="d1c8c8e2">
              Ni har haft redskapet i er hand. Ni har haft det under alldeles
              för många år. Ändå har ni inte vidtagit de åtgärder som nu uppenbarligen
              är de viktigaste att vidta i det här landet. Det är ett väldigt
              intressant uppvaknande av en opposition som inte har förstått
              att man har suttit vid makten och haft redskapet fullständigt
              i sin hand.
            </seg>
            <seg n="4e9a9ce8">
              Återigen pratar Anders Karlsson väldigt mycket om Telia och Telias
              roll. Nu är det så att Telia inte finns som aktör i Vetlanda.
              Vetlanda har hittat andra aktörer.
            </seg>
            <seg n="c7640207">
              Anders Karlsson vill skapa förutsättningar där staten, det offentliga,
              låses in. Han är så stark i sin argumentation att han inte ser
              att marknaden faktiskt kan träda in och hitta lokala lösningar
              med lokala företrädare. Jag rekommenderar Anders Karlsson att
              besöka Vetlanda. Det kan bli intressant.
            </seg>
            <seg n="7019e39d">
              Vi har ett underlag från Post- och telestyrelsen som vi kommer
              att arbeta vidare med. Vi har ambitionen att skapa bra förutsättningar
              i alla delar av landet, och vi fortsätter att skapa förutsättningar
              för jobb i alla delar av landet. Då är IT-infrastrukturen en viktig
              del av detta.
            </seg>
            <seg n="0aa2c119">
              Jag ska också vara övertydlig: Jag kommer att fortsatt vara engagerad
              i att detta sker med hög överföringskapacitet. I det sammanhanget
              är det mycket troligt att det för vissa delar av de vita fläckarna
              krävs aktivitet från statens, det offentligas, sida.
            </seg>
          </u>
          <note n="500efcf4">
            Överläggningen var härmed avslutad.
          </note>
          <note n="66b1d0a3">
            4 § Svar på interpellation 2006/07:428 om politik för social
            ekonomi
          </note>
          <note type="speaker" n="2c91c7b1">
            Anf. 15 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-c8fdba1f9fb8845e-0" n="cf310bc1" next="i-e0b902d83296de39-0">
            <seg n="70cfe19f">
              God morgon, fru talman! Stefan Wikén har frågat mig om jag avser
              att verka för en medveten politik som gynnar utvecklingen av den
              sociala ekonomin och som utgår från aktörernas karaktär och funktion
              samt om jag avser att ta några initiativ som stärker och utvecklar
              förutsättningarna för den sociala ekonomins aktörer.
            </seg>
            <seg n="639cfe60">
              Regeringens ambition är att alla människors egen makt över sin
              tillvaro ska öka, inte minst när det gäller att påverka sin vardag
              men även samhället i stort. Här spelar den sociala ekonomin en
              viktig roll. Den sociala ekonomins aktörer och verksamheter hanteras
              inom en rad olika politikområden där bland annat socialministern
              respektive näringsministern har ansvaret för frågorna. Men den
              generella politiken på området tillhör mitt ansvarsområde. En
              viktig del i den generella politiken på området är att samordna
              frågorna och att inhämta kunskap om bland annat förutsättningarna
              för aktörerna och de värden den sociala ekonomin och den ideella
              sektorn genererar. En annan viktig del är att följa och stödja
              utvecklingen på området.
            </seg>
            <seg n="e2effb72">
              Det bedrivs alltså verksamhet rörande den sociala ekonomin och
              andra folkrörelsefrågor inom olika departement. Därför inrättades
              2001 en interdepartemental arbetsgrupp med syfte att samordna
              regeringens politik. Gruppen ska utgöra ett forum för samråd i
              frågor som rör föreningslivet och den sociala ekonomin för att
              skapa en gemensam kunskapsbas och sprida kunskap om dessa frågor
              inom statsförvaltningen. Arbetsgruppen ska också följa upp vissa
              gemensamma insatser på området. En sådan insats är Folkrörelseforum,
              som är regeringens särskilda forum för dialog med föreningslivet
              som inrättades 2002. Där behandlas bland annat övergripande frågor
              som rör villkor och förutsättningar för den ideella sektorn och
              andra aktörer inom den sociala ekonomin. Bland annat har ett idéforum
              om den sociala ekonomin genomförts. Syftet med detta idéforum
              var att inhämta kunskap om olika aktörers arbete med och kring
              social ekonomi ur ett demokratiperspektiv samt att identifiera
              aktuell forskning på området för att klargöra slutsatser om den
              sociala ekonomins roll i framtiden.
            </seg>
            <seg n="14b52310">
              Regeringen har också vidtagit andra åtgärder för att öka kunskapen
              om den sociala ekonomin. Här vill jag särskilt nämna uppdraget
              till Nutek om att genomföra en studie av ett urval lokalsamhällen
              där det har bedrivits verksamhet inom den sociala ekonomin. Undersökningen
              ska omfatta både verksamheter som har varit framgångsrika och
              sådana som har varit mindre framgångsrika för att kunna få kunskaper
              om vad som krävs för att gynna en positiv utveckling. Uppdraget
              ska redovisas den 31 maj i år och kommer att bredda vår kunskap
              när det gäller vilka mekanismer som ligger bakom en positiv utveckling
              av den sociala ekonomin och vilka åtgärder som behöver vidtas
              på den nationella nivån för att skapa bättre förutsättningar och
              villkor för aktörerna på området. Dessutom kommer vi att få ytterligare
              underlag när Folkrörelseutredningen redovisar sitt uppdrag i slutet
              av september i år.
            </seg>
            <seg n="57e81049">
              Jag vill också nämna mer specifika åtgärder som gjorts och görs
              för att stärka den sociala ekonomins aktörer. Upphävandet av den
              så kallade stopplagen inom hälso- och sjukvården är en sådan åtgärd.
              En annan är den kartläggning av omfattningen av verksamheter inom
              hälso- och sjukvården och äldreomsorgen som Delegationen om villkor
              för idéburna organisationer inom den offentliga hälso- och sjukvården
              och äldreomsorgen ska presentera senare i år. Nämnas kan även
              den arbetsgrupp vid Socialdepartementet som ska bereda förslag
              som underlättar för vård- och omsorgspersonal att ta över driften
              av verksamhet från kommuner och landsting, så kallad avknoppning.
            </seg>
            <seg n="8f05732b">
              Det går inte att diskutera frågor om den sociala ekonomin utan
              att nämna satsningen på nyföretagandet. Även här har Nutek en
              nyckelroll, bland annat när det gäller att stödja ungt företagande,
              kvinnors företagande samt kooperativt företagande. Nutek har beslutat
              att för innevarande år avsätta 35 miljoner kronor för stöd till
              kooperativt företagande. Jag vill också nämna att det nya landsbygdsprogrammet
              för 20072013 innehåller åtgärder för att främja lokala initiativ
              och samverkanslösningar mellan lokalt näringsliv, ideella sektorn
              och offentliga sektorn.
            </seg>
            <seg n="70e76cd2">
              Slutligen kan jag tala om att jag under våren kommer att bjuda
              in olika aktörer inom den sociala ekonomin och ideella sektorn
              till en dialog. Jag vill då diskutera hur relationerna skulle
              kunna formaliseras för att stärka den sociala ekonomins och ideella
              sektorns roll i samhället.
            </seg>
          </u>
          <note n="6ebf18ad">
            Anf. 16 STEFAN WIKÉN (s):
          </note>
          <u who="nyamko_sabuni_a7746a" xml:id="i-e0b902d83296de39-0" n="cf310bc1" prev="i-c8fdba1f9fb8845e-0">
            <seg n="bfff73ec">
              Fru talman! Jag vill börja med att tacka statsrådet för svaret.
            </seg>
            <seg n="3452f300">
              Jag har sett fram emot att få samtala om dessa frågor eftersom
              jag tycker att de är viktiga. Jag konstaterar också att mycket
              av statsrådets svar handlade om initiativ som den tidigare socialdemokratiska
              regeringen har tagit. De nya initiativen är få. Det handlar mycket
              om kunskapsinhämtning och dialog. Dialogen är viktig och det fortsatta
              arbetet med Folkrörelseforum är viktigt och bra. Det är bra med
              uppdraget till Nutek absolut.
            </seg>
            <seg n="94116351">
              Det var några saker i svaret som bekymrade mig. Vad menar statsrådet
              med social ekonomi? Vad menar ministern att skillnaden är mellan
              social ekonomi och ideell sektor? Av svaret fick man en känsla
              av att begreppen används synonymt. Det är bra för den fortsatta
              diskussionen att vi pratar om samma sak.
            </seg>
            <seg n="ea60ec93">
              Det jag tycker är direkt tramsigt är att påstå att upphävandet
              av stopplagen skulle stärka den sociala ekonomins aktörer. Statsrådet
              får gärna ge mig ett exempel på en aktör inom den sociala ekonomin
              som har stoppats av stopplagen. Ge mig ett exempel på en aktör
              inom den sociala ekonomin som har velat ta över ett universitetssjukhus.
            </seg>
            <seg n="da660008">
              I mitt län, Jämtlands län, har man under den tid som stopplagen
              har funnits tagit över driften av till exempel hälsocentraler.
              Jag hoppas att detta är ett misstag i hanteringen snarare än ministerns
              och regeringens verklighetsuppfattning om social ekonomi.
            </seg>
            <seg n="b5242acf">
              Det som ministern pekade på i sitt svar, och som jag tycker är
              viktigt, är att det spretar åt många olika håll. Ansvaret finns
              inom alla politikområden, hos alla ministrar och hos många myndigheter.
              Därför är det viktigt att på allvar få ett sammanhållet grepp
              om ett arbete som stärker den sociala ekonomin. Det är bra med
              den interdepartementala arbetsgruppen, men jag tror att det är
              lika viktigt att det på myndighetsnivå finns en myndighet som
              har ett helhetsansvar och ett koordinerande ansvar. Om det sedan
              ska vara Nutek eller till exempel Glesbygdsverket låter jag vara
              osagt.
            </seg>
            <seg n="4ffa4154">
              Även samrådsforum behöver utvecklas. Jag uppfattar att ministern
              har påbörjat ett sådant arbete. Ett råd är att på allvar skilja
              mellan olika aktörer, det vill säga de som är görare och de som
              är röstorganisationer sådana som uttrycker åsikter och sådana
              som utför och gör saker. Blandas dessa ihop är risken att det
              blir rörigt med mycket snack och lite verkstad.
            </seg>
            <seg n="59b5abb0">
              Om det på allvar ska bli ett genomslag inom alla samhällsområden
              och frågor måste förutom att regeringen tar ett helhetsgrepp på
              myndighetsnivå också kopplas ihop en bred politisk konstellation.
              Här tycker jag att statsrådet har en viktig uppgift, som jag hoppas
              att statsrådet tar på stort allvar.
            </seg>
          </u>
          <note type="speaker" n="25b696e3">
            Anf. 17 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-c8fdba1f9fb8845e-1" n="cf310bc1" next="i-e0b902d83296de39-1">
            <seg n="1b1b77c1">
              Fru talman! Det är väl naturligt att jag som ansvarig för de
              här frågorna hänvisar till det som görs inom departementen när
              jag har tagit över det här ansvaret. Vi kan inte dra ett streck
              över det som görs, utan vi låter det fortsätta eftersom vi tycker
              att det är bra. Det är därför jag nämner de här sakerna.
            </seg>
            <seg n="b24e0671">
              Det är inte heller konstigt att vi efter fem månader inte har
              ett helt program färdigt. Jag kan erkänna för Wikén att det inte
              fanns någon allianspolitik på detta område, utan vi har på vårt
              departement behövt titta igenom vad som pågår och försökt sätta
              upp en politik på området.
            </seg>
            <seg n="5ca2d9c0">
              Jag måste också erkänna att även om jag nämner ett antal saker
              som pågår inom departementen och på andra håll i landet var inte
              detta ett prioriterat område för den förra regeringen. Det gör
              att det finns anledning att utreda vissa saker och forska kring
              detta. Det finns anledning att öka kunskapen om social ekonomi,
              kanske framför allt för mig men också för tjänstemännen på departementet.
              Vad är det vi behöver göra för att utveckla verksamheterna? Vad
              är det som behövs?
            </seg>
            <seg n="b5b12f55">
              Återigen vill jag säga att jag kommer att fokusera väldigt mycket
              på folkrörelser, eftersom det är det som är mitt område. Det är
              oftast via folkrörelser som man kan gå in i kooperativ verksamhet,
              ömsesidiga företag eller stiftelser. Det finns en naturlig kontakt
              mellan just social ekonomi och folkrörelserna. Det är jag som
              ansvarar för folkrörelserna, de resurser som folkrörelserna har
              och de politiska villkor som folkrörelserna ska verka kring. Då
              tycker jag att det är väldigt viktigt att nämna att det är där
              som jag har makten att göra någonting.
            </seg>
            <seg n="242d51fb">
              De andra delarna finns på andra departement, som sagt, på Socialdepartementet
              och Näringsdepartementet. Den interdepartementala gruppen är till
              just för att samordna de här sakerna.
            </seg>
            <seg n="b9ae16ba">
              Du frågade om stopplagen. Nej, stopplagen kanske inte har stoppat
              någon som vill in i social ekonomi. Men jag tror att det är viktigt
              att se till att ta bort så många hinder som möjligt. Jag ser inte
              varför man inte skulle kunna driva till exempel sjukvård i form
              av kooperativ. Om människor vill göra det ska de kunna göra det.
              Därför är det bra att stopplagen tas bort.
            </seg>
            <seg n="ca4120f2">
              Det är också jätteviktigt att det finns möjligheter att avknoppa
              från kommunal- och landstingsdrivna verksamheter, om det nu är
              vården eller omsorgen. Det är väldigt viktigt att personalgrupper
              kan ta över sin verksamhet och att de kan bestämma på vilket sätt
              de vill driva den. Det måste ske saker på olika håll i olika departement
              för att det här ska fungera. Men viktigast för mig är att se till
              att det finns goda villkor för folkrörelserna att verka, och därmed
              blir det goda villkor för aktörerna inom social ekonomi.
            </seg>
          </u>
          <note n="f7f189a8">
            Anf. 18 STEFAN WIKÉN (s):
          </note>
          <u who="nyamko_sabuni_a7746a" xml:id="i-e0b902d83296de39-1" n="cf310bc1" prev="i-c8fdba1f9fb8845e-1">
            <seg n="6774e56c">
              Fru talman! Jag har en viss respekt för statsrådets svar, att
              regeringen inte har all kunskap och så vidare. Kunskapen finns.
              Det finns redan i dag ganska bra forskning på området, och inte
              minst har Arbetslivsinstitutet jobbat med det.
            </seg>
            <seg n="3282841b">
              Det är precis som statsrådet säger, att detta finns i många departement.
              Men om man ska klara av att hävda den sociala ekonomin, eller
              den tredje sektorn, som en egen sektor måste man ta ett helhetsansvar
              för detta.
            </seg>
            <seg n="52f7388f">
              Jag föreslår att ministern tillsätter en bred parlamentarisk
              utredning kring detta, dels i syfte att samla ihop allt det som
              pågår i dag och som är väldigt bra, dels i syfte att lägga grunden
              för en långsiktigt sammanhållen politik för den tredje sektorn,
              eftersom det berör alla departement, alla områden.
            </seg>
            <seg n="8c3c9504">
              Jag tycker att en viktig utgångspunkt för detta ska vara ILO:s
              rekommendation nr 193, som riksdagen tog ställning till i onsdags.
              Där betonar man att ett samhälle i balans ska vid sidan om den
              privata och den offentliga sektorn ha en sektor som baseras på
              kooperation och social ekonomi, där man ska utforma det juridiska
              och politiska regelverket utifrån kooperativens karaktär och funktion.
              Det är egentligen samma sak som man pratade om i arbetsgruppen
              för social ekonomi, som lade fram sin rapport 1999 eller när det
              var, att den sociala ekonomin måste få vara sin egen norm. Det
              gäller egentligen hela folkrörelsesektorn och hela den tredje
              sektorn. Jag tror att det är mycket viktigt. Jag tror att det
              är helt avgörande om man på allvar ska utveckla den tredje sektorn.
            </seg>
            <seg n="4044a240">
              Därutöver tror jag att det är viktigt att lägga fokus på entreprenörskap,
              hur den tredje sektorn kan bidra till ökad konkurrenskraft, ökad
              sysselsättning och utsatta gruppers möjligheter till arbete och
              delaktighet.
            </seg>
            <seg n="bb58107d">
              Sedan kan man säga att det finns ett särskilt område det är en
              smaksak om det ska läggas in i den utredningen eller om det ska
              göras särskilt och det är lagen om offentlig upphandling. Jag
              vet att det är en del förändringar och justeringar på gång, men
              jag är ganska övertygad om att det inte räcker.
            </seg>
            <seg n="ee0cdd2e">
              Vi skulle kunna jämföra oss med övriga länder i unionen och se
              hur de tillämpar upphandlingsfrågorna och upphandlingslagarna
              mot den tredje sektorn, mot den sociala ekonomin. Om vi gör en
              full harmonisering till större delen av länderna kommer vi att
              stärka dels den sociala ekonomin, dels våra småföretag. Jag tror
              att man skulle kunna vinna mycket på det.
            </seg>
            <seg n="8dcf9f89">
              Frågan är för det första om statsrådet är beredd att åtminstone
              överväga att tillsätta en sådan parlamentarisk utredning och för
              det andra om statsrådet vill titta på lagen om offentlig upphandling
              med de ögonen.
            </seg>
          </u>
          <note type="speaker" n="d93cacc0">
            Anf. 19 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-d9f7b3b5d43f5cca-0" n="cf310bc1">
            <seg n="6a261bf5">
              Fru talman! Jag tror egentligen inte att Wikén och jag tycker
              så olika i den här frågan. Det handlar bara om att Wikén ska ha
              tålamod och låta oss formulera vilka tankar vi har för att se
              hur vi ska fortsätta i vårt arbete. Jag befinner mig i en fas
              där jag inhämtar kunskapen. Jag kan i dag inte ge dig svar på
              om jag kan tänka mig att tillsätta en parlamentarisk arbetsgrupp
              för att se över de här frågorna.
            </seg>
            <seg n="0e6d9b38">
              Däremot inser jag att social ekonomi den tredje sektorn, som
              du kallar det är en väldigt viktig sektor och har egenvärde. Vi
              kommer att behöva det ännu mer i framtiden. Fler och fler människor
              vill engagera sig inom den sektorn, så det finns all anledning
              att se till att det finns förutsättningar för att den ska kunna
              verka och för att man ska kunna utveckla verksamheterna. Jag ser
              att det finns väldigt stora ekonomiska vinster att göra.
            </seg>
            <seg n="20ecaad7">
              Jag lovar att samla in information i dialog med folkrörelser,
              i dialog med aktörer inom den sociala ekonomin, i dialog med dig
              och andra parlamentariker här i vår riksdag. Jag behöver samla
              många olika människor och samla in olika idéer. Det pågår också
              utredningar som snart ska levereras till oss. Utifrån det blir
              det lite bättre och klarare vad som behöver göras.
            </seg>
            <seg n="aa8a7474">
              Vad jag kan övertyga dig om är att jag är väldigt intresserad
              av den här sektorn. Det var jag redan i riksdagen. Och min statssekreterare
              än kanske ännu mer intresserad av detta. Du kan nog känna dig
              lugn för att vi kommer att göra vad vi kan för att se till att
              villkoren för den här sektorn är och blir så bra som möjligt och
              att vi ska utveckla de verksamheter som i dag fungerar.
            </seg>
            <seg n="1bacabf3">
              Anf. 20 STEFAN WIKÉN (s):
            </seg>
            <seg n="14ddec3b">
              Fru talman! Det är klart att det kan finnas politiska sakskillnader
              mellan partierna, men om vi ska stärka den här sektorn måste det
              i grunden vara någon form av långsiktighet. Jag vill skicka med
              ytterligare några saker.
            </seg>
            <seg n="4fc3428b">
              En sak är att den sociala ekonomin, lika lite som det privata
              näringslivet, inte är något homogent gäng. Det skiljer lika mycket
              som mellan Volvo och Olles korvmoj. Det är viktigt i den dialog
              som sker på nationell nivå. De små aktörerna har svårt att finnas
              med där. Det finns en del företrädare, men ganska få därutöver.
              Det är viktigt att komma ihåg. Jag skickar med det jag har sagt.
            </seg>
            <seg n="21d2df91">
              Jag tror att det är viktigt att redan nu, så fort som möjligt,
              se till att det blir ett sammanhållet ansvar hela vägen som gör
              att detta får genomslag. Det är jätteviktigt. Genomslaget av en
              parlamentarisk kommitté tror jag skulle kunna bli väldigt stort.
              Det är viktigt att den sociala ekonomin får vara sin egen norm
              och att regler utformas utifrån sin egen karaktär och funktion.
            </seg>
            <seg n="a524957b">
              Det finns många andra viktiga frågor, och en till som jag vill
              skicka med gäller kapitalförsörjning. Det är alltså inte fråga
              om finansiering, med bidrag, utan kapitalförsörjning. Det här
              har Glesbygdsverket pekat på. Det har Landsbygdskommittén pekat
              på. Alla vet det.
            </seg>
            <seg n="0a4548b2">
              Min förhoppning är att statsrådet tar detta på allvar, som hon
              säger, för att utveckla det och för att vi så småningom ska kunna
              utmejsla en långsiktigt hållbar och stark politik, som stärker
              den tredje sektorn, den sociala ekonomin, och använder det som
              en kraft för att bygga ett bra samhälle framöver.
            </seg>
          </u>
          <note type="speaker" n="64da2546">
            Anf. 21 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-d9f7b3b5d43f5cca-1" n="cf310bc1">
            <seg n="ffb7bc6b">
              Fru talman! Jag tackar Stefan Wikén. Jag tar med mig dina förslag
              och ord. De låter kloka. Jag får återkomma i frågan när jag själv
              har en tydligare helhetsbild.
            </seg>
            <seg n="7c965f3d">
              När det handlar om företagande och ekonomi är det som regeringen
              redan gör i dag när det gäller regelförenklingar och att sänka
              skattetrycket på olika sätt jätteviktigt. Det kommer denna sektor
              till godo på alla sätt och vis.
            </seg>
            <seg n="b0df127d">
              Du talar också om kapitalförsörjning av olika slag. Det faktum
              att vi nu tar bort förmögenhetsskatten kommer också att komma
              denna sektor till godo. Det kanske inte är de allra rikaste som
              detta gör störst nytta för, utan det kanske är för de helt vanliga
              småspararna som får möjlighet att använda sina pengar på annat
              sätt.
            </seg>
            <seg n="49281310">
              Hur kommer det sig att det är så få människor som investerar
              till exempel i kvinnors företag för att utveckla dem och se till
              att kvinnor får bättre ägande på olika sätt så att vi kan dela
              den makten i samhället?
            </seg>
            <seg n="b66bda6e">
              Det finns mycket att göra på detta område. Jag lovar att återkomma
              och se till att det händer saker under mandatperioden. Det finns
              goda förutsättningar för det.
            </seg>
          </u>
          <note n="500efcf4">
            Överläggningen var härmed avslutad.
          </note>
          <note n="0657722d">
            5 § Hänvisning av ärenden till utskott
          </note>
          <note n="bcadafe1">
            Föredrogs och hänvisades
          </note>
          <note n="3198c54e">
            6 § Bordläggning
          </note>
          <note n="3100ce16">
            Anmäldes och bordlades
          </note>
          <note n="4b0eb0e9">
            7 § Anmälan om interpellationer
          </note>
          <note n="c403e9f6">
            Anmäldes att följande interpellationer framställts
          </note>
          <note n="9e3d19e7">
            den 30 mars
          </note>
          <note n="75f65b70">
            Peter Hultqvist
          </note>
          <note n="e56e4b5d">
            Kenneth G Forslund
          </note>
          <note n="be33bfb9">
            Morgan Johansson
          </note>
          <note n="a8c17aaf">
            Johan Löfstrand
          </note>
          <note n="80a08ba6">
            Interpellationerna redovisas i bilaga som fogats till riksdagens
            snabbprotokoll tisdagen den 10 april.
          </note>
          <note n="91cb1f5f">
            8 § Anmälan om frågor för skriftliga svar
          </note>
          <note n="73a23ea3">
            Anmäldes att följande frågor för skriftliga svar framställts
          </note>
          <note n="9e3d19e7">
            den 30 mars
          </note>
          <note n="c9c6b524">
            Ulf Holm
          </note>
          <note n="c9c6b524">
            Ulf Holm
          </note>
          <note n="c9c6b524">
            Ulf Holm
          </note>
          <note n="a24a8539">
            Ameer Sachet
          </note>
          <note n="b31662e7">
            Inger Davidson
          </note>
          <note n="6d74ae8a">
            Thomas Bodström
          </note>
          <note n="8721bae7">
            Elisebeht Markström
          </note>
          <note n="e7e883d5">
            Marie Weibull Kornias
          </note>
          <note n="a8c17aaf">
            Johan Löfstrand
          </note>
          <note n="eca3a0c6">
            Carina Moberg
          </note>
          <note n="9a9f86e6">
            Frågorna redovisas i bilaga som fogats till riksdagens snabbprotokoll
            tisdagen den 10 april.
          </note>
          <note n="e01f1554">
            9 § Kammaren åtskildes kl. 10.01.
          </note>
          <note n="3f538ba0">
            Förhandlingarna leddes av andre vice talmannen.
          </note>
          <note n="5e6704c1">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
