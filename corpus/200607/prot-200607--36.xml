<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--36</head>
          <docDate when="2006-12-08">2006-12-08</docDate>
        </div>
      </front>
      <body>
        <div>
          <note n="250158cd">
            ﻿
          </note>
          <note n="236b5bf8">
            Riksdagens protokoll
          </note>
          <note n="34b9d9c1">
            2006/07:36
          </note>
          <note type="date" n="8252d4c7">
            Fredagen den 8 december
          </note>
          <note n="31236177">
            Kl. 09:00 - 11:58
          </note>
          <note n="c1d60d72">
            1 § Anmälan om fördröjda svar på interpellationer
          </note>
          <note n="3d7df697">
            Till riksdagen hade inkommit följande skrivelser:
          </note>
          <note n="db10b37f">
            Interpellation 2006/07:122
          </note>
          <note n="2ca8494f">
            Interpellation 2006/07:122 Könsdiskriminerande reklam
          </note>
          <note n="6d8c43b4">
            Interpellationen kommer att besvaras tisdagen den 16 januari
            2007.
          </note>
          <note n="eea51964">
            Skälet till dröjsmålet är sedan tidigare inbokade engagemang.
          </note>
          <note n="fd901c19">
            Dag Ekman
          </note>
          <note n="a096192f">
            Interpellation 2006/07:128
          </note>
          <note n="b1a692dc">
            Interpellation 2006/07:128 Ungdomars fritidssysselsättning
          </note>
          <note n="6d8c43b4">
            Interpellationen kommer att besvaras tisdagen den 16 januari
            2007.
          </note>
          <note n="eea51964">
            Skälet till dröjsmålet är sedan tidigare inbokade engagemang.
          </note>
          <note n="e017a8eb">
            Nils Cederstierna
          </note>
          <note n="d02d267e">
            2 § Svar på interpellation 2006/07:94 om planerad omorganisation
            av rättsväsendet i Gävleborg
          </note>
          <note type="speaker" n="5a292ae3">
            Anf. 1 Justitieminister BEATRICE ASK (m):
          </note>
          <u who="beatrice_ask_justitiemini" xml:id="i-09a1faeb3f3157b2-0" n="b7b83ea4">
            <seg n="c9ce57d5">
              Herr talman! Sven Bergström har frågat mig vilka åtgärder jag
              kommer att vidta för att förhindra ett försämrat resursutnyttjande
              inom rättsväsendet samt vilka bedömningar jag gör av behovet av
              en ordentlig översyn av de suboptimeringar som tycks finnas inom
              rättsväsendet.
            </seg>
            <seg n="f538b83c">
              Regeringen genomför stora satsningar för att stärka rättsväsendet.
              Det innebär bland annat att betydande resurser tillförs Kriminalvården
              så att nya häktes- och anstaltsplatser kan öppnas de närmaste
              åren. Inte minst Norrland får del av denna satsning. Kriminalvårdens
              nya platser ska bland annat ersätta de tillfälligt öppnade häktesplatser
              som i många fall innebär dyra och mindre ändamålsenliga lösningar.
            </seg>
            <seg n="31163a54">
              Det är självklart en viktig fråga för regeringen att statens
              resurser används på ett effektivt sätt. Rättsväsendets myndigheter
              är inbördes beroende av varandras verksamheter. För att resultaten
              ska bli så goda som möjligt är det viktigt att var och en av myndigheterna
              ser sin roll i rättskedjan och på olika sätt underlättar övriga
              myndigheters insatser. Att myndigheterna har ett ansvar för att
              samordna sina åtgärder på ett sådant sätt att samhällets totala
              resurser utnyttjas så effektivt som möjligt framgår också bland
              annat av verksförordningen.
            </seg>
            <seg n="470edc81">
              Genom åren har organisationerna för de olika myndigheterna inom
              rättsväsendet utvecklats mer eller mindre oberoende av varandra.
              Den geografiska samordningen mellan rättsväsendets myndigheter
              är därför inte alltid optimal. För att skapa ett effektivt rättsväsende
              är det enligt min mening viktigt att det sker en samordning mellan
              myndigheterna. Detta är, på grund av de stora geografiska avstånden,
              särskilt angeläget i Norrland. En utökad samverkan och samordning
              mellan myndigheterna kan också bidra till att medborgarnas krav
              på tillgänglighet bättre kan tillgodoses.
            </seg>
            <seg n="c1dae2df">
              Mot denna bakgrund har Domstolsverket, Åklagarmyndigheten, Rikspolisstyrelsen
              och Kriminalvården fått i uppdrag att gemensamt lämna förslag
              på en förbättrad samordning av rättsväsendets myndigheter i Norrland.
              Inom ramen för detta uppdrag ses häktesorganisationen i Gävleborgsregionen
              över. Uppdraget ska redovisas senast den 28 februari 2007.
            </seg>
            <seg n="c39fe774">
              Jag har stora förhoppningar om att detta samordningsuppdrag ska
              resultera i att myndigheterna når en helhetslösning för Norrland
              som gagnar gemensamma rättssäkerhets- och effektivitetsintressen.
              Det är också min förhoppning att de resultat som myndigheterna
              nått genom detta uppdrag ska bidra till lösningar på likartade
              problem i övriga landet.
            </seg>
          </u>
          <note type="speaker" n="467e1f7a">
            Anf. 2 SVEN BERGSTRÖM (c):
          </note>
          <u who="sven_bergstrom_b4b613" xml:id="i-686fc26b3d1d144a-0" n="3f8e0777">
            <seg n="53dc879a">
              Herr talman! Jag ber att få tacka justitieministern för svaret.
              Bakgrunden till min fråga är att jag som ledamot i ett av de fyra
              partier som bildar den nya alliansregeringen har stora förhoppningar
              på den nya regeringen och att det ska bli en tydlig skillnad i
              effektivitet och kostnadsmedvetenhet.
            </seg>
            <seg n="3ed3d05b">
              Vi är ju rätt många som sedan länge har reagerat på den centraliseringsiver
              som tidigare försiggick i vårt land. Det var inom tingsrätter,
              kronofogdemyndigheter, skattemyndigheter, Kriminalvården, Tullverket
              och Posten. Det var en väldig centraliseringsiver med tveksamma
              motiv och ett tveksamt resultat ur statens perspektiv. Det är
              mot den bakgrunden som jag har ställt den här interpellationen
              om hur man nu är i färd med att omstrukturera häktesverksamheten
              på ett sätt som förefaller alldeles absurt för att uttrycka det
              försiktigt. Jag tror att justitieministern och jag är överens
              om att vi har ett väldigt stort ansvar för att varje skattekrona
              används på ett så effektivt sätt som möjligt och att man inte
              slösar bort en enda krona av skattebetalarnas pengar.
            </seg>
            <seg n="15a83653">
              Jag vill gärna ha lite förtydliganden i nästa inlägg av justitieministern
              om hur det står till med en del saker. Justitieministern talar
              om behov av samsyn, och det är väl i någon mån det jag också har
              efterlyst, nämligen att det ska finnas en gemensam helhetssyn
              mellan olika rättsvårdande myndigheter polisen, Kriminalvården
              och så vidare. Och jag funderar: Har det gjorts någon konsekvensanalys
              har justitieministern hunnit ta reda på det av den planerade omorganisationen,
              nämligen att man skulle lägga ned ett fungerande häkte i Hudiksvall
              så att man tvingas ut på vägarna med de häktade och förlorar en
              massa tid och effektivitet på detta?
            </seg>
            <seg n="55adfc21">
              Justitieministern säger i sitt svar att myndigheterna har ett
              ansvar för att samordna sina åtgärder på ett sådant sätt att samhällets
              totala resurser utnyttjas så effektivt som möjligt, vilket också
              framgår av verksförordningen. Det var en bra, välkommen formulering.
              Jag hoppas att vi tillsammans kan analysera vad det betyder i
              det här fallet. Jag är övertygad om att det då borde vidtas åtgärder.
            </seg>
            <seg n="95c26f3b">
              Avslutningen på justitieministerns svar lyder: Mot denna bakgrund
              har Domstolsverket, Åklagarmyndigheten, Rikspolisstyrelsen och
              Kriminalvården fått i uppdrag att gemensamt lämna förslag på en
              förbättrad samordning av rättsväsendets myndigheter i Norrland.
              Inom ramen för detta uppdrag ses häktesorganisationen i Gävleborgsregionen
              över. Uppdraget ska redovisas senast den 28 februari 2007. Vad
              betyder det i klartext? Det skulle jag gärna vilja ha ett besked
              om av justitieministern.
            </seg>
            <seg n="625d6a3b">
              Blir det så att häktet i Hudiksvall med elva häktesplatser blir
              kvar till dess att den här översynen är genomförd, eller kastar
              man ut barnet med badvattnet för att sedan komma fram till ett
              resultat som ser ut på ett helt annat sätt? Kan justitieministern
              ge besked om det? Får vi kvar häktet i Hudiksvall med möjligheter
              att få en bättre samordning och effektivitet och mindre taxiverksamhet
              utefter vägarna med häktade, eller fullföljer man först nedläggningen
              och gör sedan översynen och kommer fram till ett resultat?
            </seg>
            <seg n="2327812b">
              Jag har oerhört svårt att se att det skulle bli effektivare.
              Jag har oerhört svårt att se att det skulle bli mindre kostsamt
              om man genomför den här centraliseringen. Det är dessutom en olycklig
              fortsättning på den tidigare regeringens centraliseringspolitik,
              som det är väldigt angeläget att vi kan bryta och få en annan
              ordning, så att vi verkligen använder skattepengarna på ett effektivare
              sätt. Jag hoppas att justitieministern kan ge ett tydligt svar
              på detta i sitt nästa inlägg.
            </seg>
          </u>
          <note type="speaker" n="f35ebd27">
            Anf. 3 MARGARETA B KJELLIN (m):
          </note>
          <u who="margareta_kjellin_1e1fa2" xml:id="i-63b6c9362d917059-0" n="9c19a3a2">
            <seg n="e38026e5">
              Herr talman! Jag är mycket tacksam för svaret på den här interpellationen,
              för den samordning av resurser som ska ske är helt enligt en motion
              som Sven Bergström och jag tidigare inlämnat när det gäller samordning
              av resurser mellan myndigheter inom samma departement. Jag väntar
              lika mycket som Sven på de här svaren. Det gäller ju, tycker vi,
              att man ska ta hänsyn till behovet av häktesplatser så att det
              också tillgodoses där det finns lokala tingsrätter. En sak är
              att det hela tiden underlättar för polisens utredningsresurser
              i anslutning till häkte och tingsrätter om det kan ske samordnat.
            </seg>
            <seg n="1f153a98">
              Med de avstånd som vi har i Gävleborg vet vi att en timmes förhör
              med en häktad innebär fyra timmars polisarbetstid, eftersom restiden
              tur och retur HudiksvallGävle är tre timmar. Vi har nu också fått
              reda på att de förändrade häktesplatserna borttagandet av dem
              i Hudiksvall kommer att innebära att det inte blir 1 miljon, som
              vi skrev i motionen, utan 2 miljoner mindre till poliser på gatan
              i norra delen av Gävleborg, där vi har en så stor brist tidigare.
            </seg>
            <seg n="35cca08d">
              Jag tycker att det skulle kännas mycket förvånande om man har
              beslutat om den här samordningen och översynen och samtidigt lägger
              ned här och inte avvaktar med nedläggningen tills man får se det
              samlade resultatet, där man verkligen kan se hur kostnaderna fördelar
              sig mellan de olika myndigheterna inom respektive del i samma
              departement.
            </seg>
            <seg n="b8056963">
              Jag vädjar alltså till justitieministern att verkligen titta
              på det här så att man inte går för fort fram alldeles i onödan.
            </seg>
          </u>
          <note type="speaker" n="e5a3fca4">
            Anf. 4 Justitieminister BEATRICE ASK (m):
          </note>
          <u who="beatrice_ask_justitiemini" xml:id="i-09a1faeb3f3157b2-1" n="b7b83ea4">
            <seg n="199cccea">
              Herr talman! Som jag sade togs tidigare en hel del beslut vad
              gäller organisationen utan någon större samordning eller helhetssyn,
              något som vi från allianspartierna har kritiserat ganska många
              gånger.
            </seg>
            <seg n="8b4f6ef2">
              När det gäller häktesplatserna i Norrland och kriminalvårdens
              organisation är ju inte justitieministern inne i detaljerna. Kriminalvårdsstyrelsen
              bestämmer väldigt mycket på egen hand. Det innebär inte att jag
              inte ser ansvaret, men jag kan inte och ska nog inte heller gå
              in i detaljerna.
            </seg>
            <seg n="4bd2dc62">
              Norrlandsuppdraget gavs 2005. Det handlar om ett uppdrag där
              man ska se vilka behov som finns och vilka stora fördelar som
              finns att vinna med en bättre samordning för att räta ut de frågetecken
              som jag vet finns hos många norrlänningar. Vi tror att ett helhetsperspektiv
              är en förutsättning för att få en bättre tingens ordning.
            </seg>
            <seg n="b3fdfc7f">
              Häktet i Hudiksvall har funnits sedan 2003, om jag inte missminner
              mig. Enligt Kriminalvårdsstyrelsens sätt att se är det en tillfällig
              lösning på grund av platsbehov ett platsbehov som inte längre
              finns. Det har inneburit att man har fattat beslut om att från
              årsskiftet 2006/07 koncentrera verksamheten till häktet. Då återgår
              personalen till sin ordinarie arbetsplats vid häktet i Gävle.
              Det ska inte behöva bli någon övertalighet.
            </seg>
            <seg n="1f883951">
              Jag kan naturligtvis inte detaljerna. Det är möjligt att ledamöterna
              känner till det bättre. Men det som har sagts till mig är att
              en del av de tillfälliga häktesplatser som vi har runtom i landet
              egentligen bara är arrester. Sverige har ju av den tortyrkommitté
              som vi kan läsa om i tidningen fått ganska skarp kritik för att
              vi hanterar häktesverksamheten på ett dåligt sätt. Det är också
              högt ställda krav på hur det ska vara. Det har från Kriminalvårdsstyrelsen
              ifrågasatts om den här typen av tillfälliga arrestplatser fyller
              behoven.
            </seg>
            <seg n="9b357787">
              Beläggningsstatistiken är inte heller tillräckligt hög för att
              motivera att man har häktesplatserna kvar i Hudiksvall.
            </seg>
            <seg n="5eb24595">
              Jag tror ändå att den översyn man gör är det verktyg vi får.
              Alla vi som har lite Norrlandserfarenhet vet att man ibland måste
              tänka annorlunda. Den ena myndigheten kanske kan bära den andra,
              och man kan se samordningsfördelar. Jag hoppas att få ett underlag
              som visar att det finns möjligheter att dra nytta av att man organiserar
              saker på ett annat sätt. Det kommer nog inte att innebära att
              man river upp beslut eller att vi inrättar något slags moratorium
              över sådant som redan är beslutat. Jag har väldigt stor respekt
              för de frågeställningar och problem som lyfts fram.
            </seg>
            <seg n="adbfcf85">
              Jag tror att det ibland sitter i väggarna ett tänkande som fortfarande
              är stuprörsutformat och som vi kommer att få jobba med om vi vill
              ha en bättre tillgänglighet och närhet.
            </seg>
            <seg n="85a42499">
              Jag kan inte lova något när det gäller häktet i Hudiksvall. De
              besluten har Kriminalvårdsstyrelsen fattat. Jag lyssnar på kritiken.
              Jag förstår hur den ser ut. Jag förväntar mig att i februari få
              ett bättre underlag för att se helheten och hoppas att det ska
              kunna vara ett utgångsläge för hur vi ska få en bättre ordning
              och ett bättre resursutnyttjande och bättre tillgänglighet när
              det gäller rättsväsendet i Norrland.
            </seg>
          </u>
          <note type="speaker" n="aa8a4cf1">
            Anf. 5 SVEN BERGSTRÖM (c):
          </note>
          <u who="sven_bergstrom_b4b613" xml:id="i-686fc26b3d1d144a-1" n="3f8e0777">
            <seg n="82d72b91">
              Herr talman! Jag hoppas verkligen att justitieminister Beatrice
              Ask tar sig den tid som behövs för att sätta sig in också i det
              här ärendet. När hon säger att det här tillgodoser ett platsbehov
              som inte finns är justitieministern, för att uttrycka det försiktigt,
              ute och cyklar.
            </seg>
            <seg n="383d0625">
              I går fanns det inte en enda häktesplats tillgänglig i hela Norrland.
              Elva platser skulle läggas ned i Hudiksvall med det här förslaget.
              Det är med förlov sagt absurt att göra det om det är så som situationen
              föreföll senast i går. De som jobbar i verksamheten har många
              gånger tidigare vittnat om att det är ohyggligt ont om tillgängliga
              platser.
            </seg>
            <seg n="d7548bde">
              Man talar om att öppna en filial i Avesta om behov uppstår vilket
              det redan tycks göra och lägga ned en fungerande verksamhet i
              södra Norrland. Inget ont om Avesta, men det är en ort som ligger
              10 mil söder om Norrlands sydspets. Den ligger 25 mil från Hudiksvall.
              Den ligger 35 mil från Sveg, som är en bekant ort. Den ligger
              40 mil söder om Härnösand.
            </seg>
            <seg n="9061d531">
              Med all respekt, justitieministern, men detta är inte någon särskilt
              klok politik. Det är motsatsen. Det kan aldrig vara försvarbart
              att slösa bort skattemiljoner på ett upplägg som är mycket dyrare
              och mycket mer tidsödande än den självklara lösningen att bygga
              vidare på resurser som finns lokalt, även om de tillkom som ett
              provisorium en gång. Det sparar tid och det sparar pengar till
              statskassan.
            </seg>
            <seg n="842e97f2">
              Några konsekvenser om man skulle fullfölja omorganisationen av
              häktena i Norrland som de har aviserats blir:
            </seg>
            <seg n="b104fcce">
              En intagen som blivit häktad efter 72 timmar måste de till ett
              häkte måste omedelbart tas till närmaste häkte. Det får polisen
              ombesörja. Det blir en väldig transportapparat med massor av timmar
              på vägarna. Om det finns plats i Gävle beräknas tre till fyra
              timmar behövas för en transport tur och retur Hudiksvall.
            </seg>
            <seg n="ea0d8d30">
              Polisens lönekostnader, som Margareta Kjellin talade om, kommer
              att öka väsentligt. Någon beräkning talar om 1 miljon, en annan
              2 miljoner.
            </seg>
            <seg n="f898d9d0">
              Polisen kommer att synas allt mindre eftersom tiden går åt till
              att skjutsa omkring häktade på våra vägar. När man tar någon i
              förvar måste man ägna tid åt att försöka ringa in ordningsvakter
              som ska sköta tillsynen av de häktade till en timkostnad av 550
              kr gånger två, alltså en tusenlapp i timmen.
            </seg>
            <seg n="c229bb96">
              Polisen kan tvingas blunda för sådant som normalt skulle rendera
              ett omhändertagande eftersom man inte vill sitta låst inne på
              polisstationen när man behövs ute på gator och torg och vägar.
            </seg>
            <seg n="9444f5a3">
              Utredningsmän och -kvinnor kommer att arbeta effektivt ungefär
              fyra timmar per dag när de måste fara till Gävle. Resten går åt
              till resor fram och tillbaka.
            </seg>
            <seg n="e1622182">
              Advokater får kostsammare verksamhet med långa resor genom de
              ökade avstånden.
            </seg>
            <seg n="39b2be93">
              Kriminalvårdens transporttjänst kan inte längre använda polisstationen
              för matuppehåll och byte av transporterade. Det kan synas vara
              en liten sak, men det är något som läggs till allt det andra.
            </seg>
            <seg n="2f9d00d2">
              Mot den bakgrunden utgår jag från att regeringen och justitieministern
              känner ett ansvar för att inte ett sådant enormt slöseri med skattepengar
              får fullföljas och att man därför tar nödvändiga kontakter inom
              kriminalvården och ser till att inte dumheter begås någon månad
              innan en översynsutredning är klar. Därmed får man ett mer fullödigt
              material som gör att man kan ta ställning på nytt.
            </seg>
            <seg n="46a5c404">
              Vi har väldigt dåliga erfarenheter av tidigare dumheter i Hudiksvall
              på det här området. På 90-talet renoverade man det tidigare fängelset
              för många miljoner. Efter några månader avvecklade man och betalade
              avgångsvederlag till berörd personal. Låt inte sådana dumheter
              upprepas.
            </seg>
            <seg n="13a544fb">
              Ta förnuftet till fånga och se till att den här frågan hanteras
              klokt och framsynt så att häktet därmed blir kvar i Hudiksvall.
            </seg>
          </u>
          <note type="speaker" n="202a2d7e">
            Anf. 6 MARGARETA B KJELLIN (m):
          </note>
          <u who="margareta_kjellin_1e1fa2" xml:id="i-63b6c9362d917059-1" n="9c19a3a2">
            <seg n="aa17a1f3">
              Herr talman! Justitieministern säger att det inte blir några
              uppsägningar. Det är faktiskt inte sant. Man blir uppsagd på anstalten
              i Gävle. Den här personalen är anställd där. De på häktet i Gävle
              blir inte uppsagda.
            </seg>
            <seg n="d71addda">
              Det är unga nyutbildade och välutbildade som har gått kriminalvårdens
              utbildningar som får gå. Anledningen är att den personal som finns
              på häktet i Hudiksvall är de som tidigare fick avgångsvederlag
              och blev uppsagda. De har ju sina tjänsteår med sig och blir därför
              inte uppsagda från sina tjänster.
            </seg>
            <seg n="3ad87254">
              Under sommaren fanns det lediga häktesplatser i länet. Då var
              aktiviteten lägre, polisen hade semester och brottslingarna höll
              sig undan.
            </seg>
            <seg n="e643c8e9">
              Under hela hösten har det varit fullt. Man har ett åliggande
              att ha tre till fyra platser lediga vid häktet i Gävle. Det har
              varit ytterst svårt att skapa det när kvällen kommer. Det har
              varit fullt. Det är många transporter som ska gå. Jag förstår
              att justitieministern inte kan gå in i ett enskilt fall och säga
              att det här ska bevaras. Men det vore rimligt att man signalerade
              att inga åtgärder bör vidtas innan översynen är klar. Det är faktiskt
              bara det som vi vädjar om.
            </seg>
            <seg n="5df173a0">
              Vi är helt övertygade om att ser man till helheten och tar hänsyn
              till kriminalvården, polismyndigheten och domstolsväsendet där
              det finns tingsrätter går det inte att genomföra detta på ett
              rimligt sätt. Det är inte rimligt att man skär ned på det här
              viset i norra Hälsingland. Vi kommer inte att ha några poliser
              på gatorna.
            </seg>
          </u>
          <note type="speaker" n="e330ac64">
            Anf. 7 Justitieminister BEATRICE ASK (m):
          </note>
          <u who="beatrice_ask_justitiemini" xml:id="i-09a1faeb3f3157b2-2" n="b7b83ea4">
            <seg n="93e70b90">
              Herr talman! Först vill jag säga att jag nog inte är dåligt informerad.
              Jag har ju dessutom varit i Hudiksvall vid olika tillfällen, så
              jag har hyfsad koll på situationen där.
            </seg>
            <seg n="a20206fc">
              Däremot är det så att i statistiken när det gäller Gävlehäktena
              för det är den man har för oktober månad ligger man på 2003 års
              nivå. Och den är låg. Det innebär inte att man vid vissa tidpunkter
              inte har full beläggning och problem med det. Men samtidigt ger
              inte statistiken totalresultatet enkom för Hudiksvall, det är
              helt sant, utan man ser det utifrån helheten.
            </seg>
            <seg n="0955a664">
              Jag är helt överens med Sven Bergström om effekterna av det här.
              Det är fullständigt snurrigt att polisen ska fara fram och tillbaka.
              Man skyfflar över behov från en myndighet till en annan. Därför
              ska den här utredningen nu titta på värdet av samordning, eftersom
              man inte bara kan skyffla över kostnader och arbetsuppgifter till
              varandra. Det är ingen lösning på medborgarnas problem och rättsväsendets
              bekymmer. Kriminalvårdsstyrelsen är en del av utredningen och
              har ett ansvar för det. Det är de som fattar beslutet, och jag
              utgår från att de också inser behovet av en samordning.
            </seg>
            <seg n="def1f238">
              Personalen vid häktet i Hudiksvall är anställd vid häktet i Gävle.
              Det finns anstaltspersonal i Gävle och enligt de uppgifter vi
              har fått när vi har tagit kontakt med dem däruppe är det så att
              den omorganisation som man har gjort vid anstalten inte innebär
              några uppsägningar. Men det är klart att det blir förändringar.
            </seg>
            <seg n="bd3c9172">
              Jag tycker att de här olika uppgifterna som vi redovisar visar
              hur otroligt svårt det egentligen är att i Sveriges riksdag reda
              ut den här typen av detaljproblem, för det finns kopplingar överlag.
              Jag tror att vi måste arbeta med riktlinjer och försöka få myndigheterna
              att reda ut detta på ett vettigt sätt. Det är det jag försöker
              säga. Jag har också erfarenheter av de problem vi har haft i Jämtland
              när man lade ned häktet i Östersund. På flera orter, inklusive
              Östersund, kommer det att bli en bättre tingens ordning genom
              beslut om förändringar som har tagits här i kammaren. När man
              rycker i en tåt händer det något i den andra.
            </seg>
            <seg n="47cc6831">
              Jag tänker inte stå här och ifrågasätta era uppgifter, utan jag
              försöker redovisa de uppgifter jag har fått. Det visar att här
              finns en problematik, men man ska också vara klar över att det
              finns olika intressen. Mitt övergripande intresse är att vi får
              en vettig användning av resurserna, och att man också ser de specifika
              situationer som uppstår i och med de avstånd som finns exempelvis
              i norra Hälsingland. Det är inte vettigt att poliser som behövs
              till så mycket annat ska fara land och rike kring för att ha någonstans
              att placera folk som man har arresterat eller som är häktade.
              Det är ingen bra ordning. Det är vi helt överens om. Men jag kan
              inte nu lova att jag går in i ett enskilt ärende, för det har
              jag inte mandat att göra. Det är en myndighetsfråga. Myndigheten
              är involverad i det här arbetet. I februari ska vi få ett underlag
              och då är det dags att ta intryck av resultatet och lägga fast
              riktlinjer för hur vi ska ha det.
            </seg>
            <seg n="32e9cfab">
              Jag tror att vi inom alliansen är rätt överens om vad vi ska
              åstadkomma. Det innebär inte att man inte kan lova förändringar
              på ett eller annat ställe, men det ska i vart fall finnas klara
              motiv och fördelar som alla kan se även om man på ett eller annat
              ställe inte blir överlycklig.
            </seg>
            <seg n="36e7e7c1">
              Tyvärr kan jag inte lova att man river upp ett beslut som en
              myndighet har fattat tidigare, men jag utgår från att man på myndigheten
              är medveten om den här utredningen av mycket goda skäl.
            </seg>
            <seg n="c04bc60e">
              Jag ska följa upp de frågeställningar som ni har och försöka
              botanisera ytterligare i underlaget. För det är väldigt viktigt
              att vi faktiskt kan förklara för människor vad som är sant, vad
              som är falskt och hur det ser ut. Jag har ingen anledning att
              ifrågasätta era uppgifter, men ibland är ju infallsvinklarna på
              problematiken olika och det måste man ta hänsyn till. Men Kriminalvårdsstyrelsens
              siffror är korrekta, vilket jag har redovisat.
            </seg>
          </u>
          <note type="speaker" n="1e6ce49c">
            Anf. 8 SVEN BERGSTRÖM (c):
          </note>
          <u who="sven_bergstrom_b4b613" xml:id="i-686fc26b3d1d144a-2" n="3f8e0777">
            <seg n="ee61b5f0">
              Herr talman! Jag, och Margareta också, tror jag, har viss förståelse
              för att det tar tid att ändra en gammaldags centraliseringspolitik
              stuprörspolitik som vi har sett så mycket av under den tidigare
              regeringen. Men jag är övertygad om att ingen här i riksdagen
              kommer att dra justitieministern inför konstitutionsutskottet
              om hon skulle ta de nödvändiga kontakterna för att förebygga de
              uppenbara dumheter som nu är på väg inom Kriminalvården.
            </seg>
            <seg n="c8f9eb40">
              Så sent som i går pratade jag med ansvarig personal däruppe.
              Det är uppenbart att förändringarna kommer att innebära att människor
              går rakt ut i arbetslöshet. Det blir en väldig suboptimering och
              omflyttning av personal på ett sätt som väl ingen tycker är särskilt
              klokt.
            </seg>
            <seg n="cfd16236">
              Platsbehoven har vi diskuterat här. Enligt uppgift fanns i går
              inte en enda häktesplats ledig däruppe. Visst kan man hänvisa
              till tidigare statistik, men vi måste ju jobba i nuet och inte
              se på gammal statistik som leder åt fel håll. Det är ont om häktesplatser.
              Det är inget tvivel om det.
            </seg>
            <seg n="83b2b12c">
              Även om de till nöds skulle räcka, så att man inte behöver åka
              alla milen ned till Avesta så ofta, är vi väl överens om att det
              är fel att polisen ska bedriva något slags taxiverksamhet och
              skjutsa häktade personer. Det är många som är inblandade och som
              vi inte ska tvinga ut på vägarna i onödan advokater, utredningspersonal
              och andra. Det går att lösa de här problemen klokare och bättre
              genom att behålla resurserna.
            </seg>
            <seg n="f9fc7d8b">
              Jag utgår från att justitieministern tar intryck av den här debatten
              och ser ytterligare en gång på det här ärendet. Eftersom det bara
              är några veckor kvar till årsskiftet brinner det verkligen i knutarna
              om man vill se till att man inte begår den här dumheten. Jag tror
              att det fortfarande finns tid om det kommer en tydlig signal från
              ansvariga myndigheter om att man bör vänta några månader med nedläggningen.
              Detta är inte någon detaljfråga, utan den handlar verkligen om
              hur Kriminalvården och rättsvårdande myndigheter i största allmänhet
              använder resurserna på ett klokt sätt ur en helhetssynpunkt.
            </seg>
          </u>
          <note type="speaker" n="e7fca04c">
            Anf. 9 Justitieminister BEATRICE ASK (m):
          </note>
          <u who="beatrice_ask_justitiemini" xml:id="i-09a1faeb3f3157b2-3" n="b7b83ea4">
            <seg n="f1c95773">
              Herr talman! Direktiven till Kriminalvårdsstyrelsen har sedan
              länge varit att anstaltsstrukturen ska bestå av färre och större
              enheter. Det är det myndigheten arbetar med. Det direktivet har
              man haft sedan 2003. Det är klart att det ligger i sakens natur
              att man då också har ett sådant tänk.
            </seg>
            <seg n="6e5c514a">
              Jag ifrågasätter inte att man häromdagen hade fullt på häktena.
              Men ser man till månadsstatistiken för Gävleborgsenheten är det
              inte full beläggning. Det är nog riktigt. Vi måste se helheten.
              Jag beklagar att jag inte har uppgifter enbart om Hudiksvall,
              för det skulle ha varit intressant. Men vi kan inte bara se på
              enstaka toppar, utan vi måste se helheten. Likväl kan det förstås
              av andra skäl finnas behov av enheter också där beläggningen är
              mindre än i till exempel Helsingforss innerstad. Sven Bergström
              talade bland annat om detta med transporttider och så vidare.
            </seg>
            <seg n="e6403be1">
              Jag förstår att mina alliansvänner inte är intresserade av att
              dra mig inför KU för ministerstyre. Jag hoppas i vart fall det.
              Men det finns säkert andra i kammaren som är angelägna om att
              jag inte bryter mot de regler som finns vad gäller statsrådens
              myndighetsutövning. Jag får försöka att ändå följa regelverket
              någorlunda.
            </seg>
            <seg n="4027d725">
              Den här debatten har gett ett underlag till den diskussion som
              måste föras om Kriminalvårdens uppdrag och om de här frågorna.
              Jag tror att jag har en ganska bra bild av hur besvärligt det
              är i bland annat Norrland och en del andra glesbygder. Jag har
              för avsikt att försöka få till stånd en annan tingens ordning,
              men det kommer inte att kunna ske omedelbart. Men jag ska göra
              vad jag kan.
            </seg>
          </u>
          <note n="e9120c36">
            Överläggningen var härmed avslutad.
          </note>
          <note n="883483d5">
            3 § Svar på interpellation 2006/07:96 om polisutbildning i förändring
          </note>
          <note type="speaker" n="af54d180">
            Anf. 10 Justitieminister BEATRICE ASK (m):
          </note>
          <u who="beatrice_ask_justitiemini" xml:id="i-09a1faeb3f3157b2-4" n="b7b83ea4">
            <seg n="1052918c">
              Herr talman! Yvonne Andersson har frågat mig vilka åtgärder jag
              avser att vidta för att poliser som i efterhand ångrar sitt yrkesval
              ska kunna tillgodoräkna sig poäng från sina studier på Polishögskolan.
            </seg>
            <seg n="37d6580f">
              Jag är övertygad om att en genomgången polisutbildning redan
              i dag har ett väldigt stort värde för den som söker sig till andra
              närliggande yrken. Utbildningen ger i sin nuvarande utformning
              studenterna breda kunskaper i en rad olika ämnen som är användbara
              också för det fall en polis väljer att byta yrke.
            </seg>
            <seg n="7ff6660a">
              Utvecklingen av brottsligheten och samhället i stort leder till
              förändrade krav på polisväsendet och därmed också på kompetensen
              hos enskilda poliser. Polisutbildningen bör därför utvecklas ytterligare
              och anpassas till de krav som samhället kommer att ställa på polisen
              i framtiden. Som Yvonne Andersson nämnt pågår för närvarande en
              utredning om polisutbildningen. Regeringen för nu diskussioner
              om inriktningen av den pågående utredningen ska förändras. Översynen
              av polisutbildningen kan naturligtvis leda fram till att den utformas
              så att den ger högskolepoäng. Huvudsyftet med en närmare koppling
              till universitet och högskolor ska dock inte vara att öka möjligheterna
              för poliser att byta yrke, även om högskolepoäng självklart kan
              vara meriterande vid framtida yrkesval.
            </seg>
          </u>
          <note type="speaker" n="5aeca91f">
            Anf. 11 YVONNE ANDERSSON (kd):
          </note>
          <u who="yvonne_andersson_78c29c" xml:id="i-24fd439d0db89a57-0" n="932f5c40">
            <seg n="9831b39b">
              Herr talman! Jag tackar ministern för svaret. Interpellationen
              har kommit till just med tanke på de direktiv som finns och om
              det finns anledning att se över dem. Det var kanske lite fel att
              formulera mig på det sätt jag gjorde. Intresset är inte enbart
              att kunna byta yrke. Det är väldigt viktigt om vi får in polisstuderande
              som kanske inte alltid vet vad de går in på att de då har en möjlighet
              att gå vidare inom andra områden.
            </seg>
            <seg n="29e3bc04">
              Akademisering av polisutbildningen har inte enbart att göra med
              att poliser ska kunna byta yrke utan också att de statusmässigt
              ska kunna finnas på samma nivå som deras kolleger på andra ställen
              i Europa. Där har vi ett stort antal som har den utbildning som
              enligt högskoleförordningen ska vara byggd på vetenskaplig grund
              och forskning.
            </seg>
            <seg n="fb432808">
              Att kunna beforska sitt eget verksamhetsområde är en väldigt
              viktig del av forskningen. Man kommer helt enkelt inte in på forskarutbildning
              om man inte har högskolepoäng. Risken i dag om vi inte har en
              akademisk polishögskola är att det blir ett slags återvändsgränd
              för dem som kanske tillfälligt vill gå vidare.
            </seg>
            <seg n="d3b21a93">
              De vill kanske beforska sitt område och därmed utnyttja sin breda
              erfarenhet som polis för att kunna bistå med ytterligare kunskaper
              inom sitt område eller kanske gå vidare till en annan yrkeserfarenhet.
              Då är studiemedlen uppätna av en högskoleutbildning som inte ger
              de poäng som gör att de kan komma vidare.
            </seg>
            <seg n="690d4194">
              Polisens professionalitet är i dag så otroligt omfattande. Tittar
              man i samhället i övrigt har man i princip i alla människovårdande
              yrken forskarbaserad kunskap eftersom man har gått på en högskoleutbildning.
              Det är därför väldigt viktigt att vi får in den.
            </seg>
            <seg n="740f2874">
              Vän av ordning och säkert ministern kan då tillföra att i dag
              är redan ett antal kurser förlagda på universitet och högskolor
              och är baserade på vetenskap. Men examen som sådan är ingen akademisk
              högskoleexamen. Jag tror att det är viktigt att vi öppnar för
              det.
            </seg>
            <seg n="17b469bb">
              Det innebär inte nödvändigtvis som många har anfört att utbildningen
              ska teoretiseras. Så är det inte alls. Utbildningen kan mycket
              väl varvas med teori och praktik och erfarenheter integrerat med
              andra kunskapsområden även om den ger akademiska högskolepoäng.
            </seg>
            <seg n="d0bf764c">
              Jag funderar mycket på hur ministern har tänkt sig fortsättningen
              och hur man kan öppna för att vi också får en genuin beforskning
              av området som är polisens yrkesområde. Vi måste höja kvaliteten
              inom den här sektorn.
            </seg>
          </u>
          <note type="speaker" n="9ae6e440">
            Anf. 12 HELENA BOUVENG (m):
          </note>
          <u who="helena_bouveng_ff3fea" xml:id="i-244cf5b04948194f-0" n="3f060cc5">
            <seg n="c7c79442">
              Herr talman! Först måste jag instämma med justitieministerns
              tydliga ståndpunkt beträffande syftet med en eventuell närmare
              koppling till universitet och högskolor. Det måste vara att vi
              får en bättre polisutbildning, inte att poliser i efterhand ska
              kunna ändra ett yrkesval.
            </seg>
            <seg n="63d0d7e2">
              Mig veterligen har poliser redan i dag goda möjligheter att få
              en anställning utanför polisorganisationen om de så önskar. Men
              det primära måste väl ändå vara att flertalet har en sådan god
              utbildning att de väljer att stanna kvar i polisyrket, ett yrke
              där det i dag dessutom råder stor brist.
            </seg>
            <seg n="d870977d">
              Herr talman! Jag ser det mycket positivt att ministern har valt
              att bredda utredningen. Det är en utredning som ska ligga till
              grund för många polisers utbildning under en lång tid. Det handlar
              om att grundligt utreda framtidens behov av kompetens. Jag har
              svårt att förstå att det skulle vara något ont i det.
            </seg>
            <seg n="a2bf9e9e">
              Tvärtom är det min övertygelse att det är nödvändigt att vända
              på alla stenar och se alla möjligheter så att våra framtida poliser
              får den kompetens som krävs för att kunna utföra sina olika uppdrag.
            </seg>
            <seg n="2d0b89fb">
              I tidigare debatter har justitieministern talat om de olika behoven.
              Man behöver inte vara särskilt insatt i frågan för att förstå
              att den patrullerande polisen i Vetlanda har en annan arbetssituation
              än piketstyrkan på Stureplan.
            </seg>
            <seg n="8afdaf83">
              Brottsutredare behöver sina specialistkunskaper likväl som narkotikaspanare
              och trafikpoliser behöver sina. Tanken att poliser efter en basutbildning
              ska kunna specialisera sig efter intresse och behov är intressant.
            </seg>
            <seg n="46376c20">
              Jag ser i detta också en möjlighet att kunna gå vidare i sitt
              yrke och på det sättet ständigt kunna utvecklas inom sitt yrke
              i stället för att välja ett nytt.
            </seg>
            <seg n="ea73ea93">
              Herr talman! Som ledamot i polisstyrelsen i Jönköpings län har
              jag under de senaste åren mött många olika typer av poliser, några
              så kallat akademiska och några inte. Anledningen till att de har
              valt polisyrket skiftar.
            </seg>
            <seg n="7a2e8025">
              För en del har det av olika anledningar dessutom varit en väldigt
              lång väg att komma in på utbildningen. De akademiska poängen har
              för dessa människor inte varit det primära utan just drömmen om
              att få bli polis, att värna om människors trygghet i vardagen.
            </seg>
            <seg n="797dce9a">
              Jag har också mött många som verkligen försökt att komma in men
              har tvingats ge upp hoppet. Det är sökande som enligt min mening
              skulle vara alldeles utmärkta poliser på stadens gator och torg.
            </seg>
            <seg n="c8b07ff5">
              Jag undrar hur justitieministern ser på rekryteringsfrågan. Hur
              kan vi möjliggöra så att mångfalden i bakgrund ökar inom polisorganisationen,
              att vi får en poliskår som i mångt och mycket återspeglar det
              samhälle som den enskilda polismannen ska verka i och att vi får
              en poliskår i hela vårt land?
            </seg>
          </u>
          <note type="speaker" n="58c0847f">
            Anf. 13 THOMAS BODSTRÖM (s):
          </note>
          <u who="thomas_bodstrom_00d151" xml:id="i-abdd35367fc55e1d-0" n="7265ddc4">
            <seg n="21ab1b0e">
              Herr talman! Det här är inte någon ny fråga och heller inte någon
              ny fråga för Beatrice Ask. Historiken är sådan att det var en
              debatt på Polishögskolan våren 2005 då Beatrice Ask var ensam
              företrädare att säga att det här inte var någonting man prioriterade,
              till skillnad mot flera av de andra borgerliga partierna där bland
              annat Folkpartiet och också Kristdemokraterna har drivit den här
              frågan hårt.
            </seg>
            <seg n="fa06a4e7">
              Sedan blev det valrörelse. Vi hade en debatt i somras i Visby.
              Oj, oj, oj, att de kritiserade Beatrice Ask för det! Man skulle
              inte uppfatta det på något sätt som att Moderaterna inte ansåg
              att det skulle vara akademiskt. Det var ont förtal, och så vidare.
            </seg>
            <seg n="531e9dc8">
              Så kan man ju säga i en valrörelse. Men vad händer? Jo, nästan
              det första som händer är att i budgetpropositionen säger regeringen:
              Nu ska vi inte vänta på utredningen längre, utan nu ska vi förlänga
              och försena den och fördröja utbildningen. Vi ska komma med nya
              direktiv, och så vidare. Det är vad man ska göra.
            </seg>
            <seg n="8d0d7cfb">
              Man säger i budgetpropositionen att man ska överväga om utbildningen
              ska vara kortare. Det blev en ny interpellationsdebatt här i kammaren.
              Där påpekades det mycket riktigt att det faktiskt står i budgetpropositionen,
              och det är den borgerliga regeringen som själv har skrivit det,
              att det ska övervägas om den ska bli kortare. Beatrice Ask säger
              då att det är som en viss potentat läser Bibeln. Det är mycket
              märkligt. Ordet kortare står uttryckligen i propositionen.
            </seg>
            <seg n="feb78133">
              Detta är kanske den allra viktigaste frågan för poliser. Det
              är en fråga som polisfacket har drivit i flera år helt opolitiskt.
              Det drev den också mot den socialdemokratiska regeringen som den
              kanske absolut viktigaste frågan. Polisfacket representerar 99,8
              % av Sveriges poliser. Det har det som sin allra viktigaste fråga.
            </seg>
            <seg n="f84b2895">
              Polisfacket har skrivit en debattartikel häromdagen som är direkt
              skriven. Där riktar man allvarlig kritik mot Beatrice Ask och
              den borgerliga regeringen därför att man nu ska försena och fördröja
              frågan.
            </seg>
            <seg n="1e2bc8dc">
              Det här är alltså den absolut viktigaste frågan för polisfacket,
              och därför förväntar man sig ett tydligt svar från justitieministern.
              Ställer man upp? Är man på polisens sida? Eller är det så illa
              som det nu sägs att den nya justitieministern har blivit polisens
              största fiende? Går hon emot polisen i dess allra, allra viktigaste
              fråga? Hon går också emot flera av de andra partierna och representanter
              från de andra borgerliga partierna.
            </seg>
            <seg n="38f7f7b1">
              Jag kan nämna att om man ska bli cirkusartist så får man akademiska
              poäng. Men om man ska arbeta som polis i Sverige i dag så får
              man det inte. Jag kan också nämna att det inte går att bara säga
              att vi ska vänta och se. Här kräver och begär vi, precis som Polisförbundet
              säger, ett svar på frågan ifall utbildningen ska kortas. Eller
              kan du nu garantera svenska poliser, Beatrice Ask, att polisutbildningen
              inte kommer att kortas? Kan man nu säga att utbildningen inte
              kommer att kortas? Kan svenska poliser och alla de ungdomar som
              nu tänker söka till utbildningen känna sig trygga? Kommer Beatrice
              Ask med ett klart och tydligt svar om att utbildningen inte kommer
              att kortas? Det är det ena.
            </seg>
            <seg n="8d4c432b">
              Det andra är: Är justitieministern för eller emot? Det har varit
              väldigt svajigt, fram och tillbaka, här under åren. Man kan möjligtvis
              tycka på det ena sättet när man är i opposition och kanske inte
              har någon klar ståndpunkt. Men nu vill svenska poliser veta. Är
              du, Beatrice Ask, för eller emot att poliser ska ha akademiska
              poäng precis på samma sätt som när man ska bli cirkusartist? Då
              går det inte att hänvisa till utredningar. Vi frågar efter din
              uppfattning. Vad tycker du? Vill du att det ska vara akademiska
              poäng? Det är knappast någon ny fråga i sig.
            </seg>
            <seg n="e0deb912">
              Jag vill ha svar på frågorna. Kan du garantera att utbildningen
              inte kommer att kortas? Är du för att poliser liksom de som ska
              bli cirkusartister har rätt till akademiska poäng?
            </seg>
          </u>
          <note type="speaker" n="fb278555">
            Anf. 14 LENA OLSSON (v):
          </note>
          <u who="lena_olsson_010079" xml:id="i-3849a53a64b19af6-0" n="670b0b80">
            <seg n="dcba58d2">
              Herr talman! Jag har interpellerat förut i denna fråga. Justitieministern
              har då lovat att det som står i budgeten om att polisutbildningen
              ska kortas inte är sant.
            </seg>
            <seg n="d0b26d32">
              Vänsterpartiet har drivit frågan om akademisering av polisen
              hårt. Jag går upp i debatten här helt enkelt på grund av att man
              tydligen inte är överens om detta inom alliansen.
            </seg>
            <seg n="53672cea">
              Jag kan ställa samma fråga som Thomas gjorde här. Är man för
              eller är man emot? Jag vill också ställa frågan: Är man enig om
              detta inom alliansen?
            </seg>
            <seg n="839dd3a6">
              Jag tycker att det här är beklagligt. Vi har Polisförbundet bakom
              oss när det gäller akademiseringen av utbildningen. Den är helt
              nödvändig, precis som den är för andra studenter. Polisarbetet
              är ett krävande jobb; man ska möta människor i olika slags kriser
              och även vara servicebenägen. Men jag säger som Kristdemokraternas
              representant här det är angeläget att också kunna hålla på med
              forskning.
            </seg>
            <seg n="423a498e">
              Jag undrar också över en annan sak: När kommer tilläggsdirektiven?
              Hur lång tid kommer det här att ta, helt enkelt?
            </seg>
          </u>
          <note type="speaker" n="0232fd23">
            Anf. 15 Justitieminister BEATRICE ASK (m):
          </note>
          <u who="beatrice_ask_justitiemini" xml:id="i-09a1faeb3f3157b2-5" n="b7b83ea4">
            <seg n="3c4a769a">
              Herr talman! Får jag först säga till Lena Olsson: Jag hade tänkt
              ta upp att vi, Lena och jag, tidigare har diskuterat den fråga
              som interpellanten och andra nu tagit upp. De svar jag gav då
              gäller. Jag återkommer till det.
            </seg>
            <seg n="820dc54d">
              Jag vill också påminna om att den interpellation som jag har
              fått ställer frågan vilka åtgärder jag avser att vidta för att
              de poliser som i efterhand ångrar sitt yrkesval ska kunna tillgodoräkna
              sig poäng från studierna. Det gäller inte minst poliser som i
              dag har polisutbildning och poliser som kommer att gå den nuvarande
              utbildningen. Låt mig svara på den fråga som gäller och som det
              finns mer att säga om.
            </seg>
            <seg n="8e6f2db8">
              Jag tycker att det är bra att man får vissa poäng tillgodoräknade
              redan i dag. Man har också vid Högskoleverket möjlighet att få
              prövning av sina kunskaper om man läser vid högskolan och har
              genomgått en polisutbildning.
            </seg>
            <seg n="61feb722">
              Tyvärr har ingen kunnat berätta för mig om någon har prövat den
              frågan. Vi har inte fått något besked om i vilken utsträckning
              Högskoleverket anser att nuvarande utbildning kan ge extra poäng.
              Jag tycker att det skulle vara väldigt intressant att få svar
              på den frågan. Det skulle vara ett svar på den fråga som Yvonne
              Andersson har ställt om vad som gäller just nu samt för dem som
              tidigare har gått polisutbildningen. Jag tror att det är viktigt
              att man får tillgodoräkna sig det som motsvarar akademisk utbildning
              när man ska läsa vidare, för det kan hända oavsett vilken utbildning
              man har.
            </seg>
            <seg n="3bbc90ab">
              Debatten har breddats till helt andra områden. Låt mig bara säga
              så här: För det första är historiebeskrivningarna som vanligt
              intressanta och det är bara att notera att riksdagsledamoten Bodström
              som vanligt ägnar sig åt att dra in cirkuskonster i det hela.
            </seg>
            <seg n="746416fb">
              Jag ska tydliggöra några viktiga saker när det gäller akademisering
              och annat. Varken jag eller regeringen anser att polisutbildningen
              borde vara kortare. Däremot måste frågan ställas om man med ett
              perspektiv på framtida polisutbildning vill bejaka den mångfald
              av uppgifter som polisarbetet kan innebära. Om blivande poliser
              ska fördjupa sig i något avseende kan det innebära att det blir
              något mindre utrymme för den obligatoriska delen, när man ser
              det i ett framtidsperspektiv.
            </seg>
            <seg n="e7910815">
              Det som står i budgetpropositionen handlar framför allt om det
              behov av civil kompetens akademisk kompetens många gånger som
              man har inom polismyndigheterna. I det sammanhanget kanske man
              kunde nöja sig med en kortare specifik polisdel i utbildningen
              för att de anställda ska kunna fullgöra sitt arbete. Vi behöver
              dataexperter och alla möjliga andra experter inom polisverksamheten.
              Det är det som budgetpropositionen handlar om.
            </seg>
            <seg n="ad1f9202">
              För det andra kommer vi att göra en bredare analys av vad en
              framtida utbildning bör innehålla. Det är till exempel intressant
              att vi uppenbarligen inte vet i vilken utsträckning Högskoleverket
              bedömer att nuvarande utbildning motsvarar akademisk utbildning,
              vilket är en viktig fråga att ha svar på när man funderar över
              vilka förändringar som behövs.
            </seg>
            <seg n="9d0270bb">
              Den pågående polisutbildningsutredningen är naturligtvis någonting
              man ska använda sig av jag tycker att den är intressant. Men jag
              konstaterar att direktiven till den utredningen är snäva. De svarar
              exempelvis inte på den fråga som Helena Bouveng tar upp, nämligen
              hur vi ska försäkra oss om att kunna rekrytera människor som vi
              behöver med olika skäl till att vilja arbeta som polis, och hur
              vi ska tillförsäkra oss att vi får mångfald i poliskåren.
            </seg>
            <seg n="ce23b11d">
              Högskolan har misslyckats med det breda rekryteringsunderlaget.
              Att kopiera antagningsreglerna för akademisk utbildning till polisutbildningen
              är inte självklart bra när det gäller att bredda rekryteringen
              snabbt, vilket är viktigt för verksamheten. Vi måste ha flera
              med invandrarbakgrund och förortskompetens och människor med lite
              olika ingångsvärden.
            </seg>
            <seg n="dbd7a2b8">
              Så det finns frågor som inte besvaras i dag och som jag tycker
              att riksdagen ska ha kunskap om för att kunna ta ställning när
              man bestämmer sig för en ny utbildning.
            </seg>
          </u>
          <note type="speaker" n="24108277">
            Anf. 16 YVONNE ANDERSSON (kd):
          </note>
          <u who="yvonne_andersson_78c29c" xml:id="i-24fd439d0db89a57-1" n="932f5c40">
            <seg n="256158e4">
              Herr talman! Först vill jag förtydliga: Att ställa ett antal
              frågor när det gäller en viktig utbildning och när det gäller
              något som en utredare håller på med innebär inte att man har tagit
              ställning i snäv betydelse. De frågor jag ställde kan besvaras
              på många olika sätt. Därför är jag glad när ministern talar om
              hur hon har tänkt sig det och vilka öppningar som ges.
            </seg>
            <seg n="eb4e59e5">
              Längden på utbildningen tycker jag till exempel är jätteintressant.
              Ska man ha en lång grundutbildning och en kortare specialisering
              eller ska man ha en kort grundutbildning och ytterligare kompetensutveckling
              och fortbildning efteråt?
            </seg>
            <seg n="bf140840">
              Det är frågor som en utredning får svara på. Jag tog upp frågan
              om man kan hamna i en återvändsgränd för att man inte får högskolepoäng.
              Man kan tänka sig precis det ministern säger, som jag funderade
              på om man inte skulle kunna utveckla vidare. Jag har nämligen
              kollat lite, och det är inte så enkelt i svensk högskola att validera
              sina kunskaper efter en yrkesutbildning. Det beror på ett system
              som har planterats och funnits i vårt land långt innan nuvarande
              regering kom till makten. De som har suttit i två månader kan
              knappast beskyllas för att detta inte fungerar. Vi har ett studiemedelssystem
              som är oerhört snävt när det gäller reglerna för hur man beräknar
              hur mycket studiemedel man får ta för vissa delar. Det får man
              titta på.
            </seg>
            <seg n="d5f9b21e">
              Det är inte akademiska poäng i sig som är frälsningsläran, utan
              kvaliteten på utbildningen. Jag talar om och funderar på kopplingen
              till forskning. I dag har vi det så att man måste ha högskolepoäng
              för att kunna forska, och forskningen behövs för att vi ska kunna
              få en bra kunskap inom det aktuella området. Det kan ju lösas
              med att vi kan validera eller ha ett ackrediteringssystem som
              gör att man får börja beforska ett område utan att man har traditionella
              akademiska poäng.
            </seg>
            <seg n="9ef02ba1">
              När jag ställer de här frågorna handlar det om vad som är viktigt
              för en profession att gå vidare med. Om den ska se ut som den
              gör i dag och vara ett slags exklusiv högskoleutbildning kan man
              lösa dessa frågor inom den ram som finns i dag. Om den ska in
              som en högskoleutbildning måste man lyfta upp frågorna på ett
              annat sätt. När jag ställde den här interpellationen tyckte jag
              att det var viktigt att vi lyfte upp frågorna och såg hur man
              handskas med dem. Det är viktigt att frågorna löses. Jag tror
              att vi är överens om att frågorna ska lösas på något sätt, och
              hur de ska lösas får utredningen ta fram.
            </seg>
            <seg n="f18ed242">
              Jag vill för min del återigen, för att vara övertydlig, uppmärksamma
              på att vi vill att den kunskap som finns ska komma samhället till
              del och komma de yrkesverksamma till del. Det måste vi lösa. Vi
              vill att rekryteringen till polisutbildningen ska öka, och det
              tror jag att den gör om det finns karriärmöjligheter på olika
              sätt. Det kan vi också hitta.
            </seg>
            <seg n="77f3cd21">
              Med det vill jag tacka för ordet och för svaret. Jag hoppas att
              ministern tar vara på dessa punkter och driver den här utredningen
              vidare på ett bra sätt och så fort som möjligt.
            </seg>
          </u>
          <note type="speaker" n="6bc85cf7">
            Anf. 17 THOMAS BODSTRÖM (s):
          </note>
          <u who="thomas_bodstrom_00d151" xml:id="i-abdd35367fc55e1d-1" n="7265ddc4">
            <seg n="b72d60b6">
              Herr talman! Nu kom ett av de mest märkliga påståenden jag har
              hört. Man får inte tala om polisutbildningen. Det är ju det du
              har svarat på här, Beatrice Ask. Det är bara att läsa ditt svar
              här i dag. Där talar du om den här polisutbildningen. Du säger
              att den bör utvecklas ytterligare, att det för närvarande pågår
              en utredning om polisutbildningen, att man för diskussioner om
              inriktningen och att översynen av polisutbildningen naturligtvis
              kan leda fram till att den utformas så att den ger högskolepoäng.
            </seg>
            <seg n="61140ea1">
              Det är utifrån ditt svar här som jag ställde frågorna, men jag
              fick inget svar. Nu ställer jag dem en gång till. Det är väldigt
              enkla frågor.
            </seg>
            <seg n="fef25dfd">
              Kan du garantera alla de ungdomar som nu söker till utbildningen
              att den inte kommer att kortas? Du kan inte gärna säga att den
              frågan inte hör hit. Jag frågar utifrån ditt eget svar.
            </seg>
            <seg n="3791df17">
              Anser du att utbildningen, som till exempel för cirkusartister,
              ska vara en del av den akademiska högskolan?
            </seg>
            <seg n="d7531cd3">
              Anledningen till att jag säger detta är, precis som Yvonne Andersson
              också säger, att det finns väldigt starka skäl för det. Det är
              bra för polisens utveckling i deras svåra arbete. Det är bra för
              forskningen, precis som sägs här. Det är helt riktigt. Det är
              också bra när man samverkar med andra aktörer. I stort sett alla
              andra aktörer i form av åklagare och socialassistenter har akademisk
              utbildning.
            </seg>
            <seg n="df72b304">
              Polisförbundet säger också i sin artikel, som jag ska ge dig
              här efteråt, att det är väldigt viktigt att vi verkligen får ut
              flera poliser och att de inte hamnar i vidareutbildning utan kommer
              ut på gator och torg. Nu vill ju Moderaterna, liksom alla andra
              partier, verkligen satsa på flera poliser. Men det är också viktigt,
              som Polisförbundet säger, för att vi ska öka andelen kvinnor och
              personer med annan etnisk bakgrund.
            </seg>
            <seg n="36ad6241">
              Det är därför som det här är så viktigt. Det är därför i stort
              sett alla andra partier driver de här frågorna. Det är därför
              som Polisförbundet så gärna vill ha svar på den fråga som jag
              nu ställer.
            </seg>
            <seg n="331bd190">
              Jag återupprepar: Ställer du dig mot hela den svenska poliskåren
              riskerar du faktiskt att på mycket kort tid bli polisens fiende
              nr 1.
            </seg>
          </u>
          <note type="speaker" n="8364fe57">
            Anf. 18 LENA OLSSON (v):
          </note>
          <u who="lena_olsson_010079" xml:id="i-3849a53a64b19af6-1" n="670b0b80">
            <seg n="d862cf02">
              Herr talman! Det verkar finnas en väldigt stor majoritet som
              tycker samma sak som Vänsterpartiet när det gäller högskoleutbildning
              inom polisen. Vi har drivit den linjen väldigt länge. Då vill
              jag ställa frågan: Är man verkligen överens om detta inom alliansen?
              Det fick jag inte svar på. Hur länge ska man vänta på besked?
              Hur länge ska vi vänta på tilläggsdirektiven?
            </seg>
            <seg n="a117a23b">
              Jag ställde dessa frågor förut också, men jag fick inget svar.
            </seg>
          </u>
          <note type="speaker" n="d6d02d32">
            Anf. 19 Justitieminister BEATRICE ASK (m):
          </note>
          <u who="beatrice_ask_justitiemini" xml:id="i-09a1faeb3f3157b2-6" n="b7b83ea4">
            <seg n="1f2501da">
              Herr talman! Först vill jag säga att just de funderingar som
              Yvonne Andersson har när det gäller polisutbildning är det som
              ligger i de direktiv som vi arbetat med för att bredda utbildningen.
            </seg>
            <seg n="498ef7df">
              Anledningen till den försening som Thomas Bodström talar om är
              att det har visat sig att det uppdrag som den förra regeringen
              gav inte svarar på de frågor som måste ställas och att det är
              helt otillräckligt för att belysa exempelvis frågor som rör hur
              vi ska möta framtida behov när det gäller polisverksamheten.
            </seg>
            <seg n="72d47a54">
              I den här debatten har rekryteringen diskuterats. Jag tycker
              att man ska vara hederlig och säga att det finns en konflikt mellan
              att få ökad mångfald i rekryteringen och en ren högskoleantagning.
              Man måste i alla fall lösa hur man ska se på den frågan innan
              man sjösätter en förändring. Alla är väl medvetna om att det är
              så i dag att volymmässigt har vi inga problem med att få ungdomar
              att söka till polisutbildningen, men vi får ganska få som har
              en förortsbakgrund och ganska få med annan etnisk bakgrund. Det
              är ett bekymmer som vi måste lösa. Det finns inget uppdrag som
              svarar mot den frågan. Jag tycker att riksdagen måste hantera
              det när man ska fatta beslut.
            </seg>
            <seg n="98036a37">
              Nu har Thomas Bodström tyvärr gått, och han glömde att ge mig
              det tidningsurklipp han skroderade om. Jag vill gärna säga att
              jag följer debatten. Jag prenumererar själv på flera tidningar
              och läser dessutom rätt mycket varje dag. Jag lyssnar väldigt
              mycket på polisfackets synpunkter också när det gäller polisutbildningen.
              Men även de har naturligtvis kunskap om problemen när det gäller
              rekrytering och att det finns ett antal frågeställningar om innehållet
              i en framtida polisutbildning. Där ser jag inte någon motsatsställning.
            </seg>
            <seg n="06f57097">
              Den fråga som ställdes här om huruvida utbildningen ska kortas
              eller inte har jag tagit upp i varje inlägg, och jag har varit
              väldigt tydlig. Jag har aldrig sagt, kommer inte heller att säga
              och anser inte att utbildningen ska kortas. Däremot måste man
              fundera över vilka modeller man ska använda för att få en bredare
              personalkår inom polisverksamheten. Det är detta det handlar om.
              Då kan den obligatoriska delen i sig bli något kortare för att
              man ska få plats med de specialinriktningar man behöver. Men det
              kan man resonera om.
            </seg>
            <seg n="d22d8fa3">
              Lena Olsson frågade mig om alliansen är överens. Ja, vi är överens
              om att vi måste bredda det här underlaget. Vi är också överens
              om att det är rimligt att man, när man får en seriös utbildning,
              ska ha rätt att tillgodoräkna sig det som är akademisk utbildning.
              Det vi inte har tagit ställning till, för det går ju inte innan
              man har underlaget, är hur mycket praktik det ska vara och hur
              den ska se ut. Det finns en massa frågor som inte är lösta. Det
              måste jag komma till er i riksdagen med innan vi fattar beslut.
              Och där är ingen överens, för vi har inte pratat färdigt om det.
              Jag tror inte att något av partierna har presenterat en genomtänkt
              utbildning i detalj som svarar mot det behov vi har vad gäller
              poliser 2020 eller 2030. De poliser vi utbildar med den nya utbildningen
              kommer att jobba då. Därför pågår ett beredningsarbete där vi
              försöker lyfta på de stenar som den nuvarande utredningen inte
              har fått i uppgift att lyfta på.
            </seg>
            <seg n="0fc85adf">
              Att det blir förseningar beror på att man inte har gjort jobbet
              förut. Jag har ingen avsikt att försena det här i onödan. Jag
              försöker se till att vi svarar på seriösa frågor direkt. Jag konstaterar
              också att det finns många erfarenheter ute på högskolor och hos
              andra intressenter vad gäller polisutbildning. Bidragen in till
              departementet när det gäller idéer och tankar på detta område
              är många och i många fall också väldigt goda. Jag tror att vi
              kommer fram till ett riktigt bra beslut så småningom. Tack för
              debatten.
            </seg>
          </u>
          <note type="speaker" n="619fd0e4">
            Anf. 20 YVONNE ANDERSSON (kd):
          </note>
          <u who="yvonne_andersson_78c29c" xml:id="i-24fd439d0db89a57-2" n="932f5c40">
            <seg n="abd317c9">
              Herr talman! Jag vill också tacka för debatten, ministern. Jag
              vill dessutom uttrycka att jag inte har någon som helst oro för
              att det här inte ska landa och bli en riktigt bra utbildning.
              Med ministerns erfarenheter och kunskaper inom utbildningsväsendet
              ser jag alla möjligheter.
            </seg>
          </u>
          <note n="e9120c36">
            Överläggningen var härmed avslutad.
          </note>
          <note n="3f7ce17f">
            4 § Svar på interpellation 2006/07:121 om regeringens åtgärder
            mot barnsexturism
          </note>
          <note type="speaker" n="d2143831">
            Anf. 21 Justitieminister BEATRICE ASK (m):
          </note>
          <u who="beatrice_ask_justitiemini" xml:id="i-09a1faeb3f3157b2-7" n="b7b83ea4">
            <seg n="2012e2c8">
              Herr talman! Lena Olsson har frågat mig dels om jag avser att
              hörsamma det franska initiativet till ett samarbete mot barnsexturism
              mellan EU-länderna, dels vilka åtgärder jag i övrigt avser att
              vidta för att Sverige ska ta sitt ansvar i arbetet mot barnsexturismen.
            </seg>
            <seg n="9f63ec98">
              Att bekämpa och motverka barnsexturism är en högt prioriterad
              och angelägen fråga för regeringen. Barnsexturism är ett sammansatt
              problem som kräver insatser från flera olika aktörer och behovet
              av samordning på såväl nationell som internationell nivå är stort.
            </seg>
            <seg n="762ed47b">
              Det franska initiativet syftar bland annat till att förbättra
              samordningen av insatser mot barnsexturism mellan EU:s medlemsstater.
              Det är regeringens uppfattning att det är viktigt att ta vara
              på sådana initiativ. Regeringen har därför för avsikt att snarast
              följa upp om det behövs något särskilt initiativ från svensk sida
              för att driva frågan vidare inom EU.
            </seg>
            <seg n="95c4aa11">
              Det internationella samarbetet såväl inom EU som en vidare krets
              är av stor betydelse för att bekämpa barnsexturism. Sverige verkar
              aktivt för att utveckla det polisiära och rättsliga samarbetet
              mellan unionens medlemsstater. Det sker bland annat genom överenskommelser
              som gör det lättare för brottsutredande myndigheter att få hjälp
              över gränserna, men även inom ramen för Europols och Eurojusts
              arbete.
            </seg>
            <seg n="1b1d5d76">
              Polisens verksamhet är i det här sammanhanget central. Rikskriminalpolisens
              särskilda barnpornografigrupp arbetar även med frågor om barnsexturism.
              Polisens arbete är beroende av information och tips från olika
              informationskällor såsom resebyråföretag i aktuella regioner och
              polisens utsända sambandsmän. Sambandsmännen arbetar inom ramen
              för det nordiska polis- och tullsamarbetet för att effektivisera
              bekämpningen av grov brottslighet. Sambandsmännen finns i ett
              tjugotal länder, bland annat i Asien, Europa runt Östersjön och
              i Ryssland.
            </seg>
            <seg n="69aaf7c2">
              Det är också viktigt med en tydlig och verkningsfull lagstiftning.
              Svenska domstolar har en vidsträckt behörighet att döma över brott
              som har begåtts utomlands. Denna behörighet är i vissa fall begränsad,
              bland annat genom krav på dubbel straffbarhet. Sedan 2005 krävs
              dock inte längre dubbel straffbarhet för att i Sverige kunna döma
              för allvarliga sexualbrott mot barn under 18 år som har begåtts
              i utlandet.
            </seg>
            <seg n="3027f52e">
              Regeringen avser att följa upp den nu gällande handlingsplanen
              mot kommersiell sexuell exploatering av barn i samband med att
              Sverige lämnar sin fjärde rapport till FN:s barnrättskommitté
              senast den 1 september 2007. Avsikten är att i det sammanhanget
              särskilt uppmärksamma behovet av åtgärder mot barnsexturism. En
              dialog kommer också att föras med berörda myndigheter och frivilligorganisationer.
            </seg>
          </u>
          <note type="speaker" n="a173b94d">
            Anf. 22 LENA OLSSON (v):
          </note>
          <u who="lena_olsson_010079" xml:id="i-3849a53a64b19af6-2" n="670b0b80">
            <seg n="cfb67442">
              Herr talman! Jag vill börja med att tacka för svaret som jag
              tycker på många sätt är väldigt bra. Ministern lägger fokus på
              alla åtgärder som behöver vidtas när det gäller den här frågan
              som hon också uttrycker är högprioriterad och väldigt viktig.
              Så är det ju. Våra barn är ganska oskyddade i många sammanhang
              och speciellt de barn som växer upp i fattiga och utsatta situationer
              och därmed hamnar i de här problemen. Jag måste också passa på
              och säga att det är en skam, man skäms lite grann över alla dem,
              framför allt män, från västvärlden som åker ut på sina semestrar,
              konferensresor och så vidare och utnyttjar dessa fattiga människors
              situation.
            </seg>
            <seg n="10845e93">
              Det står i svaret: Regeringen har därför för avsikt att snarast
              följa upp om det behövs något särskilt initiativ från svensk sida
              för att driva frågan vidare inom EU. Där vill jag ställa en rak
              fråga som jag hoppas att ministern kan ge ett klart besked om.
              Det franska initiativet har tagits upp vid ministermöten fem sex
              gånger, och det har inte hänt något. Inga länder visar något intresse
              för den här frågan. Det är mycket konstigt, tycker jag. Det här
              har legat på turistministrarna som väldigt sällan träffas. Jag
              vill ställa en rak fråga till dig, ministern. När det gäller det
              här initiativet, har ni tänkt att ta kontakt med fransmännen så
              fort som möjligt? Helst vill jag ha reda på när. Sverige startade
              världskongressen. Det är tio år sedan, och det är mycket lite
              som har hänt när det gäller just de här frågorna. Initiativet
              tycker jag ligger hos Sverige. Fransmännen är ganska förvånade
              över Sveriges agerande i den här frågan, att man inte har gjort
              mer. Det skulle jag vilja fråga om.
            </seg>
            <seg n="70610237">
              Det står att behovet av samordning på såväl nationell som internationell
              nivå är stort. Då vill jag fråga: Hur menar ministern att samordningen
              ska se ut?
            </seg>
            <seg n="269cd009">
              Det står också att polisen är ganska involverad i det här, och
              då nämner man barnpornografigruppen. Enligt källor är det väldigt
              få personal. Vi vet också vad den personalen utsätts för. Den
              är inte ute på fältet, utan sitter för det mesta inomhus och jobbar
              med de här vidriga frågorna, måste jag tillägga. Enligt källor
              har man inte så stor möjlighet att ägna sig åt de här frågorna.
              Det är likadant med sambandsmännen. Det är grov brottslighet,
              men man har inte i så stor utsträckning ägnat sig åt just frågor
              som gäller barnsexturism.
            </seg>
            <seg n="ba9df3f8">
              Det är de frågor jag har. Jag nöjer mig med det så länge.
            </seg>
          </u>
          <note type="speaker" n="36beaf62">
            Anf. 23 Justitieminister BEATRICE ASK (m):
          </note>
          <u who="beatrice_ask_justitiemini" xml:id="i-09a1faeb3f3157b2-8" n="b7b83ea4">
            <seg n="65a81af9">
              Herr talman! Jag ska försöka svara på frågorna. När det gäller
              det franska initiativet var Sverige väldigt aktivt och positivt
              när det lades fram. Frankrike lovade att skicka ett skriftligt
              förslag som kommittén skulle arbeta vidare utifrån. Det har inte
              Frankrike gjort, och vi har tagit kontakt med fransmännen och
              frågat vart det har tagit vägen. Det är därför jag i mitt svar
              säger att vi funderar över om det är nödvändigt att vi tar ett
              initiativ. Man utgår ju ifrån att ett land som har lagt fram ett
              förslag och sagt att de ska komma med något faktiskt gör det.
              Men vi har redan tagit den kontakten, och tänker inte släppa det
              utan se vad som kan göras. Fransmännen har ju rätt i ursprungsidén,
              att mycket av detta måste göras på EU-nivå.
            </seg>
            <seg n="0f7b57d0">
              Ett annat påpekande gällde sambandsmännen och barnpornografigruppen,
              att de arbetar mot grov organiserad brottslighet och inte specifikt
              barnsexturism. Det är sant. Samtidigt ska det i ärlighetens namn
              också sägas att många gånger är barnsexfrågorna om vi inte bara
              tar turismen och de övergrepp som de här barnen utsätts för en
              del av en mer omfattande kriminell verksamhet. Ibland verkar det
              som om man sysslar med handel med lite av varje tyvärr. Människohandeln
              ligger ju här också. Det är klart att man måste se det sambandet.
              Men det är riktigt att resurserna är begränsade.
            </seg>
            <seg n="ad11bacc">
              Däremot kritiserar inte jag att de sitter så mycket på Rikspolisstyrelsen
              och arbetar med de här frågorna. Det vi behöver centralt är expertiskompetens
              som kan handleda och hjälpa poliser runtom i landet som får in
              anmälningar. När det kommer någon i Kramfors och berättar om något
              som man har hört eller sett är det inte säkert att närpolisen
              där har så stor kompetens i frågan. Då måste det finnas, tycker
              jag, centralt inom polisorganisationen några erfarna som vet hur
              man kan hantera det hela och som också kan koppla in sådana uppgifter
              i det större perspektivet, för ofta är det samordnat på det sättet.
            </seg>
            <seg n="ad9ffde1">
              Hur ska samordningen se ut? Det visar sig ju när man tittar på
              de här frågorna att ganska många ministrar för det första är inblandade.
              Det franska initiativet är det egentligen närmast Göran Hägglund
              som håller på med, men frågan var ställd till mig. Den första
              samordning vi måste göra har vi börjat med. Det är att vi inom
              regeringen måste prata med varandra om det här, reda ut vem som
              tar hand om vilken fråga och samtala om hur helheten ser ut. Jag
              tror också att vi måste ha någon typ av organisation eller tänk
              om hur vi samarbetar, inte minst med de frivilliga organisationerna
              som är väldigt viktiga när det gäller barnsexturismen.
            </seg>
            <seg n="bf2a792b">
              Vi har hela den sociala biten. Min erfarenhet av de här frågorna
              är framför allt utifrån ett engagemang som kvinnoförbundet hos
              Moderaterna har i Thailand kring Baan Chivit Mai som är ett skolhem
              där man tar hand om små flickor och pojkar som föräldrarna säljer
              eller som blir bortrövade på väg till skolan. Man tar hand om
              dem, ser till att de får utbildning, socialt stöd, medicinsk behandling
              en del av barnen har tyvärr fått aids.
            </seg>
            <seg n="b78070f1">
              I detta konkreta arbete ser man att det till exempel handlar
              om polisskydd för att kunna gå till skolan säkert. Det handlar
              om att förstärka den ekonomiska och sociala situationen i dessa
              områden det är biståndspolitik och ekonomisk politik, om jag ska
              vara ärlig. Det handlar om utbildningsfrågor. När man börjar titta
              på detta ser man att det är en rad saker som man måste arbeta
              med. Man löser väl inte alla världsproblem på en gång, men jag
              tror att det är bra att se den här bredden och att försöka arbeta
              på olika fält.
            </seg>
            <seg n="6db8f2af">
              Jag kan också nämna, fast talartiden håller på att gå ut, att
              senast jag var på ministerrådsmöte lade den engelske ministern
              Reed fram en del förslag inom RIF-samarbetet. På nästa informella
              möte kommer vi också att diskutera en del kring barnsexfrågorna.
              Det kommer alltså att hända en del på detta område. Jag får väl
              återkomma i nästa inlägg och berätta mer om det.
            </seg>
          </u>
          <note type="speaker" n="f0863472">
            Anf. 24 LENA OLSSON (v):
          </note>
          <u who="lena_olsson_010079" xml:id="i-3849a53a64b19af6-3" n="670b0b80">
            <seg n="f6122af4">
              Herr talman! Det var roligt att höra att den engelske ministern
              har tagit upp den här frågan.
            </seg>
            <seg n="96709916">
              När det gäller den här skrivelsen kanske det är så att man skulle
              ha skrivit, men jag tycker ändå att ministern borde ta den här
              första kontakten. Jag tycker att Sverige kan göra det. Jag tror
              också att det förväntas från organisationen Ecpat, som har jobbat
              väldigt mycket med frågan. Även om man väntar på skrivelsen hade
              jag om jag varit minister självklart tagit denna kontakt ändå.
            </seg>
            <seg n="5476b4f5">
              Sedan gällde det hur frågan förut har slussats runt bland olika
              ministrar. Det är bra att det finns en kunskap och att detta lyfts
              upp på alla nivåer och till alla ministerposter, men jag är ändå
              ganska bestämd i min uppfattning att vi här behöver en huvudsansvarig
              minister. I den frågan skulle jag vilja ha ett svar. Det blir
              nämligen väldigt svårt om alla ska ha ansvaret. Det ska absolut
              ligga på en minister. Vilken det är låter jag vara osagt, men
              jag skulle vilja fråga Beatrice Ask om hon har samma uppfattning.
              Jag vet att också socialminister Göran Hägglund uttryckligen har
              uttryckt att det ska vara en minister som har huvudansvaret för
              frågan.
            </seg>
            <seg n="e7b8bebd">
              Jag vill också passa på att säga att jag absolut inte riktar
              någon kritik mot polisens barnpornografigrupp. Jag vet att man
              har ganska lite personal. Man gör så gott man kan och har ett
              väldigt betungande arbete, så ingen skugga ska vila på dem. Det
              som vore bra är i så fall att man ytterligare förstärkte personalen
              där som kan jobba med frågan.
            </seg>
            <seg n="29575574">
              Men vi har fortfarande den kastade handsken, ministern. Kan ministern
              tänka sig att ta detta initiativ inom en snar framtid? Jag skulle
              helst vilja ha ett svar om när man kommer att göra det, det vill
              säga ta kontakt med fransmännen i frågan.
            </seg>
            <seg n="ff79126c">
              Jag skulle också vilja ha ett rakt svar, ja eller nej, på frågan:
              Bör det vara en minister i den svenska regeringen som har huvudansvaret
              för detta?
            </seg>
          </u>
          <note type="speaker" n="71aec327">
            Anf. 25 Justitieminister BEATRICE ASK (m):
          </note>
          <u who="beatrice_ask_justitiemini" xml:id="i-09a1faeb3f3157b2-9" n="b7b83ea4">
            <seg n="286678f3">
              Herr talman! När det gäller den första frågan, om vi tänker ta
              något initiativ, tyckte jag att jag nämnde att vi redan har tagit
              den kontakten. Vi undrade varför fransmännen inte hade återkommit
              med det underlag som de lovade när de lade fram sitt initiativ.
              Vi har alltså redan tagit det initiativet därför att vi vill ha
              detta underlag. Det jag tog upp i svaret var att jag funderade
              på vad vi ska göra om det nu inte dyker upp något, om de inte
              verkar få något gjort. Vi är angelägna om att den här frågan hanteras.
              Den kommer också att vara med på den rådgivande kommittén för
              turisms möte den 10 januari. Då kommer frågan att diskuteras nästa
              gång utifrån det franska initiativet.
            </seg>
            <seg n="dcf8674b">
              När det gäller mr Reeds initiativ har det lagts fram i form av
              ett brev med anledning av ett initiativ från Frattini. Han listar
              där ett antal olika förslag som rör övergrepp mot barn, inte bara
              barnsexturism. Det är ett väldigt bra underlag för den diskussion
              vi ska ha på vårt informella möte.
            </seg>
            <seg n="0c1a80ca">
              När det gäller detta med ansvar och samordning är det socialminister
              Göran Hägglund som har det övergripande ansvaret. Det är dock
              klart att när det handlar om polisens arbete, lagstiftningsfrågor
              på området och en del annat så blir det justitieministern som
              till syvende och sist ska gå till riksdagen och hantera de frågorna.
              Det tycker jag är ett viktigt ansvar. Det övergripande ansvaret
              är dock helt tydligt. Om man vill ringa och prata mer allmänt
              om detta är Göran Hägglund en bra person att prata med. Det intressanta
              är att vi ministrar som är berörda försöker hålla kontakt med
              varandra.
            </seg>
            <seg n="48976eff">
              Jag ser dock att detta är en brottslighet och övergrepp där justitieministrar
              runtom i Europa och i världen faktiskt har ett ansvar för att
              se till att vi får in anmälningar, att vi kan utreda brotten,
              att vi lagför de personer som är ansvariga, att vi sätter stopp
              för verksamheten och att vi hittar den när den är involverad i
              andra sammanhang. Detta kan inte vi allmänt lägga över på någon
              annan.
            </seg>
            <seg n="a50559af">
              Det övergripande ansvaret i den svenska regeringen ligger dock
              på Göran Hägglund, som samordnar ministrar med olika uppgifter
              för att vi ska få något gjort på det här området.
            </seg>
            <seg n="1b00b615">
              Jag tror inte att det råder någon tvekan om att detta är någonting
              som jag känner ett stort engagemang för. Det är vidrigt att så
              många barn runtom i världen varje dag utsätts för övergrepp och
              att många barn också, inte minst på Internet, får hela sitt liv
              förstört eftersom det inte heller går att radera övergreppen.
              Inte ens de barn vi räddar och som får en upprättelse kan alltså
              känna sig någorlunda fria från det övergrepp som har begåtts utan
              lider av detta år efter år.
            </seg>
            <seg n="1f13fe2d">
              Man kan ibland misströsta när man ser hur omfattande denna verksamhet
              är. Det är också märkligt att det finns människor som till och
              med tror att de gör barnen en tjänst när de håller på med detta.
              Man blir förvånad när man ser hur människor åker ut som turister
              och tror att detta är en del av någon kultur som kan accepteras,
              att de bejakar någon annan kultur genom att utnyttja barn.
            </seg>
            <seg n="2caf7989">
              Vi har ett otroligt arbete när det gäller att få ordning på värderingarna,
              respekten för barns integritet och behovet av skydd för barn.
              Här är ett problem, om jag nu får ta mitt eget område, att vi
              trots den lagstiftning vi har på plats att vi kan lagföra människor
              i Sverige som har begått denna typ av brott i ett annat land får
              in dåligt med rapporter. Den har inte använts så mycket som jag
              tror att riksdagen hoppades. Här finns det anledning att fundera
              över om det i något annat hörn går att göra något.
            </seg>
            <seg n="098d9cda">
              Jag ska göra vad jag kan för att marknadsföra att detta regelverk
              finns så att det också kommer till användning. Är det något fel
              på lagstiftningen eller i något annat hörn får vi hjälpas åt att
              försöka rätta till det. Detta ska vi nämligen inte acceptera.
              Vi ska vara beredda att ta de initiativ som krävs, för annars
              är vi inte trovärdiga när vi talar om barns rätt till frihet,
              trygghet och vad det nu kan vara.
            </seg>
          </u>
          <note type="speaker" n="5f8999d4">
            Anf. 26 LENA OLSSON (v):
          </note>
          <u who="lena_olsson_010079" xml:id="i-3849a53a64b19af6-4" n="670b0b80">
            <seg n="00795b0d">
              Herr talman! Jag uppskattar ministerns engagemang i den här frågan.
              Jag tycker fortfarande att man, även om man har skickat denna
              skrivelse, kan lyfta på telefonluren och ringa dem. Det är ju
              barnen det är fråga om, de som blir utsatta för dessa övergrepp.
            </seg>
            <seg n="e03e80bd">
              När det gäller det övergripande ansvaret har jag aldrig vetat
              att det var socialministern som hade det. Jag undrar om han över
              huvud taget vet det själv. Man har ju haft en träff med Ecpat,
              och där uttryckte han till dem att det är klart att det ska finnas
              en huvudansvarig minister. Tydligen vet han då inte själv att
              han är det, eftersom Beatrice Ask uttrycker sig så här.
            </seg>
            <seg n="40104bad">
              Men vi kan alltså räkna med att man svarar på det franska initiativet,
              tar kontakt med dem och också utser en huvudansvarig minister.
              Jag tror att det är väldigt viktigt för organisationen Ecpat att
              få reda på vem man ska vända sig till och att det händer någonting
              i den här frågan. Eftersom den har snurrat runt i tio år kan jag
              förstå att de misströstar väldigt mycket.
            </seg>
          </u>
          <note type="speaker" n="59ab3929">
            Anf. 27 Justitieminister BEATRICE ASK (m):
          </note>
          <u who="beatrice_ask_justitiemini" xml:id="i-09a1faeb3f3157b2-10" n="b7b83ea4">
            <seg n="13946764">
              Herr talman! Det är tråkigt att den har fått snurra runt i tio
              år, men det är då inte alliansregeringens fel.
            </seg>
            <seg n="93f3152f">
              Jag tror att Göran Hägglund är väl medveten om sitt ansvar. Åtminstone
              var han det i går när jag pratade med honom, för han hade ett
              samtal med Ecpat i förrgår, i onsdags. Både Ecpat och Göran Hägglund
              är alltså helt klara över vem som har ansvaret. Jag tror också
              att Göran Hägglund hade läst instruktionerna tidigare.
            </seg>
            <seg n="4f68b529">
              Det är naturligtvis förvirrande, och jag tror att det var så
              tidigare också, men man måste ha klart för sig att vissa sakfrågor
              ligger på olika ministrar. Det viktiga för en regering är att
              man pratar med varandra och att man försöker hålla ihop det hela.
            </seg>
            <seg n="068552e2">
              Jag ska se om vi behöver ta ytterligare kontakter med fransmännen.
              Dock är det inte så enkelt att ta telefonluren, för jag kan säga
              att min franska är rätt begränsad. Men vi ska väl lösa det på
              något sätt. Vi har som sagt redan försökt få reda på vart deras
              underlag har tagit vägen, eftersom de har lovat att komma med
              det.
            </seg>
            <seg n="9b1b8e54">
              Gör inte de något kommer vi naturligtvis att agera, för vi har
              ett engagemang i de här frågorna, och jag tycker att det är alldeles
              nödvändigt att vara tydlig på den punkten. Vi tänker inte acceptera
              den här typen av övergrepp.
            </seg>
          </u>
          <note n="e9120c36">
            Överläggningen var härmed avslutad.
          </note>
          <note n="261f2252">
            5 § Svar på interpellation 2006/07:101 om försvagande av Sveriges
            konkurrenskraft
          </note>
          <note type="speaker" n="a32886a2">
            Anf. 28 Statsrådet STEN TOLGFORS (m):
          </note>
          <u who="sten_tolgfors_handelsminis" xml:id="i-338bdc2619d1f11b-0" n="354c48b7">
            <seg n="3e74aff2">
              Herr talman! Carina Adolfsson Elgestam har i interpellationen
              ställt tre frågor till mig om exportfrämjande:
            </seg>
            <seg n="4a9860b2">
              Låt mig först säga att min syn är att exportfrämjandet spelar
              en viktig roll för svensk export och därmed också för regeringens
              politik att skapa tillväxt och sysselsättning i Sverige. Det är
              dock så att grunden för svenska exportframgångar är ett gott generellt
              näringsklimat. Regeringen vill genom en ny politik förbättra de
              grundläggande förutsättningarna för företagen. Det handlar bland
              annat om stärkt rådgivning, satsning på kvinnors företagande,
              avgiftslättnader, regelförenkling och skattereduktioner.
            </seg>
            <seg n="b7041b63">
              Globalisering och frihandel skapar en historisk möjlighet till
              välstånd åt världens fattiga. Globaliseringen öppnar betydande
              möjligheter för ett litet land som Sverige med en flexibel ekonomi.
              Ett centralt syfte med närings- och handelspolitiken är att stärka
              Sveriges internationella konkurrenskraft. Exportfrämjandets roll
              är att särskilt bidra till att öka företagens förmåga till internationalisering.
              I det arbetet ska små och medelstora företag prioriteras.
            </seg>
            <seg n="e752fa22">
              De tillfälliga medel för exportfrämjandet som den föregående
              socialdemokratiska regeringen beslutade om löper ut 2006 i enlighet
              med den tidigare regeringens budgetproposition för 2006 och den
              ekonomiska vårpropositionen. Det innebar, vilket Carina Adolfsson
              Elgestam påpekar, att anslaget för exportfrämjande verksamhet
              skulle ha halverats för 2007 om inget gjordes. Regeringen har
              därför satsat ytterligare 75 miljoner kronor på exportfrämjandet
              för nästa år. Det innebär en avsevärd förstärkning jämfört med
              oförändrad politik.
            </seg>
            <seg n="04a70a4e">
              Samtidigt är det regeringens skyldighet och ansvar att se till
              att skattemedel på alla områden, inklusive detta, används så effektivt
              som möjligt. Därför vill jag förvissa mig om att de satsningar
              vi gör också ger största möjliga avkastning för skattebetalarna.
              Som angavs i budgetpropositionen avser regeringen därför att genomföra
              en översyn av de handels- och investeringsfrämjande insatserna.
            </seg>
            <seg n="c4076d33">
              Även om svensk export har utvecklats starkt, och även om andelen
              av bnp ökar, har Sverige sedan ett antal år tappat marknadsandelar
              på strategiskt viktiga marknader. Det beror förmodligen på att
              återväxten bland svenska små och medelstora företag under många
              år inte har räckt till. Samtidigt har många stora företag lagt
              en stor del av sin expansion utomlands. Det är visserligen en
              bra nyhet att svensk tjänsteexport växer, men sammantaget har
              flera jämförbara länder i Europa haft en bättre exportutveckling
              än Sverige.
            </seg>
            <seg n="08af0dab">
              Det avgörande för svensk exportutveckling är ett gott näringsklimat,
              internationell frihandel och en väl fungerande inre marknad inom
              EU. Ett gott konkurrenstryck på hemmaplan gör företagen konkurrenskraftiga
              och gör att steget ut på andra marknader blir mindre. Regeringen
              fäster också stor vikt vid internationellt affärsfrämjande som
              skapar förutsättningar för företagsutveckling och tillväxt. Handelsfrämjandet
              är en kärnverksamhet i regeringens arbete för att öka sysselsättningen
              genom flera och växande företag. Också utrikesförvaltningen har
              en mycket betydelsefull roll i detta. För utlandsmyndigheterna
              är det också ett viktigt uppdrag att hjälpa företagen i frågor
              om handelshinder. Här spelar Kommerskollegium en central roll.
            </seg>
            <seg n="a009fb48">
              Genom bättre samspel mellan främjandeorganisationerna ska verksamheten
              utvecklas. Regeringen avser att ge ökad tyngd åt Sverigeprofileringen.
              Nämnden för Sverigefrämjande i utlandet, NSU, har en viktig funktion
              för samordning.
            </seg>
            <seg n="e82c4f41">
              Nu pågående samtal mellan Almi Företagspartner AB, Swedfund,
              Exportrådet, Exportkreditnämnden och AB Svensk Exportkredit är
              ett annat exempel på hur viktiga aktörer i det internationella
              handelsfrämjandet söker nya vägar att vässa verktygen för att
              än bättre nå ut till svenska små och medelstora företag.
            </seg>
            <seg n="5104f215">
              Regeringens samlade politik innebär en kraftig förstärkning av
              de svenska företagens möjligheter att växa på hemmaplan och att
              möta den internationella konkurrensen i Sverige och på Europa-
              och världsmarknaderna. Med ett effektivt, uthålligt exportfrämjande
              och bättre förutsättningar för att växa på hemmaplan skapar vi
              ett starkare Sverige för tillväxt och sysselsättning.
            </seg>
          </u>
          <note type="speaker" n="f8685acd">
            Anf. 29 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-2a528c496a974bae-0" n="61a5efee">
            <seg n="1c858cec">
              Herr talman! Jag vill börja med att tacka ministern för svaret.
              Svaret i sig stärker oss socialdemokrater i vår tro på och vår
              oro för Sveriges framtid vad gäller konkurrenskraften.
            </seg>
            <seg n="68178420">
              Det vi kan vara överens om, och som jag är glad att ministern
              säger i svaret, är att exportfrämjandet spelar en viktig roll
              för svensk export. Därför känns det speciellt bekymmersamt att
              regeringen föreslår nästan en halvering av exportfrämjandet och
              dessutom kraftigt minskar investeringsfrämjandet.
            </seg>
            <seg n="48b8496f">
              Det som också är positivt är att ministern i sitt svar pekar
              på globaliseringen av frihandeln och att det skapar möjlighet
              till välstånd, inte minst i de fattiga länderna. Globaliseringen
              öppnar betydande möjligheter för ett litet land som Sverige med
              en flexibel ekonomi. Ett centralt syfte med närings- och handelspolitiken
              är ju att stärka Sveriges internationella konkurrenskraft.
            </seg>
            <seg n="3a538bf1">
              Exportfrämjandets roll är att särskilt bidra till att öka företagens
              förmåga till internationalisering och där prioritera det arbete
              som små och medelstora företag gör. Om detta är vi helt överens.
              Vi delar den uppfattningen. Därför känns det speciellt både märkligt
              och fel att regeringen nu väljer att minska satsningarna på småföretagen
              genom både höjda arbetsgivaravgifter och avskaffande av det framgångsrika
              forskningsprogrammet Forska och väx. Det här gör ju att vi känner
              en oro för landets småföretagare och för deras framtid på exportmarknaden.
              Man får ändå lov att säga att det blir ett magert anslag.
            </seg>
            <seg n="734d56f7">
              Vi vet att Sverige i dagsläget tillhör världens ledande exportnationer.
              Vi vet också att det finns en stor tilltro till Sverige och de
              olika experiment som företag ibland gör när de jobbar med innovationer.
            </seg>
            <seg n="d5412bab">
              Min fråga är egentligen: Vad har ministern att säga till landets
              småföretagare? Många av dem är ju underleverantörer. Inte minst
              i Småland där jag bor, i Gnosjö, har exporten oerhört stor betydelse.
              Många av företagen är underleverantörer. Den kommun där jag bor,
              Uppvidinge, är fortfarande en kommun som har omkring 45 % industrisysselsättning.
              En bred majoritet av företagen är inom metall- och plastindustrin.
              De är oerhört beroende av exporten.
            </seg>
            <seg n="fbf4c585">
              Min fråga är alltså: Vad har ministern egentligen att säga till
              de här småföretagen i det perspektivet att man i valrörelsen sade
              vi satsar på småföretagen?
            </seg>
            <seg n="b5c271ac">
              Därför kvarstår mina frågor: Varför lägger regeringen fram ett
              förslag om att närmast halvera exportfrämjandet? Varför anser
              regeringen att det är nödvändigt att kraftigt minska de små och
              medelstora företagens närvaro på den växande internationella marknaden?
              Och varför anser regeringen att de små och medelstora företagens
              andel av svensk export bör hållas nere?
            </seg>
          </u>
          <note type="speaker" n="f85c4eba">
            Anf. 30 MARIE WEIBULL KORNIAS (m):
          </note>
          <u who="marie_weibull_kornias_c91350" xml:id="i-d1e835cdaac31f73-0" n="402e426f">
            <seg n="dc08ed80">
              Herr talman! Inledningsvis vill jag poängtera att anslagen till
              exportfrämjande i hög grad och under lång tid har bestått av medel
              för tillfälliga satsningar. Den tidigare regeringen har genom
              sitt agerande visat på bristande framförhållning, som har gjort
              att till exempel Exportrådet år från år inte har kunnat veta vilka
              anslag det skulle få. Det viktiga nu är att få en långsiktig finansiering
              genom att undvika tillfälliga anslag. På så sätt blir det kontinuitet
              i exportfrämjandet.
            </seg>
            <seg n="810ff69c">
              Anslagen till exportfrämjandet måste användas så effektivt som
              möjligt. Synergier mellan satsningar bör eftersträvas. Jag välkomnar
              därför den i budgetpropositionen aviserade översynen.
            </seg>
            <seg n="d3cba46b">
              Det allra viktigaste är att näringsklimatet här hemma förbättras
              och att alliansens jobbskapande politik ska få genomslag. Det
              behövs en helhetssyn på närings- och handelspolitiken så att vi
              når målet att stärka Sveriges internationella konkurrenskraft.
            </seg>
            <seg n="98a1fad8">
              Första steget måste rimligtvis vara att förbättra näringsklimatet
              här hemma så att företagen kan växa sig starka och möta det internationella
              konkurrenstrycket.
            </seg>
            <seg n="9ff8d6b9">
              Steg två är att bidra till att företag, särskilt små och medelstora,
              kan dra nytta av globaliseringens möjligheter.
            </seg>
          </u>
          <note type="speaker" n="a5dddc04">
            Anf. 31 THOMAS ÖSTROS (s):
          </note>
          <u who="thomas_ostros_ed884d" xml:id="i-aa25cfed3aab0d50-0" n="54dfef64">
            <seg n="bd705f23">
              Fru talman! Jag får börja med att gratulera Sten Tolgfors till
              utnämningen till utrikeshandelsminister. Det är en viktig position
              i regeringen med ett mycket stort ansvar.
            </seg>
            <seg n="acdcdc89">
              Det går bra för svensk ekonomi. Det har varit en mycket stark
              bnp-ökning. Vi ser en mycket stark sysselsättningsutveckling.
              150 000 nya jobb netto räknas det med i år och nästa år. Glädjande
              nog är det en mycket stark utveckling för småföretagandet. Småföretagen
              anställer, de växer inte minst i tjänstesektorn, och det startas
              flera nya företag än någonsin i Sverige detta år. Det är roligt,
              och det är viktigt för svensk ekonomi.
            </seg>
            <seg n="df93d8e9">
              Enligt vår uppfattning är det oerhört viktigt att vi stöttar
              och utvecklar Sveriges möjligheter till export. Vi har en liten
              öppen ekonomi. Vi har fantastiska möjligheter med hjälp av globaliseringen.
              Nya marknader öppnas.
            </seg>
            <seg n="01f00f6b">
              Därför har den förra socialdemokratiska regeringen satsat stora
              resurser på exportfrämjandet riktat mot de små och medelstora
              företagen. Här finns många av framtidens snabbt växande företag.
              Vi har satsat på att Exportrådet och Invest in Sweden Agency har
              fått ökade resurser för att se till att Sverige finns ute i världen
              på de snabbt växande marknaderna. Sverige har byggt ut sin närvaro
              i Kina, i Indien, i växande delar av Afrika, i Latinamerika och
              inte minst kring Östersjön där de fria ekonomierna växer och där
              100 miljoner konsumenter med stigande levnadsstandard kommer att
              innebära nya kunder för svenska företag.
            </seg>
            <seg n="c44cf4c1">
              Därför är export- och investeringsfrämjandet så oerhört viktigt.
              Vi har haft en fyraårig satsning på 165 miljoner kronor per år.
              Vi var tydliga i valrörelsen i vårt valmanifest. Den här satsningen
              ska fortsätta. Vi tog fram pengarna i vårt budgetarbete. Vi förlorade
              valet, men vi har pengarna i vår budgetmotion.
            </seg>
            <seg n="a49480da">
              När jag lyssnade på statsrådet Tolgfors svar lät det som om också
              denna regering satsar på export- och investeringsfrämjande. Men
              ni har lagt fram en budgetproposition som i det närmaste halverar
              verksamheten. Vad innebär det?
            </seg>
            <seg n="5ccf3004">
              I näringsutskottet har vi bett ansvariga i myndigheter och i
              annan verksamhet att komma till utskottet för att berätta vad
              detta innebär i praktiken. Det är ett exportfrämjande som förlorar
              80 miljoner kronor nästa år och ytterligare nästan lika mycket
              året därpå enligt Tolgfors budgetproposition. Konsekvenserna beskrivs
              som att man måste stoppa satsningar på nyckelbranscher. Fordonsindustrins
              underleverantörer är tusen små och medelstora företag. Många av
              dem som beskrivs finns i Smålandsområdet eller i Västsverige.
              Där görs särskilda satsningar för att de ska få chansen att komma
              ut till nya växande marknader och inte bara leverera till företag
              i Sverige utan också andra fordonsföretag. Detta avbryts.
            </seg>
            <seg n="cc3c8425">
              Exportsäljarutbildningen riskerar att stoppas. Det är en succéutbildning
              som innebär att unga människor med akademisk utbildning, ofta
              med utländsk bakgrund, får chansen till en påbyggnadsutbildning
              och att bli duktiga exportsäljare. Det lilla företaget åtar sig
              att efter en provanställning anställa den personen. Det finns
              1 200 examinerade. 80 % av dem har fått anställning. Denna utbildning
              riskerar att stoppas.
            </seg>
            <seg n="19f24df7">
              Vi har byggt upp en organisation med regionala exportrådgivare
              runtomkring i landet för att komma ut i företagarnätverken i Sveriges
              alla län, för att ge gratis första rådgivning i en exportsatsning
              i ett litet företag. Finansieringen för detta försvinner. Sten
              Tolgfors står här och säger att man satsar på export- och investeringsfrämjande.
            </seg>
            <seg n="78b70273">
              Denna regering ökar arbetsgivaravgifterna för underleverantörerna
              i fordonsindustrin från och med den 1 januari, tar bort exportstödet
              för dessa företag och tar bort forskningssatsningarna som dessa
              företag behöver. Sedan påstår man att man är företagarvänlig.
              Det är dåligt.
            </seg>
          </u>
          <note type="speaker" n="99a0043e">
            Anf. 32 Statsrådet STEN TOLGFORS (m):
          </note>
          <u who="sten_tolgfors_handelsminis" xml:id="i-338bdc2619d1f11b-1" n="354c48b7">
            <seg n="86478b0f">
              Fru talman! Det passar bra att jag i denna stund kan ge riksdagen
              besked om att jag så sent som i tisdags fattade ett beslut gällande
              de regionala exportrådgivarna. De arbetar med att hjälpa små och
              medelstora företag med att ta sig in på nya marknader. De kommer
              att vara kvar. De bidrar med analyser, exportrådgivning, marknadsval
              och kompetensutveckling. De tillförs 4 miljoner. Därav tror jag
              möjligen att Thomas Östros ilska var något missriktad.
            </seg>
            <seg n="021e8256">
              Utgångspunkten, fru talman, för arbetet under de dagar regeringen
              hade till förfogande efter valet för att ta fram en budgetproposition
              var den existerande inriktningen på materialet i Regeringskansliet.
              Den nya regeringen bedömde dock att det inte var möjligt att halvera
              anslaget för kommande år som den föregående socialdemokratiska
              regeringen hade indikerat såväl i budgetproposition som i ekonomisk
              vårproposition. Därför tillför den här regeringen 75 miljoner
              för nästa år.
            </seg>
            <seg n="5ec847a4">
              Under tiden ska vi se över exportfrämjandet. Vi behöver finna
              en långsiktig lösning och en beständig nivå på finansieringen
              för bland annat exportfrämjande. De 75 miljonerna ger tid och
              möjlighet att göra så. Det är inte tillräckligt att som Socialdemokraterna
              ge tillfälliga pengar för exportfrämjande. Det är tvärtom så att
              det är ett grundproblem att endast hälften av verksamhetens resurser
              har bestått av fasta anslag. Från alliansregeringens sida ser
              vi inte exportfrämjande som en ad hoc-verksamhet som ska leva
              i ständig osäkerhet om de nivåer på finansiering man har till
              förfogande.
            </seg>
            <seg n="2be62291">
              Socialdemokraterna hade många år på sig att permanenta finansieringen
              på en högre nivå om man hade önskat, men man valde att avstå.
              Nu aviserar man nya tillfälliga pengar för exportfrämjande men
              inte en hållbar eller långsiktig lösning. Det är svårt att av
              Socialdemokraternas motion ens bedöma karaktären på finansieringen.
              Det står att det ska vara fråga om fortsatta satsningar på svensk
              export och ISA, inte anslagshöjningar av varaktig karaktär.
            </seg>
            <seg n="357804fa">
              Socialdemokraterna har en egen motion. Man har inte stöd i riksdagen.
              Man har inte stöd hos Miljöpartiet eller Vänsterpartiet för den
              linje man indikerar. Man hade inte heller stöd i regeringsställning
              för den politik man nu i talarstolen företräder. Oppositionen
              är djupt splittrad. Det finns inga gemensamma pengar alls.
            </seg>
            <seg n="8b38c226">
              Låt mig markera att det för oss är en oerhört viktig fråga hur
              exportfrämjandet ser ut men också att grunden för växande export
              för små och medelstora företag är ett gott företagsklimat på hemmaplan.
              Inga stöd kan ersätta det.
            </seg>
            <seg n="eb0a6cb5">
              I takt med att små och medelstora företag får bättre villkor
              att växa på hemmaplan och lär sig hantera det konkurrenstryck
              som här skapas via handel förbereder de sig på att söka sig utomlands.
              Goda förutsättningar på hemmaplan ger starkare företag på bortaplan,
              vilket i sin tur stärker jobben på hemmaplan. Allianspolitiken
              för att stärka klimatet för små och medelstora företag ska kompletteras
              med ett välfungerande system för exportfrämjande. Vi återkommer
              så klart när den översyn som aviserades i budgeten är genomförd.
            </seg>
            <seg n="8c79169d">
              Man kan också notera att det finns en annan del av sanningen
              om svensk ekonomi än den bland annat Thomas Östros nyss företrädde.
              Det är riktigt och det är oerhört kul att det går bra med jobben
              nu, men Sverige har också de senaste tio åren tappat mer marknadsandelar
              än något annat västeuropeiskt land, vilket en ny rapport från
              Exportrådet nyligen visade.
            </seg>
            <seg n="e463efa9">
              Bland 19 länders varuexport ligger vi dåligt till. Den har minskat
              i Sverige från en andel på 2,4 % till 2,1 % ett tapp på 13 %.
              Det indikerar att verksamheten kan behöva vässas, och det med
              andra åtgärder än tillfälliga anslagsmedel.
            </seg>
          </u>
          <note type="speaker" n="4b95918a">
            Anf. 33 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-432678d9af792c60-0" n="61a5efee" next="i-274a4f76d501a7b1-0">
            <seg n="b636feaf">
              Fru talman! Jag vill börja med att säga att det gläder mig och
              oss socialdemokrater att de regionala exportrådgivarna ska få
              vara kvar och att den nya regeringen har förstått hur viktiga
              de är, inte minst för de små företagen och deras möjlighet att
              komma in och direkt på plats få bra rådgivning och bra förslag
              utifrån vilka marknader som kan vara lämpliga för dem. Det var
              ett glädjande besked.
            </seg>
            <seg n="ab99c6ad">
              Det känns då lite märkligt när minister Tolgfors säger att man
              bara hade väldigt kort tid på sig att ta fram sin budget. Samtidigt
              hade man under valrörelsen ganska tydligt marknadsfört att man
              skulle satsa på företagande och små företag. Då borde man kanske
              ha gjort ett större övervägande och kanske satsat mer på företag,
              inte minst på dem som har med export att göra.
            </seg>
            <seg n="8bdd28f2">
              Jag har i det här perspektivet, eftersom jag starkt misstänkte
              att ministern just skulle lyfta detta att man hade kort tid på
              sig, tagit fram näringsutskottets betänkande från förra året angående
              det som också har att göra med översynen inför framtiden. När
              jag läser vad som står i de särskilda yttrandena handlar det där
              också om en halvering av exportfrämjandet. Det tål att fundera
              lite över. Det är partikamrater till Tolgfors som skriver så här
              i texten:
            </seg>
            <seg n="0580f8b1">
              De prioriteringar som görs under utgiftsområde 24 Näringsliv
              bidrar, enligt oss, i mycket ringa utsträckning till ett förbättrat
              företagsklimat. Vi finner därför att en rad förändringar borde
              ha gjorts.
            </seg>
            <seg n="0ec437c9">
              Vi anser också att anslaget för exportfrämjande verksamhet (39:3)
              borde kunna minskas snabbare än vad regeringen föreslagit, mot
              bakgrund av Sveriges just nu mycket betydande handelsbalansöverskott.
              Sveriges problem består knappast i att exporten går dåligt. Vi
              anser därför att anslaget borde ha kunnat minskas med 78 miljoner
              kronor.
            </seg>
            <seg n="1cc8e44d">
              Det är i det här perspektivet som ministern säger att man gör
              satsningar på export.
            </seg>
          </u>
          <note n="72d2c8fe">
            En annan kollega till ministern i regeringen som då satt i näringsutskottet,
            Maria Larsson, anför följande i sitt särskilda yttrande:
          </note>
          <u who="carina_adolfsson_elgestam_b2c973" xml:id="i-274a4f76d501a7b1-0" n="61a5efee" prev="i-432678d9af792c60-0">
            <seg n="6f80885d">
              Många indikatorer pekar på att Sverige står inför en stundande
              högkonjunktur. De satsningar som görs via anslaget Exportfrämjande
              verksamhet kan vara motiverade i en lågkonjunktur, men med hänsyn
              till den starka konjunkturutvecklingen och den förväntat positiva
              bytesbalansen borde en besparing, med 78 miljoner kronor, ha gjorts
              på anslaget.
            </seg>
            <seg n="02a9125d">
              Det här visar att det är långsiktig planering av den nya borgerliga
              regeringen vad gäller exportfrämjandet och satsningen på export.
              Därför kvarstår våra frågor.
            </seg>
            <seg n="b0a07180">
              Vi finner det också mycket märkligt att man från regeringens
              sida gör det här valet att lägga mindre pengar och mindre satsningar
              på exportfrämjande åtgärder för våra företag, när man samtidigt
              säger att man satsar på företagandet och att flera ska komma i
              arbete.
            </seg>
            <seg n="c6ac1cee">
              För oss går inte den här politiken ihop. Det känns mer som att
              man lägger förslag som gynnar företagaren, och inte företagen.
            </seg>
          </u>
          <note type="speaker" n="64039548">
            Anf. 34 THOMAS ÖSTROS (s):
          </note>
          <u who="thomas_ostros_ed884d" xml:id="i-aa25cfed3aab0d50-1" n="54dfef64">
            <seg n="d3fd675e">
              Fru talman! Sten Tolgfors sitter i en regering nu och måste ta
              ansvar för regeringens politik. Det duger inte att göra inlägg
              i kammaren som om man inte var ansvarig för i det närmaste en
              halvering av exportfrämjandet och investeringsfrämjandet. Sten
              Tolgfors måste förklara varför han tycker att det är viktigt att
              göra detta.
            </seg>
            <seg n="718055bb">
              Nu när man är pressad försöker man med minskande ramar rädda
              en del verksamheter. Jag tycker att det är bra fortsätt med den
              räddningsaktionen! Men om man nästa år minskar med 80 miljoner
              kronor blir det ju verksamhet som försvinner, med nödvändighet.
            </seg>
            <seg n="26f131d0">
              Vad händer med satsningarna på nyckelbranscherna i Sverige, på
              fordonsindustrin, IT, biotech och pappersindustrin? Det finns
              rader av viktiga verksamheter där små och medelstora företag nu
              växer fram och där exportfrämjandet har varit oerhört viktigt
              för att de ska komma ut på växande marknader. Vad händer med exportsäljarutbildningen?
              Också där har det tagits pengar för att satsa. Hur ska de 80 miljoner
              kronor som dras bort finansieras i form av nedskuren verksamhet?
            </seg>
            <seg n="4f868bfb">
              På Invest in Sweden Agency har man också fått mycket dystra besked
              från ledningen. Det är en verksamhet som syftar till att dra in
              utländska investeringar till Sverige. De måste nu stänga kontor
              utomlands, enligt deras bedömning. Man måste minska verksamheten.
              Man måste sätta stopp för projekt inom till exempel biobränsle,
              där man har haft framgångsrika förstudier och förarbeten för att
              dra utländska investeringar till Sverige. Det är dramatiska effekter.
            </seg>
            <seg n="477b7c5e">
              Vi var mycket tydliga i valrörelsen: Vi ska fortsätta den här
              satsningen. Vi var klara i budgetförhandlingarna pengarna fanns
              där. Vi har lagt pengarna i vår budgetmotion. Vi ligger med ramar
              som överstiger regeringens ramar med 211 miljoner kronor nästa
              år och 427 miljoner kronor året efter det. Men regeringen halverar
              exportfrämjandet.
            </seg>
            <seg n="b53697a1">
              Sten Tolgfors statssekreterare sade att det var ett misstag.
              Min fråga är: Var det ett misstag, eller står statsrådet för regeringens
              budgetproposition?
            </seg>
          </u>
          <note type="speaker" n="d685c13a">
            Anf. 35 Statsrådet STEN TOLGFORS (m):
          </note>
          <u who="sten_tolgfors_handelsminis" xml:id="i-338bdc2619d1f11b-2" n="354c48b7">
            <seg n="7ef089c3">
              Fru talman! När det gäller kritiken kring exportrådgivarna föll
              alltså Östros förra inlägg som ett slag i luften. Jag har också
              här redovisat hur Socialdemokraterna hade många år på sig att
              permanenta finansieringen men valde att avstå och att man nu redovisar
              budgetförslag som över huvud taget inte är förankrade i oppositionen,
              med eventuella samarbetspartier eller hur man nu väljer att utveckla
              sitt samarbete. Man är splittrad. Det finns alltså inga nya pengar
              att hänvisa till.
            </seg>
            <seg n="20e2f5fe">
              Låt mig också bara konstatera att det ännu inte går att göra
              den sortens precisa utpekanden av hur verksamheterna kommer att
              påverkas, hur pengarna fördelas mellan myndigheter, utrikes representation,
              exportråd och hur uppgifterna specifikt ska se ut. Det är nämligen
              inte klart ännu. Vi arbetar fortfarande med regleringsbrev och
              riktlinjebrev till Exportrådet, och det pågår alltjämt en dialog
              mellan departementet och berörda parter.
            </seg>
            <seg n="88c2a381">
              Jag förstår att det kan finnas ett politiskt intresse av att
              försöka diskontera saker och själv beskriva vad andras politik
              ska leda till, men i sak är det alltså ännu inte möjligt.
            </seg>
            <seg n="91c929ad">
              Det som den här regeringen gick till val på var att förbättra
              förutsättningarna för små och medelstora företag. Det är också
              den politik som regeringen nu levererar.
            </seg>
            <seg n="c61d5c1f">
              Vad är det då vi talar om? Det är ett omfattande paket av förbättringar
              för små och medelstora företag och för jobben i Sverige.
            </seg>
            <seg n="92d9b9aa">
              Vi har jobbavdraget. Vi har skattereduktion på gång för aktiv
              näringsverksamhet. Vi har förmögenhetsskatten som stegvis avvecklas.
              Vi har en reform av 3:12-reglerna för fåmansbolag i syfte att
              skapa bättre privat kapitalbildning, ge människor tillgång också
              till eget kapital för företagande. Vi för resonemang om riskkapitalavdrag.
              Vi har uppskjuten reavinstskatt vid försäljning av fåmansbolag
              om vinsten återinvesteras i onoterade företag. Det viktiga med
              det här är inte bara tillförsel av kapital utan också av nätverk
              som ger kunskap och kontakter. Vi har nystartsjobb för att hjälpa
              människor som dessvärre har hamnat på sidan av tillbaka in på
              arbetsmarknaden och jobb igen.
            </seg>
            <seg n="9660554b">
              Lägre arbetsgivaravgifter för tjänstesektorn resonerar vi också
              om. Det beror helt enkelt på att vissa företag, vissa branscher,
              har svårare än andra att bära den beskattning som i praktiken
              har inneburit att den tidigare regeringen har valt att tacka nej
              till arbetstillfällen i Sverige, att arbetslösheten har hållits
              uppe mer eller mindre på politisk väg, att tjänster utförts svart
              eller inte alls och att människor jobbat hemma i stället för i
              de yrken de är utbildade för och speciellt duktiga i. Det har
              gett välfärdsförluster i Sverige.
            </seg>
            <seg n="c078d475">
              Vi vill öppna tjänstesektorn för nya jobb. Därmed måste vi sänka
              beskattningen på tjänster. Det handlar om att se på skattereduktion
              för hushållsnära tjänster i syfte att göra det billigare att anställa.
              Regeringen har aviserat 100 miljoner för att främja kvinnors företagande,
              och det handlar om borttagande av stopplagar som hindrar konkurrens
              på lika villkor inom välfärdstjänster allt för att skapa en breddad
              bas för företagande i flera branscher.
            </seg>
            <seg n="442fab09">
              Vi talar om avreglering, om att minska regelbördan, som håller
              tillbaka företagen. Det är något som den tidigare regeringen pratade
              om i många år men aldrig levererade. Vi resonerar om att alla
              nya regler ska granskas i offentliga organ. Allt detta görs i
              syfte att det ska vara enklare att vara företagare och att vi
              ska låta företag lägga resurser på rätt saker.
            </seg>
            <seg n="a9468599">
              Det finns 80 miljoner till Almi Företagspartner, inte minst för
              rådgivning till personer med utländsk bakgrund. Det resoneras
              om att ett statligt kreditgarantisystem för små och medelstora
              företag ska utredas, allt för att stärka statens stödjande åtgärder.
              Vi tar bort medfinansieringen av sjukpenningkostnaden. Och jag
              kan fortsätta när det gäller den nya regeringens agenda för att
              skapa ett bättre företagsklimat.
            </seg>
          </u>
          <note type="speaker" n="f42085c1">
            Anf. 36 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-2a528c496a974bae-1" n="61a5efee">
            <seg n="a4e498b5">
              Fru talman! Det känns lite märkligt när utrikeshandelsministern
              talar om hushållsnära tjänster. Under den gångna helgen har jag,
              som riksdagsledamot, haft förmånen att för riksdagens räkning
              få vara i Genève och, för Sveriges räkning, ta del av WTO-förhandlingarna
              och fortsättningen på Doharundan. Många av utvecklingsländerna
              var också närvarande. Då känns talet om hushållsnära tjänster
              lite märkligt. Jag tror inte att det är det som vi ska ha på export.
              Jag tror snarare att det är andra saker som vi är duktiga på att
              producera, såväl varor som andra typer av tjänster, i Sverige.
              Då är det nog snarare det som handlar om administrativa tjänster
              och kanske det som ibland uppfattas som negativt i Sverige som
              handlar om byråkrati. Det tror jag också kan vara en exportvara
              på sikt. Det är några exempel.
            </seg>
            <seg n="d0982136">
              Det känns också lite märkligt att ministern nämner massor med
              saker som ska göras som inte ligger inom ministerns område. Jag
              upplever att vi inte får några klara besked. Det är alltså fortfarande
              en halvering av exportfrämjandet. Och här står man i kammaren
              och säger att man inte kan ge besked i dag utan man ska få läsa
              i regleringsbrevet. Det är ju fortfarande en halvering av budgeten,
              och budgeten gäller väl för år 2007. Det är inte så många dagar
              kvar på året.
            </seg>
            <seg n="2099185d">
              Det vi känner från Socialdemokraternas sida är att det är en
              halvering av satsningarna på export. Det blir inga stora satsningar
              för småföretagen. Underleverantörerna, som finns runtom i Sverige,
              kommer inte att känna av de satsningar som man har utlovat i valrörelsen.
            </seg>
          </u>
          <note type="speaker" n="a25590db">
            Anf. 37 Statsrådet STEN TOLGFORS (m):
          </note>
          <u who="sten_tolgfors_handelsminis" xml:id="i-338bdc2619d1f11b-3" n="354c48b7">
            <seg n="2cd6416a">
              Fru talman! Jag noterar hur man nu argumenterar åt alla håll.
              Ibland är det de allmänna förutsättningarna för företag som interpellanten
              och ledamöterna tar upp. Då kommenterar jag det. Då är det plötsligt
              inte det som vi ska prata om utan då är det just bara utrikeshandeln.
              Jag tror att det hänger ihop, och det är själva poängen för den
              här regeringen.
            </seg>
            <seg n="555262e8">
              Bättre förutsättningar för företag på hemmaplan genom ett bättre
              näringsklimat på hemmaplan skapar starkare företag här och svenska
              företag som är beredda att gå utomlands och som då kan klara sig
              bättre på externa marknader, vilket i sin tur bidrar till att
              stärka jobben på hemmaplan.
            </seg>
            <seg n="2e9cc331">
              Det är absolut fel att se handelspolitiken som separerad från
              det inhemska näringsklimatet. Om det är någonting som globaliseringen
              kräver av oss är det att vi måste förbättra villkoren för företagande
              på hemmaplan. Sedan ger det också bättre exportmöjligheter.
            </seg>
            <seg n="3db585d3">
              För den här regeringen är alla jobb väsentliga. Alla jobb är
              viktiga. Jag tyckte att det var kul att höra hur Thomas Östros
              nu välkomnade den utveckling som är på arbetsmarknaden det går
              starkt framåt. Det tycker jag är utmärkt. Varje jobb som Sverige
              tillförs är en väldigt positiv sak både för den person som får
              jobbet och för den svenska ekonomin. Jag kommer att fortsätta
              att välkomna varje jobb.
            </seg>
            <seg n="2d3c1467">
              Jag kommer inte att ägna mig åt att politiskt stänga dörrar,
              till exempel till tjänstesektorn, som den tidigare regeringen
              gjorde och säga att vi bara inte ska ha vissa jobb därför att
              vi inte anser att de ska finnas där.
            </seg>
            <seg n="59b17fe4">
              Sedan påstås det att det är en halvering för nästa år. Det är
              inte korrekt. Den här regeringen tillför 75 miljoner mer till
              den exportfrämjande verksamheten än vad som fanns när vi kom in
              i Regeringskansliet, kvarliggande från den socialdemokratiska
              regeringen. Där var förslaget verkligen att halvera, så det är
              inte korrekt att det är en halvering för nästkommande år.
            </seg>
            <seg n="12b85095">
              Sedan tror jag att det är bra att då och då se över all verksamhet
              där staten går in med pengar, för att värna skattebetalarna och
              deras rätt, att pengarna används på ett bra sätt. Det är helt
              rimligt att vi återkommer till det när den översynen är färdig.
            </seg>
            <seg n="00abb64f">
              Med det vill jag tacka interpellanten för denna första interpellation
              för min del i riksdagen.
            </seg>
          </u>
          <note n="e9120c36">
            Överläggningen var härmed avslutad.
          </note>
          <note n="bdf2982d">
            6 § Svar på interpellation 2006/07:89 om Sverigedemokraternas
            framgång
          </note>
          <note type="speaker" n="63af9c23">
            Anf. 38 Statsrådet NYAMKO SABUNI (fp):
          </note>
          <u who="nyamko_sabuni_integrations" xml:id="i-25a93c2b07fad8fe-0" n="e91de87b">
            <seg n="65fb1113">
              Fru talman! Luciano Astudillo har frågat mig följande: Vad i
              den borgerliga regeringens politik kommer att sätta stopp för
              Sverigedemokraternas frammarsch, vad har statsrådet för underlag
              för att dra in stödet till Centrum mot rasism, och slutligen vilka
              konkreta åtgärder kommer statsrådet att vidta för att bekämpa
              främlingsfientligheten och sätta stopp för högerpopulismens frammarsch
              i Sverige?
            </seg>
            <seg n="94b6061d">
              Jag vill inledningsvis klargöra följande:
            </seg>
            <seg n="eeb1b4f5">
              Under den förra regeringens styre ökade utanförskapet markant.
              Trots att de ekonomiska och sociala klyftorna blev allt större
              var den förra regeringen oförmögen att inse allvaret i den utveckling
              som skedde i Sverige. Sverigedemokraterna har utnyttjat det missnöje
              som växer hos människor, och det är en viktig förklaring till
              deras framgång.
            </seg>
            <seg n="b559a5a3">
              Sverigedemokraterna har, precis som alla andra partier, rätt
              att framföra sina åsikter så länge de inte strider mot lagen.
              Jag anser dock att partier som bygger sin politik på främlingsfientliga
              idéer inte får stå oemotsagda. Strategin att tiga ihjäl Sverigedemokraterna
              har visat sig vara fel, i vårt land som i övriga Europa.
            </seg>
            <seg n="ccaa6434">
              Jag är övertygad om att Sverigedemokraternas faktiska och potentiella
              stöd kommer att minska i takt med att utanförskapet minskar. Den
              politik som regeringen lagt grund för i sin budgetproposition
              är just svaret på hur vi bryter utanförskapet. Det handlar om
              flera i arbete, en skola med fokus på kunskap och arbetsro, ökad
              trygghet också i utanförskapsområden, satsningar på språkkunskaper
              samt kampen mot diskriminering, för att nämna några områden.
            </seg>
            <seg n="01f7eee1">
              Trots detta menar jag att det finns anledning att fundera på
              hur vi vidare bemöter partier som spelar på fördomar på det sätt
              som Sverigedemokraterna gör.
            </seg>
            <seg n="fb3f8f07">
              Det är en viktig uppgift för oss alla som inte delar Sverigedemokraternas
              åsikter att diskutera och tydliggöra skillnaderna. För att göra
              det är det nödvändigt med kunskap om Sverigedemokraternas partipolitiska
              historia och politik. I de församlingar där Sverigedemokraterna
              tidigare funnits representerade har de negligerats. Strategin
              måste nu bli att ta debatt om sakfrågor när Sverigedemokraterna
              är närvarande eller synliggöra när de faktiskt inte gör någonting
              i de församlingar där de valts in. Väljare som röstat in företrädare
              som antingen aldrig är närvarande eller som inte gör någonting
              har rätt att få veta att deras röst var bortkastad.
            </seg>
            <seg n="d5da07f7">
              När det gäller stödet till Centrum mot rasism (CMR) har regeringen
              i budgetpropositionen angett att statens ekonomiska stöd till
              CMR ska upphöra i statsbudgeten från och med 2008 inte från 2007
              som Luciano Astudillo skriver i sin interpellation. Anledningen
              är att verksamheten, trots en statlig finansiering på sammanlagt
              nästan 20 miljoner kronor, inte har nått den omfattning och kvalitet
              som kunnat förväntas.
            </seg>
            <seg n="effc6b79">
              Det är ingen tradition i vårt land att ideella organisationer
              lovas stöd via statsbudgeten innan de ens bildats. Det finns därför
              också principiella skäl att ställa sig frågande till den typ av
              relation som fanns mellan CMR och den förra regeringen.
            </seg>
            <seg n="854cf436">
              Arbetet med att bekämpa diskriminering och rasism står och faller
              inte med CMR. För 2007 anslås 22 miljoner kronor i stöd till organisationer
              som främjar integration och 14 miljoner till lokala antidiskrimineringsverksamheter.
              Till detta kommer Quick Response, alltså Röda Korsets ungdomsförbunds
              verksamhet och verksamhet som bistår personer som vill lämna rasistiska
              och andra liknande grupperingar. Räknar man med statens egna verksamheter
              så tillkommer också anslagen för de fyra ombudsmännen mot diskriminering
              och för Forum för levande historia.
            </seg>
            <seg n="b96a40c1">
              När det gäller generellt högerextrema strömningar är min förhoppning
              att ansträngningarna för att effektivisera arbetet mot främlingsfientliga
              och populistiska företeelser och rörelser i största möjliga utsträckning
              ska kunna bedrivas i brett politiskt samförstånd över partigränserna.
              I denna riktning, och med denna målsättning, kommer i vart fall
              jag och regeringen att arbeta.
            </seg>
          </u>
          <note type="speaker" n="865d4182">
            Anf. 39 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-3e414aa49df3a957-0" n="ccd16915">
            <seg n="5e2c83c2">
              Fru talman! Har Nyamko Sabuni förstått vad det är för krafter
              vi har att göra med? Direkt efter valet menade Nyamko Sabuni,
              Maud Olofsson och en rad andra borgerliga politiker att det var
              Socialdemokraternas fel att Sverigedemokraterna gått framåt. Allianspolitiken
              skulle stoppa Sverigedemokraternas frammarsch.
            </seg>
            <seg n="94f78034">
              Hittills har jag inte sett ett enda framåtsyftande förslag från
              integrationsministern. Har Nyamko Sabuni förstått vad det är för
              krafter vi har att göra med? Framstegspartiet har 38 av 169 mandat
              och är näst störst i Norge. Dansk folkeparti har 24 av 179 mandat
              och en del av regeringsunderlaget i Danmark.
            </seg>
            <seg n="665ae793">
              I så mycket som tio europeiska länder har de främlingsfientliga
              krafterna nått stora framgångar. Här i Sverige gick det väldigt
              bra för Sverigedemokraterna med 3 % i riksvalet. Man kom in i
              tre landsting och man är medlem i nästan hälften av Sveriges kommuner.
            </seg>
            <seg n="4049fcb9">
              Vad är då den borgerliga strategin för att motverka de krafterna?
            </seg>
            <seg n="e41b5616">
              Budgetpropositionen ska bryta utanförskapet, säger integrationsministern,
              och därmed sätta stopp för Sverigedemokraternas frammarsch. Budgetpropositionen
              så naivt och så fel!
            </seg>
            <seg n="75088c51">
              Den borgerliga regeringen är i färd med att minska stödet till
              de arbetslösa, de som lever i utanförskap, med neddragningar i
              arbetsmarknadspolitiken och man försämrar hundra tusentals människors
              a-kassa. Samtidigt är man i färd med att skapa ett system där
              man ska subventionera högavlönade för städning i hemmet. Man är
              på väg att skapa en låglönearbetsmarknad samtidigt som man sänker
              förmögenhetsskatt och fastighetsskatt för dem som har allra mest
              i Sverige.
            </seg>
            <seg n="eb302d2c">
              På skolans område skapar man ett A- och ett B-gymnasium. Man
              drar ned på vuxenutbildningen och har stoppat takten på utbildning
              i högskolorna.
            </seg>
            <seg n="20d8e939">
              Sabunis politik kommer inte att stoppa Sverigedemokraternas frammarsch.
              Sabunis politik kommer att öka klyftorna och utanförskapet redan
              vid årsskiftet. Sabunis politik blir en perfekt grogrund för mer
              högerpopulism, inte mindre.
            </seg>
            <seg n="e2cdf8e1">
              Erkänn nu, Nyamko Sabuni. Den borgerliga regeringen har ingen
              strategi för att motverka Sverigedemokraterna. Tvärtom. Sverigedemokraterna
              kommer att få 32 miljoner under den här mandatperioden. Det ska
              de ha. Det har de förtjänat med det valresultat de hade. Det har
              de rätt till.
            </seg>
            <seg n="442f744c">
              Sabuni drar samtidigt ned stödet för Centrum mot rasism tar bort
              det helt avvecklar Integrationsverket och lägger ned den integrationspolitiska
              kommittén där man kanske skulle ha hittat det samförstånd som
              Sabuni efterfrågar.
            </seg>
            <seg n="ff613e81">
              Jag ska inte försvara Centrum mot rasism, men jag reagerar starkt
              på Sabunis motiv till att dra undan stödet för dem. Först sade
              Nyamko Sabuni: Den enda gång jag har hört talas om Centrum mot
              rasism är i samband med den Nogger Black-kampanj de hade och liknande.
              Sedan säger hon att hon inte är nöjd med deras verksamhet.
            </seg>
            <seg n="4d2a2b17">
              Har Sabuni över huvud taget läst den oberoende utvärdering som
              finns kring Centrum mot rasisms verksamhet? Sabunis historiska
              beskrivning av tillkomsten är dessutom falsk.
            </seg>
            <seg n="cf3c0064">
              Har Nyamko över huvud taget förstått vad det är för krafter vi
              har att göra med? Det finns mycket forskning som pekar på att
              vi etablerade partier har ett stort ansvar för högerpopulismens
              frammarsch. Det handlar om det förenklade språk som vi ibland
              kan falla in i att använda och deras retorik och grova språk.
              Där vet alla att Nyamko har ett stort ansvar med den retorik hon
              har haft under de senaste åren.
            </seg>
          </u>
          <note type="speaker" n="417a7680">
            Anf. 40 Statsrådet NYAMKO SABUNI (fp):
          </note>
          <u who="nyamko_sabuni_integrations" xml:id="i-25a93c2b07fad8fe-1" n="e91de87b">
            <seg n="2aa4d498">
              Fru talman! Jo, jag vet vad det är för slags krafter vi har att
              göra med. Jag är också medveten om att den verksamhet som Centrum
              mot rasism hittills bedrivit inte är den enda lösningen på problemen.
              Som jag sade i mitt anförande faller inte kampen mot rasism och
              främlingsfientlighet med att CMR:s anslag dras in.
            </seg>
            <seg n="4dfb7c56">
              Jag ifrågasätter att ideella organisationer på det sätt som Centrum
              mot rasism startade lovas statliga medel direkt i budgeten. Jag
              har ingenting emot att Centrum mot rasism, precis som alla andra
              organisationer som jobbar med den här typen av frågor, söker medel
              hos relevant myndighet. Det får de gärna fortsätta att göra. Jag
              hoppas verkligen att de gör det.
            </seg>
            <seg n="8322860e">
              Jag har byggt på underlag av bland annat Riksrevisionens undersökningar,
              medierapporteringen och den verksamhetsplan som de lämnade in
              och som jag läste. Jag är fortfarande inte nöjd. Jag tycker inte
              att det som Centrum mot rasism har producerat de senaste åren,
              som har kostat 20 miljoner kronor, duger.
            </seg>
            <seg n="d2eb4898">
              De får söka medel på samma villkor som alla andra organisationer.
            </seg>
            <seg n="81d85e35">
              Ekonomiskt, politiskt och socialt utanförskap för såväl etniska
              svenskar som för personer med utländsk bakgrund har med all säkerhet
              lett till Sverigedemokraternas framgångar.
            </seg>
            <seg n="f11e80b8">
              En förutsättning för att komma till rätta med det är att skapa
              ett jämlikt samhälle där goda ekonomiska och sociala förhållanden
              gäller för alla i hela landet. Då är det viktigt att tala om de
              frågor jag talade om. Alla friska vuxna personer ska ha möjlighet
              att arbeta. Alla barn ska ha rätt till den utbildning som de förtjänar.
              De ska kunna lämna grundskolan med godkända betyg, och vi ska
              inte först på gymnasiet upptäcka de barn som vi missade i grundskolan.
              Det individuella programmet som skulle vara det minsta programmet
              på gymnasiet, det vill säga det program som de barn som inte klarade
              grundskolan skulle gå, har kommit att bli det största programmet
              under den regeringstid som ni har suttit. Vi accepterar inte det.
              Vi ska upptäcka svagheter hos barn redan i grundskolan, redan
              i tredje klass. Då kan vi sätta in den hjälp som de behöver.
            </seg>
            <seg n="be921502">
              Vuxna människor som kommer till Sverige ska få chans att lära
              sig språket från grunden. Sfi fungerar inte som det borde. Sfi
              fångar inte in alla människor som kommer till Sverige i dag. Vi
              ska reformera sfi.
            </seg>
            <seg n="fcd4ce21">
              Det handlar om trygghet också för dem som bor i utanförskapet.
              De förtjänar det, Luciano Astudillo. Det handlar om kampen mot
              diskriminering.
            </seg>
            <seg n="f0a19c79">
              Jag menar att när de här sakerna finns på plats kommer Sverigedemokraternas
              popularitet att minska.
            </seg>
            <seg n="2d84d4c8">
              Socialdemokraterna var med och skrev på ett papper mellan partierna
              om att vi inte skulle vara med och debattera mot Sverigedemokraterna.
              Jag tror att det bara var Folkpartiet som sade: Det är klart att
              vi tar debatten när den uppstår. Vi kommer inte att ge dem gratisreklam,
              men om de finns på plats kommer vi att ta debatten. Det var bara
              Folkpartiet som sade det.
            </seg>
            <seg n="76af6ab8">
              Jag tror att det är precis det vi behöver göra. Vi kan se utvecklingen
              runtom i Europa där främlingspartierna växer därför att man valde
              att negligera dem. De når ju människor. De pratar om saker som
              människor antagligen känner igen sig i. En del av den verklighetsbeskrivning
              de har kan stämma och stämmer, men de har inte lösningar på problemen.
              Det har vi, de demokratiska etablerade partierna bland annat i
              denna riksdag. Låt oss jobba tillsammans för att se till att minska
              det potentiella antalet väljare till Sverigedemokraterna. Låt
              oss inte beskylla varandra i onödan. Vi gör vad vi kan. Vi lägger
              grunden. Låt oss tillsammans diskutera vad mer som kan göras för
              att minska deras popularitet.
            </seg>
          </u>
          <note type="speaker" n="9f67efb4">
            Anf. 41 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-3e414aa49df3a957-1" n="ccd16915">
            <seg n="e0018944">
              Fru talman! Visst finns det anledning att vara självkritisk.
              Utanförskap och segregation har bidragit till att Sverigedemokraterna
              har kunnat nå framgångar. Absolut. Vi socialdemokrater har inte
              i tillräcklig utsträckning förmått rikta insatser för att förbättra
              livsvillkoren för många. Så är det. Vi tar till oss det. Vi tillsatte
              till och med en utredning för att utvärdera integrationspolitiken
              för att förbättra den.
            </seg>
            <seg n="65d12609">
              Mycket av det som Nyamko radar upp är vår politik som hon bara
              har tagit över. Samtidigt har hon lagt ned den utredning som skulle
              ge oss svar på många av de problem som vi ändå inte lyckats lösa.
            </seg>
            <seg n="6fb83de1">
              Den politik ni för kommer att leda till mer klyftor och ett ökat
              utanförskap. Det är en perfekt grogrund för Sverigedemokraterna
              och liknande krafter.
            </seg>
            <seg n="e20ac24b">
              Professor Esaiasson vid Göteborgs universitet hävdar att när
              etablerade partier faller för frestelsen att ge de förenklade
              svaren och själva använda högerpopulisternas språk, det grova
              språkbruket, tjänar Sverigedemokraterna på att vi skapar detta
              samhällsklimat.
            </seg>
            <seg n="c2ccb8d5">
              Min partiordförande Göran Persson har med rätta fått kritik när
              han under den förra mandatperioden använde begreppet social turism.
              Har Nyamko Sabuni någon gång funderat över sin egen roll i detta?
              Sabuni ville tvinga flickor med invandrarbakgrund till gynekologstolarna,
              Sabuni ville förbjuda slöjan, Sabuni ville automatiskt utvisa
              utländska medborgare som hade begått brott utan prövning etcetera.
              Listan kan göras lång. Sabuni har bidragit till att skapa detta
              hårdare och kallare samhällsklimat med sitt hårda språkbruk och
              sin förenklade retorik. Sabuni föll för frestelsen, och detta
              är fakta.
            </seg>
            <seg n="f608d731">
              Jag vill fråga: Vilket annat land i Europa med en borgerlig regering
              som för den politik som ni vill föra här har lyckats stoppa högerpopulismen
              med denna politik? Man kan se hur det är i Frankrike och Danmark
              där man har borgerliga regeringar. Där är ju högerpopulisterna
              starkare än här. Kan du svara på följande: Vad är er politik för
              att komma åt detta problem? Ser ni inte signalerna, bland annat
              den senaste mångfaldsbarometern? Enligt den har de extremt främlingsfientliga
              krafterna fördubblats.
            </seg>
            <seg n="64e1512d">
              Sabuni står här och säger att arbetsmarknadspolitiken ska lösa
              vissa saker, och skolan ska lösa vissa saker. Då kanske jag borde
              vända mig till arbetsmarknadsministern och skolministern. Men
              vad tänker Sabuni själv göra utöver att avveckla stödet till Centrum
              mot rasism, avveckla Integrationsverket och avveckla den integrationspolitiska
              utredningen?
            </seg>
            <seg n="7c12a394">
              Nyamko Sabuni! Det är dags för dig också att ta ansvar. Hur kommer
              man att stödja det civila samhället som ska kunna ha den förstärkta
              och kompletterande rollen i kampen mot rasism, främlingsfientlighet,
              homofobi och diskriminering? Centrum mot rasism kommer ju inte
              att få det stödet. Vem får det stödet? Vad händer med Integrationsverkets
              analysuppdrag, att följa tillståndet och utvecklingen av rasism
              och främlingsfientlighet inklusive antisemitism och islamofobi
              i Sverige? Man skulle ha presenterat en rapport i juni 2007, men
              då är ju Integrationsverket avvecklat. Hur ser ministern på Forum
              för levande historia? Vilken roll kan man spela, och hur kan man
              utvecklas?
            </seg>
            <seg n="904d4788">
              Nyamko Sabuni! Praktiktiden som minister är över. Det är dags
              att börja reagera nu. Det är ni som har ansvaret. Vad tänker ni
              göra i kampen mot främlingsfientligheten, som är ett hot mot dig
              och dina barn precis som den är ett hot mot mig och mina barn?
            </seg>
          </u>
          <note type="speaker" n="38137158">
            Anf. 42 Statsrådet NYAMKO SABUNI (fp):
          </note>
          <u who="nyamko_sabuni_integrations" xml:id="i-25a93c2b07fad8fe-2" n="e91de87b">
            <seg n="78af748d">
              Fru talman! Det är alltid spännande att debattera med dig, Luciano
              Astudillo. Å ena sidan för den borgerliga regeringen den politik
              som hans parti stod och står för och borde ha fört men kanske
              inte förde. Å andra sidan kommer den politiken att öka klyftorna.
              Det blir ibland svårt att förstå vilken riktning vi ska ha när
              vi gör saker.
            </seg>
            <seg n="61096b85">
              Det kanske är en skillnad mellan Luciano Astudillo och mig, mellan
              Socialdemokraterna och alliansen, på det viset att integration
              för oss inte är sakpolitik, inte ett sakområde, utan integration
              är ett perspektiv ungefär som jämställdhet. Hur ska man få verksamheter
              i vårt samhälle att fungera? Hur ska man få den service som medborgarna
              har rätt till att fungera för alla oavsett kön, etnisk bakgrund,
              religiös tillhörighet eller någonting annat? Hur ska man få det
              att fungera? Det är det som integration handlar om. Det är ingen
              sakpolitik. Därför vore det konstigt om jag stod här och debatterade
              med dig och inte nämnde arbete, inte nämnde utbildning, inte nämnde
              kampen mot diskriminering och inte nämnde tryggheten. Det vore
              jättekonstigt. Det är klart att jag måste nämna dessa saker.
            </seg>
            <seg n="585bc1b2">
              Jag har tillsammans med de andra statsråden med ansvar för sakpolitiken
              lagt grunden för att ta itu med det som jag är övertygad om har
              gjort Sverigedemokraterna framgångsrika, nämligen bristen på jobb
              som gör att utanförskapet ökar och fördjupas. Du och din regering
              är medskyldiga till detta. Barn ska ha rätt till den utbildning
              som de förtjänar. Jag har under valrörelsen turnerat i utanförskapets
              områden där det finns skolor där knappt hälften av barnen med
              invandrarbakgrund lämnar grundskolan med godkända betyg. Det är
              inget resultat att vara stolt över.
            </seg>
            <seg n="d3a77ed3">
              Vi lever i ett land där mänskliga rättigheter varje dag kränks
              genom att människor diskrimineras. Man kan tala om strukturer
              hur mycket man vill. Jag går tillbaka till att strukturer skapas
              av människor, enskilda människor. Vårt beteende dagligen gentemot
              varandra och i möten med varandra skapar strukturer. För att komma
              åt denna diskriminering är det viktigt med lagar. Den som diskriminerar
              ska också straffas. Den som diskriminerar ska betala för det.
              Det är jätteviktigt. Vi kan därför inte tala om strukturer som
              om det vore någonting i luften som vi inte kan göra någonting
              åt. Tillbaka till individer och hur vi som individer bemöter varandra.
            </seg>
            <seg n="c683c896">
              När det gäller Integrationsverket kommer den pågående analysen
              att svara på frågan: Vad gör vi med de funktioner som är viktiga
              och som vi ska behålla, bland annat det som du talade om, nämligen
              forskning om dessa frågor? Det är klart att vi ska ta till vara
              dem. De kanske kommer att läggas under en annan myndighet eller
              något universitet. De kan också köpas in på olika sätt.
            </seg>
            <seg n="451b69c1">
              Vi ska fortsätta samla in kunskaper om hur det ser ut med främlingsfientligheten
              och rasismen i vårt land. Det behöver du inte oroa dig för. Vi
              lägger ned en myndighet, men vi tar inte bort de viktiga funktionerna.
              Det är någonting helt annat.
            </seg>
            <seg n="c113d4be">
              I övrigt skulle jag bara vilja säga att jag som politiker har
              egna åsikter som jag har framfört i den här riksdagen. Och jag
              kommer att fortsätta att ha dessa åsikter. Men som statsråd har
              jag en uppgift att faktiskt genomföra det som alliansen är överens
              om. Och det är det som jag har talat om för dig i dag. Vi ska
              se till att det skapas jobb, se till att barn får rätt till god
              utbildning och se till att det finns trygghet i utanförskapsområdena.
              Och vi ska föra kampen mot diskriminering. Det lägger grunden
              för att Sverigedemokraterna inte ska bli stora. Jag hoppas att
              de ska minska till nästa val 2010. Och jag hoppas att du är med
              och hjälper till i det arbetet.
            </seg>
          </u>
          <note type="speaker" n="dff55441">
            Anf. 43 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-3e414aa49df3a957-2" n="ccd16915">
            <seg n="929598b3">
              Fru talman! Statsrådet Nyamko Sabuni, integrationsminister och
              demokratiminister, hoppas att Sverigedemokraterna ska minska.
              Det är intressant.
            </seg>
            <seg n="56c2bae1">
              Jag förstår att Nyamko Sabuni har svårt att hålla två bollar
              i luften. När jag säger att ni har tagit över vår integrationspolitik
              handlar det om att förbättra sfi, att bekämpa diskriminering och
              att förbättra skolorna i dessa områden. Jag turnerar inte i dessa
              områden utan jag är verksam där. I Rosengård är jag verksam bland
              annat i livskunskap för en IV-klass. Jag vet vad jag snackar om.
            </seg>
            <seg n="6b9aec12">
              Men det som jag är kritisk mot är den attack som ni nu är på
              väg att genomföra mot dem som lever i utanförskap. Ni drar undan
              jättemycket stöd inom arbetsmarknadspolitiken för dem. Samtidigt
              sänker ni människors a-kassa. Parallellt med det ska förmögenhetsskatten
              bort och fastighetsskatten sänkas för dem som har allra mest.
              Den delen är en perfekt grogrund för Sverigedemokraterna ökade
              klyftor och mer utanförskap.
            </seg>
            <seg n="d97cd38b">
              Men fortsätt med vår integrationspolitik. Men jag är rädd för
              att det inte kommer att räcka. Därför har jag tagit denna debatt
              med dig, Nyamko. Jag tror att vi har ett ansvar för hur vi förenklar
              och vilket språk vi använder. Nyamko borde vårda sitt språk när
              det gäller integrationspolitiken. Jag förstår att hon fortfarande
              har sina åsikter, och det är ju ett bra besked till alla som har
              drabbats av hennes tuffa retorik.
            </seg>
            <seg n="75c8569d">
              Men frågan är större än så. Sverige har radikalt förändrats på
              bara 30 år, och det är klart att många av oss känner en oro och
              rädsla för vart vi är på väg. Vad är det gemensamma i vårt nya
              Sverige? Hotas det svenska språkets ställning? Vad innebär det
              när människor från olika kulturer och med olika erfarenheter och
              religioner möts? Hur tar vi vara på allt detta? Detta samtal måste
              vi sätta i gång. Det är ett viktigt samtal att föra. Vi måste
              skapa ett nytt vi, en ny svenskhet där både du och jag får plats
              precis som alla andra i den här kammaren.
            </seg>
          </u>
          <note type="speaker" n="b71681ac">
            Anf. 44 Statsrådet NYAMKO SABUNI (fp):
          </note>
          <u who="nyamko_sabuni_integrations" xml:id="i-25a93c2b07fad8fe-3" n="e91de87b">
            <seg n="c9da8a1c">
              Fru talman! Om vi ska skapa ett nytt vi i vårt land, vilket jag
              dagligen eftersträvar, är det viktigt, Luciano Astudillo, att
              diskutera den värdegrund som detta vi ska enas om. För mig är
              det tydligt. Denna värdegrund bygger på den svenska grundlagen,
              på de mänskliga rättigheterna och på jämställdhet. Det är det
              som denna värdegrund bygger på. Och allt som inte inryms inom
              detta är oacceptabelt. Det är de extrema åsikterna hos Sverigedemokraterna
              och andra och också traditioner som faktiskt dagligen kränker
              mänskliga rättigheter. Det är oacceptabelt.
            </seg>
            <seg n="e547fed6">
              Du får gärna tycka att min retorik är hård. Men jag kommer aldrig
              att acceptera att människor kränks på grund av traditioner, religioner
              och kulturer. Nej, det är oacceptabelt. Mänskliga rättigheter
              är universella. De tar inte hänsyn till religion, tradition eller
              kultur. Det är precis det som jag talar om. Sedan får du ha egna
              åsikter om det.
            </seg>
            <seg n="0faaa5e0">
              Den här regeringen sänker skatter med 40 miljarder kronor. 75
              % av de 40 miljarderna går till att sänka skatter för låg- och
              medelinkomsttagare. Har en socialdemokratisk regering någonsin
              sänkt skatter för låginkomsttagare, Luciano Astudillo? Aldrig!
              Det är mitt svar till dig.
            </seg>
            <seg n="4a621bd7">
              75 % av de 40 miljarderna går alltså till låg- och medelinkomsttagare.
              Jag hoppas att alla vid första lönen i januari nästa år verkligen
              tittar i sitt lönekuvert och då ser att det blir mer pengar över
              än de hade i januari när ditt parti satt i Regeringskansliet.
            </seg>
            <seg n="4cac64e1">
              Återigen: Människor vill inte ha ersättningar av olika slag eller
              bidrag. Människor vill ha jobb , och det är det som den här regeringen
              jobbar för.
            </seg>
            <seg n="cb501b80">
              Friska vuxna människor som vill och kan jobba ska också arbeta.
              Det misslyckades Socialdemokraterna med. Vi kommer inte att misslyckas
              med det.
            </seg>
          </u>
          <note n="e9120c36">
            Överläggningen var härmed avslutad.
          </note>
          <note n="3b674937">
            7 § Svar på interpellation 2006/07:106 om konsumtionsfrid
          </note>
          <note type="speaker" n="6eb3c6a1">
            Anf. 45 Statsrådet NYAMKO SABUNI (fp):
          </note>
          <u who="nyamko_sabuni_integrations" xml:id="i-25a93c2b07fad8fe-4" n="e91de87b">
            <seg n="428408bd">
              Fru talman! Egon Frid har frågat mig hur jag avser att verka
              för att stärka privatpersoners rätt att själva välja om de vill
              ta emot telefonsamtal i marknadsföringssyfte i sina hem. Han har
              även frågat hur jag i övrigt avser att verka för att privatpersoner
              ska ha rätt att själva välja om de vill ta emot reklam eller inte.
              Egon Frid har slutligen frågat mig hur jag avser att verka för
              att tydliggöra att termen samhällsinformation inte innefattar
              information i marknadsföringssyfte.
            </seg>
            <seg n="4c9370ba">
              Som konsument uppmanas man dagligen att göra val som kan förbättra
              privatekonomin. Vi får inte glömma bort att det finns de som önskar
              få reklam hem i brevlådan och som inte har något emot att bli
              kontaktade av en telefonförsäljare för att ta del av erbjudanden
              som för den enskilde kan vara förmånliga. Enligt min mening har
              vi i dag ett bra regelsystem som anger hur näringsidkare får använda
              sig av marknadsföring riktad till privatpersoner. Förutom lagstiftning
              har branschen tagit fram självregleringsåtgärder för att se till
              att marknadsföring inte sker på ett otillbörligt sätt och se till
              att den enskildes önskemål respekteras när det gäller att ta emot
              reklam i sitt eget hem.
            </seg>
            <seg n="a283fdfa">
              När det gäller telefonförsäljning finns det regler i distans-
              och hemförsäljningslagen (2005:59) som anger vilka informationskrav
              som gäller vid bland annat telefonförsäljning, och i marknadsföringslagen
              (1995:450) finns det regler som innebär att telefonförsäljning
              inte får ske om man tydligt motsatt sig detta. Ett bra sätt att
              undvika att bli uppringd i marknadsföringssyfte är att anmäla
              sig till Nix-Telefon. Nix-Telefon inrättades 1999 och drivs av
              Föreningen Nix-Telefon. Genom att gratis anmäla sitt telefonnummer
              till Nix-Telefon kan privatpersoner göra känt att de inte vill
              få samtal i försäljnings-, marknadsförings- eller insamlingssyfte.
              Information om hur man anmäler sig till Nix-Telefon finns bland
              annat hos Konsumentverket och hos konsumentvägledarna i kommunerna
              och nämns ofta i medierna.
            </seg>
            <seg n="f2914b49">
              I slutet av år 2005 gjorde bland annat Konsumentverket den tidigare
              regeringen uppmärksam på att det förekom vissa problem när det
              gäller telefonförsäljning, vilken därför tillsatte en utredning
              för att se över om konsumentskyddet kan stärkas vid telefonförsäljning
              (dir. Jo2006:69). I uppdraget ingår också att se över om Nix-Telefon
              fungerar tillfredsställande. Utredningen ska redovisa sitt uppdrag
              den 15 januari 2007. Jag vill invänta betänkandet innan jag beslutar
              mig för vilka eventuella åtgärder som kan vara aktuella för att
              komma till rätta med de problem som finns för konsumenterna på
              detta område.
            </seg>
            <seg n="84ce4f49">
              När det gäller direktadresserad reklam till hushåll kan man redan
              i dag som privatperson välja om man vill ta emot reklam eller
              inte genom att registrera sig i spärregistret Nixadressat som
              startade år 1997. Nixadressat har byggts upp och finansieras av
              branschorganisationen Swedma, Swedish Direct Marketing Association.
              Genom att registrera sig där kan en konsument göra känt att han
              eller hon motsätter sig att få adresserade meddelanden per post
              i marknadsföringssyfte. Man kan också göra en direktreklamspärr
              hos Statens person- och adressregister, SPAR. Spärren innebär
              att uppgifter om den registrerade inte får behandlas vid urvalsdragningar
              för direktreklam.
            </seg>
            <seg n="87420563">
              Privatpersoner har i dag en möjlighet att välja om de vill ta
              emot oadresserad direktreklam eller inte. Posten och Konsumentverket
              har träffat en överenskommelse om distribution av så kallad gruppreklam,
              och av den överenskommelsen följer att Posten inte delar ut oadresserad
              kommersiell gruppreklam till hushåll som genom ett anslag på dörren
              eller på annat sätt klargjort att de inte önskar få sådan reklam.
            </seg>
            <seg n="7e5a4519">
              Gränsdragningen mellan samhällsinformation och information i
              marknadsföringssyfte har preciserats både i förarbetena till marknadsföringslagen
              och i rättspraxis. Rättsläget är att marknadsföringslagen är tillämplig
              om informationen lämnats i kommersiell verksamhet och i kommersiellt
              syfte och har rent kommersiella förhållanden till föremål bland
              annat Marknadsdomstolens dom MD 2006:15. Det innebär att information
              från politiska partier och olika ideella föreningar inte klassificeras
              som marknadsföring och därför kan delas ut till hushållen. Samma
              sak gäller för så kallade gratistidningar med ett redaktionellt
              innehåll sådana anses också utgöra samhällsinformation. Denna
              tydliga gränsdragning mellan grundlagsskyddad information och
              marknadsföring gör att samhällsinformation i normala fall inte
              bör kunna sammanblandas med information som lämnas i marknadsföringssyfte.
            </seg>
          </u>
          <note type="speaker" n="f5a648c0">
            Anf. 46 EGON FRID (v):
          </note>
          <u who="egon_frid_85d7bf" xml:id="i-7cb5f52ff62a7534-0" n="c9393fea">
            <seg n="3a498e0a">
              Fru talman! Först vill jag tacka statsrådet och tillika konsumentministern
              för svaret.
            </seg>
            <seg n="5799146d">
              Mitt under den julrusch som pågår som bäst vill jag lyfta fram
              diskussionen om reklam. Dagens samhälle bygger till stor del på
              att vi som privatpersoner konsumerar. Konsumtionen kan ibland
              få mycket negativa konsekvenser för människor som lockas att handla
              på kredit till ockerräntor.
            </seg>
            <seg n="2fb2a4e3">
              Men marknaden tar inget ansvar för de människor som drar på sig
              livslånga skulder genom att överkonsumera. Tvärtom vill marknaden
              få oss att konsumera ännu mer genom en allt aggressivare marknadsföring.
            </seg>
            <seg n="2d999679">
              Dagligen utsätts vi för en störtflod av reklam i alla sammanhang
              och i princip överallt. Många människor har svårt att värja sig
              från denna störtflod av reklam, inte minst från den reklam som
              väller in i den egna brevlådan eller via telefon.
            </seg>
            <seg n="07c59dd9">
              De borgerliga partierna har för vana att kritisera oss i Vänsterpartiet
              för att vilja styra människor och begränsa valfriheten. Men individens
              valfrihet i konsumtionssamhället kan starkt ifrågasättas. I dag
              kan man som privatperson inte ens välja att slippa utsättas för
              direktreklam i sitt eget hem. Vad är det för valfrihet?
            </seg>
            <seg n="ac369ba9">
              Är det valfrihet när telefon- och dörrförsäljare kränger varor
              till förståndshandikappade och äldre varor som de inte har behov
              av?
            </seg>
            <seg n="10e6b0bc">
              På ett LSS-boende i Malmö till exempel berättar personalen om
              att de har boende som fått elen urkopplad därför att någon telefonförsäljare
              övertalat dem att byta elbolag trots att de boende har gratis
              el.
            </seg>
            <seg n="1223a739">
              Andra har sagt ja till att köpa varor som de sedan har slängt
              bort därför att de aldrig ville ha dem. När sakerna är bortkastade
              går det inte att hävda den ångerrätt under 14 dagar som konsumenter
              har enligt distans- och hemförsäljningslagen.
            </seg>
            <seg n="c422b9b1">
              Det kan vara svårt för många människor, inte bara för förståndshandikappade
              och äldre, att på telefon förstå innebörden av ett köpeavtal.
              Distans- och hemförsäljningslagen skyddar inte någon mot att ingå
              själva avtalet.
            </seg>
            <seg n="9982e095">
              Visst finns möjligheten att till det så kallade Nixregistret
              anmäla att man inte vill ta emot samtal i marknadsföringssyfte.
              Men bara samtal till fasta abonnemang kan spärras.
            </seg>
            <seg n="84ccc37b">
              Personligen trodde jag att jag hade anmält mig till Nixregistret.
              Men när jag fortsatt fick påringningar visade det sig att det
              krävs mer än ett vanligt telefonsamtal för att anmäla sig till
              registret. Spärren måste bekräftas tidigast inom 24 timmar efter
              första samtalet. Dessutom gäller inte spärren förrän efter tre
              månader trots att Nixregistret löpande uppdateras. Marknadsföraren
              behöver nämligen bara kontrollera vilka nummer som finns i registret
              var tredje månad.
            </seg>
            <seg n="1f3117fb">
              Det är med andra ord ganska krångligt för en vanlig konsument
              att ha med Nixregistret att göra. Varför inte skapa ett Jappregister
              i stället? Där skulle de personer som vill ta emot samtal från
              telefonförsäljare registrera sig.
            </seg>
            <seg n="ceb8abe6">
              Statsrådet nämner i sitt svar på min fråga att vi inte får glömma
              bort att det faktiskt finns människor som önskar ta emot samtal
              med bra erbjudanden, så ett Jappregister vore väl att ta ett steg
              i riktning mot ökad valfrihet?
            </seg>
            <seg n="be44dc74">
              Svårare är det att komma till rätta med att vissa företag ringer
              trots att en konsument valt att registrera sig i Nixregistret.
            </seg>
            <seg n="3dce15f4">
              De här företagen struntar fullkomligt i om det strider mot god
              sed eller marknadsföringslagen att ringa upp registrerade nummer.
              Vad tänker statsrådet och regeringen göra åt detta?
            </seg>
          </u>
          <note type="speaker" n="6502e01d">
            Anf. 47 Statsrådet NYAMKO SABUNI (fp):
          </note>
          <u who="nyamko_sabuni_integrations" xml:id="i-25a93c2b07fad8fe-5" n="e91de87b">
            <seg n="e1f9f2b8">
              Fru talman! Jag inser också de problem som Egon beskriver. Återigen
              är den tillsatta utredningen just till för att se över hur stora
              problemen är och på vilket sätt vi kan lösa dem.
            </seg>
            <seg n="077b9995">
              De här lagarna är inom EU väldigt mycket gemensamma. Egon Frid
              talar om ångerrätten i distans- och hemförsäljningslagen. Det
              är ett arbete som nu är på gång, och beslut kommer att fattas.
              Jag kan erkänna att Sverige lite var emot detta med ångerrätten
              eftersom vi till exempel har rätt till förtidsbetalning vid lån.
              Men eftersom alla andra i unionen var måna om det har vi gått
              med på att det ska finnas en ångerrätt, så det är en lag som är
              på gång och som kommer att vara till hjälp för många människor.
            </seg>
            <seg n="5268f50f">
              Jag tror och anser att det är långtgående att spärra alla telefoner.
              Jag menar att det är bättre att alla de hushåll som behöver och
              vill spärrar sina telefoner. För dem som har problem med ekonomin
              och konsumtionen har vi ju konsumentvägledaren i kommunen som
              kan vara till hjälp med att ge tips om hur man ska gå till väga.
              Jag inser att de här problemen finns, men vi får avvakta vad utredningen
              kommer fram till för att veta exakt hur vi ska förbättra för olika
              människor och hushåll.
            </seg>
            <seg n="27a94302">
              Jag är också medveten om att Nix-Telefon bara gäller fast telefoni
              och inte mobiltelefoner. I dagsläget är det inte så vanligt förekommande
              att man blir uppringd på mobilen i försäljningssyfte. Men jag
              kan tänka mig att när fler och fler bara äger en mobil och inte
              har fast telefoni kommer marknaden antagligen att söka sätt för
              att hitta oss på mobiltelefoner. Vi får följa den utvecklingen
              och se vad vi kan göra åt den. Men i dag är det ju så dyrt att
              ringa till mobiltelefoner att företagen inte ringer till mobiltelefoner
              för den typen av syfte. Jag kan tänka mig att man startar ett
              Nixregister det kanske redan har startats också för mobilabonnemang.
              Jag tror att det kommer att finnas krafter också på marknaden
              som kommer att reglera detta beroende på att problemen accelererar.
              Men just nu finns det inga stora problem när det gäller försäljning
              via mobiltelefoner.
            </seg>
          </u>
          <note type="speaker" n="77f48788">
            Anf. 48 EGON FRID (v):
          </note>
          <u who="egon_frid_85d7bf" xml:id="i-7cb5f52ff62a7534-1" n="c9393fea">
            <seg n="ba006423">
              Fru talman! Så här i juletid, när många önskar få både julfrid
              och konsumentfrid, är detta en angelägen fråga.
            </seg>
            <seg n="7d68c0c0">
              Jag ska informera statsrådet och konsumentministern om att denna
              interpellation jag har också väckt en motion i samma ärende här
              i riksdagen föranletts av den fråga som jag har fått flest samtal,
              påringningar och brev om från människor i landet. De känner sig
              kränkta på grund av att spelreglerna på den här marknaden uppenbarligen
              inte fungerar, att ingångna avtal och branschregler inte följs.
            </seg>
            <seg n="f75734fb">
              Den aggressiva marknadsföring som vi har i dagens konsumtionssamhälle,
              som riktas direkt till invånare i deras egna hem, har helt uppenbart
              gått över gränsen. Det är naturligtvis jätteviktigt att konsumentministern
              bevakar utvecklingen av konsumentvägledare i landet. Vi i Vänsterpartiet
              driver att vi ska ha obligatoriska konsumentvägledare i våra kommuner.
              De är ett oerhört viktigt stöd för utsatta konsumenter när det
              gäller att få hjälp mot de aggressiva marknadsföringsfirmorna.
            </seg>
            <seg n="2444b073">
              Jag kan också informera ministern om att redan nu har marketingföretagen
              börjat övergå till att ringa direkt till mobiltelefonerna. Det
              vore därför bra om ministern såg till att man i översynen av Nixregistret
              också tar med vilka möjligheter det finns att spärra mobiltelefoner.
            </seg>
            <seg n="5c049234">
              Den här interpellationen och frågan handlar mycket om reglerna
              på marknaden för marketingföretagen, och vi vet att det är många
              yngre, arbetslösa människor som blir hänvisade till att ta den
              här typen av jobb. Det är naturligtvis extra tråkigt för den gruppen
              av människor som utifrån denna typ av inriktning på jobb måste
              störa människor i deras hem vid tider då man vill vara ifred och
              slippa bli uppringd. Man vill inte känna sig pressad att ta emot
              de erbjudanden som de här företagen säljer in.
            </seg>
            <seg n="b504cc7f">
              Nu när det har skapats en ny marknad, en ny möjlighet för många
              människor att få jobb, vore det bra om vi också hade marknadsregler
              och spelregler som faktiskt accepteras av parterna. Det får inte
              bli så att de aggressiva marknadsföringsföretagen, så fort vi
              försöker åstadkomma en marknadsreglering, hela tiden hittar möjligheter
              att överskrida gränserna när det gäller att komma åt människor
              som ska ingå avtal eller handla varor utan möjlighet att freda
              och skydda sig från att göra det. Det är skillnad om det är människor
              som går ut på Drottninggatan i Helsingfors och aktivt tar del
              av julhandeln. Men människor som är utsatta, som uppenbarligen
              vill avstå från att handla, ska inte behöva känna sig tvingade
              att göra det därför att man blir pressad i ojämlika förhållanden.
              Här måste ministern se till att vi får marknadsregler som faktiskt
              följs.
            </seg>
          </u>
          <note type="speaker" n="3ee99454">
            Anf. 49 Statsrådet NYAMKO SABUNI (fp):
          </note>
          <u who="nyamko_sabuni_integrations" xml:id="i-25a93c2b07fad8fe-6" n="e91de87b">
            <seg n="a41fa231">
              Fru talman! Jag delar Egon Frids oro. Egon Frid har helt rätt
              i att vi måste se till att ha konsumentlagar som verkligen är
              till skydd för konsumenter.
            </seg>
            <seg n="f2564949">
              Det pågår ett arbete inom EU för att få gemensamma lagar. För
              konsumenten ska det inte spela någon roll i vilket EU-land man
              handlar. Skyddet ska vara starkt. Det arbetet är vi stolta över,
              och vi har lyckats påverka mycket i vår riktning, för Sverige
              är ändå bäst i EU på detta område. Jag skulle önska att vi hade
              flera och starkare konsumentorganisationer, vilket vi saknar,
              men på lagområdet är vi duktiga. Där har vi lyckats övertyga EU
              att gå i vår riktning, så att de lagar som man nu planerar att
              anta inom EU kommer att vara bra och skyddande för konsumenter.
            </seg>
            <seg n="0bc22524">
              När det gäller Nix-Telefon för mobiler måste vi följa den utveckling
              som pågår. Jag är övertygad om att det kommer en sådan service
              när problemen blir påtagliga.
            </seg>
            <seg n="f28bd962">
              Jag håller också med om att det är svårigheter med Nix-Telefon.
              Som du själv nämnde tar det tre månader innan man registreras,
              och då hinner företagen ringa. Efter tre år måste man bekräfta
              att man vill vara kvar i registret. Glömmer man det öppnas linjen
              igen.
            </seg>
            <seg n="cd0bab64">
              Det finns alltid oseriösa företag, men jag tror att det är viktigt
              för marknaden att jobba med frågan och se till att de oseriösa
              företagen rensas bort. Det finns anledning att följa detta, och
              det kommer jag också att göra.
            </seg>
            <seg n="e39d6d70">
              Till sist vill jag säga något om obligatoriska kommunala konsumentvägledare.
              Jag tror inte riktigt på den tanken. Den dagen vi fattar ett sådant
              beslut i riksdagen kommer det att betyda att vi måste reglera
              hur varje kommun ska jobba med dessa frågor. Jag tror att behoven
              i varje kommun varierar, och därför är det bra med den frihet
              som dagens konsumentvägledare har. Däremot kan jag se att det
              eventuellt kan behövas en översyn av vad det är konsumenterna
              behöver och vad vi från Regeringskansliet i så fall kan göra för
              att på olika sätt underlätta för kommunerna. Det kanske inte alltid
              handlar om just en obligatorisk konsumentvägledare, men det kan
              antagligen finnas andra behov. En sådan översyn kan komma att
              behövas det håller jag med om. Men jag håller inte med om behovet
              av obligatoriska konsumentvägledare.
            </seg>
            <seg n="50459ecb">
              Jag delar din oro, och vi får fortsätta att följa denna process.
              Jag är övertygad om att vi kommer att hitta ytterligare sätt och
              metoder, om det behövs, för att skydda de konsumenter som i dag
              är utsatta.
            </seg>
          </u>
          <note type="speaker" n="63928943">
            Anf. 50 EGON FRID (v):
          </note>
          <u who="egon_frid_85d7bf" xml:id="i-7cb5f52ff62a7534-2" n="c9393fea">
            <seg n="5ed01f67">
              Fru talman! Det är ändå uppenbart att branschens egna åtgärder
              på det här området inte har varit tillräckliga. Vi kan ta som
              exempel hur svårt det har varit för branschen att klara av att
              sköta sig när det gäller vad som är samhällsinformation och vad
              som är reklam i gratistidningarna. Det är en speciell fråga där
              många konsumenter har vittnat om att de inte respekteras.
            </seg>
            <seg n="ee5e2dd7">
              Det handlar väl ändå om att se över marknadsföringslagen så att
              den förses med viten som är av sådan grad att de oseriösa företagen
              verkligen med hjälp av den tvingas att följa marknadsföringslagen
              och av branschen fastställda regler för vad som är samhällsinformation
              och vad som är reklam.
            </seg>
            <seg n="0082442f">
              Statsrådet menar i sitt svar att gränsdragningen mellan vad som
              är samhällsinformation och vad som är reklam redan är solklar.
              Men problemet är gratistidningarna, där andelen redaktionellt
              material är ganska liten i förhållande till antalet annonser.
              Är det inte lämpligt att tydliggöra vad som är samhällsinformation?
              Den ska handla just om sådan och inte om reklam. Borde inte privatpersoner
              i valfrihetens namn kunna få avgöra vad de vill ha i sina brevlådor?
            </seg>
            <seg n="9c62007d">
              Jag vet att Marknadsdomstolen i flera avseenden ansett att reklam
              som lätt riskerar att förväxlas med redaktionellt material är
              otillbörlig och strider mot marknadsföringslagen. Är det inte
              rimligt att statsrådet och konsumentministern arbetar för att
              hjälpa privatpersoner och konsumenter att slippa reklam i sina
              brevlådor oavsett om den är otillbörlig eller inte?
            </seg>
          </u>
          <note type="speaker" n="08df0db8">
            Anf. 51 Statsrådet NYAMKO SABUNI (fp):
          </note>
          <u who="nyamko_sabuni_integrations" xml:id="i-25a93c2b07fad8fe-7" n="e91de87b">
            <seg n="cfc78937">
              Fru talman! Vi får inte glömma att många av de här tidningarna,
              även kommersiella gratistidningar, faktiskt överlever just på
              grund av att de säljer annonsplatser i tidningarna. Det vore felaktigt,
              menar jag, att undanhålla medborgarna relevant samhällsinformation
              bara för att det i tidningen förekommer reklam.
            </seg>
            <seg n="075aca2f">
              Den övervägning jag gör är att det är mer rätt att få denna samhällsinformation
              än att man i denna tidning eventuellt råkar läsa reklam av olika
              slag.
            </seg>
            <seg n="b28ea90a">
              Jag kommer att jobba för att se till att vi kommer att fortsätta
              att ha ett starkt skydd för konsumenterna, följa utvecklingen
              på marknaden, speciellt den tekniska utvecklingen, för att se
              om konsumenter exponeras på ett helt annat sätt än vad vi i dag
              känner till och om det då behövs stöd och lagändringar. Men gränsen
              mellan samhällsinformation och reklam tror jag är så väldigt tydlig
              att jag inte ser att det just nu finns något som man behöver ändra
              i lagen. Det är tydligt. Följer marknaden det menar jag att lagen
              är bra som den är.
            </seg>
          </u>
          <note n="e9120c36">
            Överläggningen var härmed avslutad.
          </note>
          <note n="5f460f0e">
            8 § Svar på interpellation 2006/07:112 om regeringens satsning
            på romer
          </note>
          <note type="speaker" n="fe232823">
            Anf. 52 Statsrådet NYAMKO SABUNI (fp):
          </note>
          <u who="nyamko_sabuni_integrations" xml:id="i-ac1f8e410e3cc655-0" n="e91de87b" next="i-be0e2c6822c5c57f-0">
            <seg n="8032b63f">
              Fru talman! Helene Petersson har frågat mig hur regeringens satsning
              på romer ska finansieras.
            </seg>
            <seg n="59f4a10a">
              Såsom Helene Petersson har noterat håller regeringen fast vid
              den förra regeringens beslut att inrätta en delegation för romska
              frågor. Denna delegation ska vara nationellt pådrivande i arbetet
              med att förbättra romers situation i Sverige.
            </seg>
            <seg n="08f3c510">
              Att hålla fast vid beslutet om att inrätta en delegation för
              romska frågor är en viktig markering från regeringen att det behövs
              fortsatta kraftansträngningar för att komma till rätta med de
              problem som berör många romers vardag i det svenska samhället.
              Jag ska se till att delegationens arbete sätts i gång så snart
              som möjligt. Delegationen ska givetvis finansieras, och bland
              annat kan vissa insatser finansieras via sakanslaget 47:1 Åtgärder
              för nationella minoriteter.
            </seg>
            <seg n="f40d49cf">
              Delegationen ska ha i uppdrag att utreda romers situation i Sverige
              genom att inhämta, sammanställa, analysera och redovisa erfarenheter
              och kunskap som finns på området. Det finns redan kvalificerat
              utredningsarbete och kompetens på området, men jag anser att det
              är angeläget att få en samlad bild av en komplex situation för
              att möjliggöra en positiv utveckling. Delegationen ska också lämna
              förslag på hur romers livsvillkor i samhället ska kunna förbättras.
              Vi vet också att det i många kommuner finns ett stort behov av
              stöd och en stark efterfrågan på kunskap för att förbättra romers
              situation på orten. Delegationen har därför ett väsentligt uppdrag
              i att främja och stödja kommunala initiativ på området samt uppmuntra
              kunskapsutbyte.
            </seg>
            <seg n="d8f8c8ca">
              Dessutom är andra åtgärder aktuella, och det är naturligtvis
              så att regeringen kommer att tillförsäkra att de åtgärder som
              beslutas har en finansiering.
            </seg>
            <seg n="fc83a95a">
              Jag har för avsikt att föra en dialog med romska representanter
              om de ytterligare behov som finns. Redan i början av nästa år
              håller jag ett samrådsmöte med representanter från de nationella
              minoriteternas organisationer, däribland romska organisationer.
              Jag kommer också att bjuda in romska företrädare till ett enskilt
              möte vid ett senare tillfälle under våren.
            </seg>
          </u>
          <note n="bf34da94">
            Anf. 53 HELENE PETERSSON i Stockaryd (s):
          </note>
          <u who="nyamko_sabuni_integrations" xml:id="i-be0e2c6822c5c57f-0" n="e91de87b" prev="i-ac1f8e410e3cc655-0">
            <seg n="6d90e9af">
              Fru talman! Tack, ministern, för svaret.
            </seg>
            <seg n="c5312dac">
              Samstämmigt är slutsatsen från alla rapporterna samt från Europarådet
              och regeringens tidigare uppföljning att det behövs statliga åtgärder
              för att komma till rätta med de problem som romerna har i Sverige.
              Ombudsmannen för etnisk diskriminering säger att den diskriminerande
              lagstiftningen är borta i dag i Sverige, men förhållningssätt
              med seglivade fördomar om och negativa attityder till romer lever
              vidare i allra högsta grad.
            </seg>
            <seg n="d7535c42">
              Rapporterna visar också att det finns mycket begränsad kunskap
              om romernas livsvillkor i majoritetssamhället, och kunskaper om
              historien och bakomliggande orsaker är mycket bristfälliga.
            </seg>
            <seg n="246289a1">
              Den tidigare regeringen har startat en mängd åtgärder för att
              öka kunskapen om och underlätta för den romska minoriteten. Bland
              annat har Ombudsmannen för etnisk diskriminering fått fortsatt
              uppdrag att arbeta med åtgärder för att motverka diskriminering.
              Forum för levande historia har fått i uppdrag att jobba med utbildningsinsatser.
              Skolverket har fått ett fördjupat uppdrag när det gäller de romska
              barnens situation i den svenska skolan. Socialstyrelsen har ett
              uppdrag att arbeta med frågor inom deras ansvarsområde. Bland
              annat har de gjort en studie om tvångsomhändertagande av romska
              barn.
            </seg>
            <seg n="fe289845">
              I den nationella handlingsplanen för 20062009 redovisade vår
              förra regering ett antal åtgärder för och med romer. Det gäller
              att motverka diskrimineringen på alla områden och skapa kunskap
              hos kommuner och myndigheter. Arbetet har skett i samarbete med
              Romska rådet, som upphör den 31 december 2006 men ska, som ministern
              också sade, övergå i en delegation om att utreda romers situation
              och stödja kommunala projekt, söka information och öka samarbete
              mellan kommuner och myndigheter. Uppdraget för delegationen kommer
              att vara slut 2009. Att ta beslut om denna delegation var ett
              av den avgående regeringens sista beslut. Den förra regeringen
              hade för avsikt att ta ett samlat grepp för att driva på utvecklingen
              för att förbättra situationen för den romska befolkningen. Jag
              är glad att höra att statsrådet kommer att fortsätta detta arbete.
            </seg>
            <seg n="95e13c83">
              I vårpropositionen ökades anslaget med 1 miljon kronor för att
              bland annat dessa åtgärder skulle kunna genomföras. Den nya regeringen
              har flyttat över ytterligare 900 000 i tilläggsbudget 2 från ett
              annat anslag till detta område. Det är mycket glädjande.
            </seg>
            <seg n="4e163807">
              Men det finns fortfarande pengar för 2006, och vi har inte många
              dagar kvar av detta år. Ministern vet att ett anslag som huvudregel
              inte förs över till kommande år. I budgetpropositionen för 2007
              ligger anslaget för åtgärder för nationella minoriteter på ungefär
              samma nivå som för 2006, utan de extra pengarna. Anslaget verkar
              ligga kvar där även för 2008 och 2009. Har ministern fått garanti
              för att de pengar som både den förra och den nuvarande regeringen
              har avsatt för att bland annat ge delegationen möjlighet att komma
              i gång med sitt arbete och arbeta med de saker som man har fått
              i uppdrag kommer att lyftas över som ett anslagssparande?
            </seg>
            <seg n="84e116fe">
              Det är mycket viktigt att det finns resurser för att delegationen
              ska komma i gång med sitt arbete och för att de andra åtgärderna
              också ska kunna fortsätta.
            </seg>
          </u>
          <note n="11f0c127">
            Frågan om de nationella minoriteterna och mänskliga rättigheter
            var en av KU:s stora frågor förra året. Dels presenterade regeringen
            sin andra nationella handlingsplan för mänskliga rättigheter,
            dels gjorde KU självt en uppföljning om de nationella minoriteterna
            och minoritetsspråken. Man tog hjälp av riksdagens utredningstjänst
            och forskare från bland annat Helsingforss och Luleås universitet.
            Rapporterna utgjorde ett underlag för det seminarium som utskottet
            höll innan sommaruppehållet.
          </note>
          <note type="speaker" n="6efeb5a3">
            Anf. 54 Statsrådet NYAMKO SABUNI (fp):
          </note>
          <u who="nyamko_sabuni_integrations" xml:id="i-ac1f8e410e3cc655-1" n="e91de87b" next="i-be0e2c6822c5c57f-1">
            <seg n="1a8fd4d5">
              Fru talman! Som Helene Petersson nämner kommer vi att fortsätta
              med alla de olika reformerna och aktiviteterna. Jag är glad att
              vi finner varandra på den punkten. Delegationen kommer att finansieras,
              som jag sade tidigare.
            </seg>
            <seg n="9e7e03f9">
              Det är ovanligt, som du säger, att man för över pengar från det
              ena året till det andra. Jag kan inte här ge dig beskedet att
              så blir det, men jag kan ge dig beskedet: Ja, så jobbar jag.
            </seg>
            <seg n="0731d2d9">
              Jag jobbar för att de 700 000 som blir kvar ska flyttas över
              till nästa år, och jag har stora förhoppningar om att det ska
              bli så eftersom just romernas situation är så exceptionellt viktig
              för oss att följa och göra något åt. Därför hoppas jag att vi
              ska kunna få dispens för att faktiskt göra något som är mycket
              ovanligt. Å andra sidan är ju också den diskriminering och utsatthet
              som romerna drabbas av i vårt land väldigt ovanlig i förhållande
              till andra folkgrupper. Det är mitt svar. Jag jobbar på det men
              kan i dag inte ge något svar på det du frågar om. Som du vet är
              det ovanligt, men vi får se vad resultatet blir.
            </seg>
          </u>
          <note n="614d6231">
            Anf. 55 HELENE PETERSSON i Stockaryd (s):
          </note>
          <u who="nyamko_sabuni_integrations" xml:id="i-be0e2c6822c5c57f-1" n="e91de87b" prev="i-ac1f8e410e3cc655-1">
            <seg n="93881238">
              Herr talman! Det är just därför jag ställer denna fråga. Ekonomi
              och finansiering i all ära det är ju saken och dess framgång som
              är det absolut viktigaste. Men jag vet också hur oerhört viktigt
              det är att just de här sakerna får resurser.
            </seg>
            <seg n="a7ceab18">
              Att delegationen kom i gång med att jobba är jätteviktigt, men
              det fanns också en informell grupp som arbetade tillsammans med
              de romska kvinnorna. Den gruppen har också funnits ett antal år
              och betytt väldigt mycket för dessa kvinnor. Kvinnorna började
              bland annat ta mer plats i Romska rådet. De fanns med i en delegation
              för mänskliga rättigheter. Gruppen har också varit ansvarig för
              seminarier där man har diskuterat utbildningens betydelse, inte
              bara i Helsingfors utan också i Luleå, Malmö och Göteborg.
            </seg>
            <seg n="14a2ee68">
              Att möta de här romska kvinnorna och diskutera deras problem
              och möjligheter utifrån just deras sätt att se på det, deras kulturtradition,
              är en jättestor och viktig del. Har ministern för avsikt att låta
              den här gruppen arbeta vidare? Jag hoppas innerligt det. Jag tror
              att vi kan mötas i denna del. Jag tror inte att vi kämpar emot
              varandra här. Jag vill förstärka denna bit, och jag är glad att
              i så fall kunna jobba tillsammans med ministern för att ta de
              här frågorna vidare.
            </seg>
            <seg n="a4114e44">
              Vid KU:s seminarium i mars i år betonade också representanter
              för Riksförbundet för romer i Europa och Romskt kulturcentrum
              vikten av det romska språket, som i sig består av 62 olika dialekter.
              Det är inte lätt att få rätt modersmålsundervisning eller vård
              för de äldre när det är stora skillnader på både hemspråk och
              kultur beroende på om det är svenska romer eller utomnordiska
              romer. Romani är ju egentligen inte något skriftspråk från början,
              och det är också en komplikation. Här gäller det att lägga kraft
              på språkstudier, ge tolkutbildning, se till att det finns läromedel,
              att litteratur översätts och att det finns lärare. Framför allt
              är det just bristen på läromedel och lärare som är ett stort problem.
            </seg>
            <seg n="08d9fdc2">
              SVT och UR har också i sitt sändningstillstånd ett uppdrag att
              sända på minoritetsspråk. Romskt kulturcentrum arbetar med frågor
              så gott de kan men har ett jättestort behov av ett ekonomiskt
              stöd.
            </seg>
            <seg n="42fe31a1">
              Här finns alltså hur mycket som helst att göra, ministern. Men
              det fordras pengar, och ska regeringen leva upp till sina intentioner
              räcker inte det ordinarie anslaget. Ministern säger att bland
              annat kan vissa insatser finansieras via sakanslaget. Det gjorde
              mig lite nyfiken. Vad finns det för andra anslag och möjligheter
              att kunna använda? Och fanns det någon speciell tanke med att
              ungefär 14 dagar före årsskiftet flytta över pengar till ett anslag
              där man inte vet om man får använda dem till nästa år?
            </seg>
          </u>
          <note type="speaker" n="55ace8a7">
            Anf. 56 Statsrådet NYAMKO SABUNI (fp):
          </note>
          <u who="nyamko_sabuni_integrations" xml:id="i-ac1f8e410e3cc655-2" n="e91de87b" next="i-be0e2c6822c5c57f-2">
            <seg n="c4841ba8">
              Herr talman! Det är så, som Helene Petersson säger, att delegationen
              är nytillsatt. Vi måste räkna ut vad den kan komma att behöva
              kosta. Det är också delegationen som kommer att få i ansvar att
              undersöka, analysera och lägga fram förslag om vad som behöver
              göras. Det betyder att jag måste ge delegationen chansen att faktiskt
              göra det också, så jag kan inte redan i dag säga exakt allt som
              behöver göras och exakt hur mycket det kommer att kosta.
            </seg>
            <seg n="c336f15b">
              När det gäller språkvård är det däremot redan bestämt. Vi har
              insett att språkvård och romani chib är eftersatt. Därför har
              vi sett till att Institutet för språk och folkminnen har fått
              extra medel för att just fokusera på romani chib och den språkvården.
            </seg>
            <seg n="c43d5e45">
              När det gäller kvinnorna är det så att eftersom den här delegationen
              tillsätts kan jag i dag inte tala om huruvida just denna form,
              med möten med kvinnorna, kommer att fortsätta. Jag menar att det
              också är en sak för delegationen att ha med i samtalen om hur
              vi fortsätter detta arbete. Innan delegationen är tillsatt, och
              innan jag har lagt fram riktlinjer med ordföranden och övriga
              ledamöter i gruppen, vill jag inte säga för mycket, för jag vill
              inte låsa dem för mycket. Jag tror att detta är något som vi måste
              göra gemensamt.
            </seg>
            <seg n="03fdaef8">
              Men jag håller med dig om problembeskrivningen. Jag håller med
              dig om vikten av att vi gör något på detta område. Jag är övertygad
              om att vi kommer att jobba tillsammans i de här frågorna. Det
              kommer inte att vara någon kamp, utan tvärtom tror jag att det
              kommer att bli fråga om befruktning oss emellan när det gäller
              vad som behöver göras och kan göras. Det ser jag fram emot.
            </seg>
          </u>
          <note n="dd595a71">
            Anf. 57 HELENE PETERSSON i Stockaryd (s):
          </note>
          <u who="nyamko_sabuni_integrations" xml:id="i-be0e2c6822c5c57f-2" n="e91de87b" prev="i-ac1f8e410e3cc655-2">
            <seg n="742bf8a7">
              Herr talman! Det blir mycket diskussion om ekonomi från min sida,
              men jag kan inte släppa det. Varenda krona är så oerhört betydelsefull
              här. Man diskuterar att det är kommunerna som eftersträvar hjälp
              och stöd. De ska få hjälp och stöd. Jag har en liten farhåga:
              Kommer ministern också att bolla över kostnader på kommunerna?
            </seg>
            <seg n="88e1f557">
              När man tittar på er budget nu finns det många små anslag, lite
              pengar, som har dragits tillbaka, inte har förlängts eller inte
              har lagts på. Det är anslag som främjar demokrati och anslag som
              främjar forskning på specialområden där också romerna är med.
              Jag kan tänka mig att det gäller arbetslivsforskning, för arbete
              är ju den diskrimineringsbit som romerna har allra svårast för
              i dag. Det gäller också bostäder, diskriminering där och skolutbildning.
              Det rör sig också om pengar som främjar bred debatt och upplysning.
              Tyvärr är det sådana pengar som budgetpropositionen från statsrådets
              regering har dragit tillbaka.
            </seg>
            <seg n="54108910">
              Det är det som gör mig orolig här. En partikamrat till ministern
              sade i denna kammare för ett halvår sedan ungefär, efter ett inlägg
              om samhällets insatser för romer, att det också behövs en stabilitet
              i det ekonomiska stödet och i stödet till utbildning för romer.
              Jag hoppas verkligen att statsrådet vinner gehör från Finansdepartementet
              i det här. Det är kanske inte så lätt.
            </seg>
            <seg n="a2dca6fe">
              Vår förra regering fick också ett positivt gensvar från romerna
              om delegationen. Jag vill därför än en gång säga att jag är glad
              att den kommer i gång. Men jobba för den här kvinnogruppen, ministern!
              Gör det, för det är en helt annan formdiskussion, och det finns
              ett helt annat behov i den gruppen. Den är inte motsatt till delegationen
              och hur den ska jobba, men här var de romska kvinnorna väldigt
              engagerade. Låt inte det engagemanget sluta, utan låt det leva
              vidare och jobba med det.
            </seg>
          </u>
          <note type="speaker" n="a3fc3d18">
            Anf. 58 Statsrådet NYAMKO SABUNI (fp):
          </note>
          <u who="nyamko_sabuni_integrations" xml:id="i-ac1f8e410e3cc655-3" n="e91de87b" next="i-be0e2c6822c5c57f-3">
            <seg n="e4d78dcf">
              Herr talman! Jag är ju inte bara minister för minoritetsfrågorna.
              Jag är också jämställdhetsminister. Du kan känna dig övertygad,
              Helene, om att den aspekten, det perspektivet, också finns med
              i det här arbetet. Romska kvinnors situation kommer inte alls
              på något sätt att bli eftersatt, utan vi kommer tvärtom att jobba
              intensivt med den.
            </seg>
            <seg n="fafbd0da">
              Jag är också övertygad om att deras kraft, deras delaktighet
              och medverkan är viktig. Det är A och O för att komma till rätta
              med många andra problem som romer utsätts för, framför allt barnens
              situation när det gäller utbildning och så vidare. Vi kommer att
              ta tag i detta också, men återigen: Jag vill ge delegationen chansen
              att föra de samtalen med mig innan jag låser fast den vid vissa
              saker.
            </seg>
            <seg n="3a02148d">
              Sedan är det så att jag har varit statsråd i åtta veckor, två
              månader. Man kan inte ha färdiga svar på allt efter så kort tid.
              Jag måste få återkomma till hur vi lägger upp arbetet. Det vi
              är överens om är att det är en viktig fråga, en angelägen målgrupp,
              och att man måste göra något åt detta. Det kommer vi också att
              göra.
            </seg>
          </u>
          <note n="e9120c36">
            Överläggningen var härmed avslutad.
          </note>
          <note n="80f8906a">
            9 § Hänvisning av ärenden till utskott
          </note>
          <note n="3550dcda">
            Föredrogs och hänvisades
          </note>
          <note n="e248cd50">
            10 § Förnyad bordläggning
          </note>
          <note n="498388e6">
            Föredrogs och bordlades åter
          </note>
          <note n="a3f79998">
            11 § Bordläggning
          </note>
          <note n="ba8b656f">
            Anmäldes och bordlades
          </note>
          <note n="cf5012d0">
            12 § Anmälan om interpellationer
          </note>
          <note n="657fbc2b">
            Anmäldes att följande interpellationer framställts
          </note>
          <note n="e77bef4c">
            den 8 december
          </note>
          <u who="nyamko_sabuni_integrations" xml:id="i-be0e2c6822c5c57f-3" n="e91de87b" prev="i-ac1f8e410e3cc655-3">
            <seg n="ef1c95a9">
              Rossana Dinamarca
            </seg>
            <seg n="1ce728d1">
              Luciano Astudillo
            </seg>
          </u>
          <note n="519c0a36">
            Chatrine Pålsson Ahlgren
          </note>
          <note n="0166749b">
            Maria Kornevik Jakobsson
          </note>
          <note n="309cc725">
            Lennart Pettersson
          </note>
          <note n="65abb485">
            Per Bolund
          </note>
          <note n="015a634f">
            Interpellationerna redovisas i bilaga som fogats till riksdagens
            snabbprotokoll tisdagen den 12 december.
          </note>
          <note n="f6d460c3">
            13 § Anmälan om frågor för skriftliga svar
          </note>
          <note n="5483cc83">
            Anmäldes att följande frågor för skriftliga svar framställts
          </note>
          <note n="e77bef4c">
            den 8 december
          </note>
          <note n="79f481f7">
            Yilmaz Kerimo
          </note>
          <note n="f0a1f514">
            Kerstin Engle
          </note>
          <note n="642715a2">
            Rosita Runegrund
          </note>
          <note n="2010c415">
            Carina Hägg
          </note>
          <note n="2010c415">
            Carina Hägg
          </note>
          <note n="dbaa46e3">
            Cecilia Wikström i Uppsala
          </note>
          <note n="c561c99e">
            Hans Linde
          </note>
          <note n="72c1a071">
            Lena Olsson
          </note>
          <note n="697e2e19">
            Peter Rådberg
          </note>
          <note n="f54cf1e4">
            Cecilia Widegren
          </note>
          <note n="f54cf1e4">
            Cecilia Widegren
          </note>
          <note n="31a1ad66">
            Jörgen Johansson
          </note>
          <note n="0d37e7e7">
            Karin Åström
          </note>
          <note n="99b84505">
            Fredrik Olovsson
          </note>
          <note n="0212b1b5">
            Frågorna redovisas i bilaga som fogats till riksdagens snabbprotokoll
            tisdagen den 12 december.
          </note>
          <note n="6b8e3044">
            14 § Kammaren åtskildes kl. 11.58.
          </note>
          <note n="12ec8d89">
            Förhandlingarna leddes
          </note>
          <note n="694e522a">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
