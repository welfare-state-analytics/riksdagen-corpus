<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--48</head>
          <docDate when="2006-01-16">2006-01-16</docDate>
        </div>
      </front>
      <body>
        <div>
          <note n="c8f8baa8">
            ﻿
          </note>
          <note n="9a208c94">
            Riksdagens protokoll
          </note>
          <note n="481c23d3">
            2006/07:48
          </note>
          <note type="date" n="e29015d9">
            Tisdagen den 16 januari
          </note>
          <note n="403e15a3">
            Kl. 13:30 - 21:12
          </note>
          <note n="c941f677">
            1 § Justering av protokoll
          </note>
          <note n="3c2fe617">
            Justerades protokollen för den 1822 december 2006.
          </note>
          <note n="1743aa0f">
            2 § Anmälan om återtagande av plats i riksdagen
          </note>
          <note n="ea777145">
            Talmannen meddelade att Tobias Krantz (fp) återtagit sin plats
            i riksdagen från och med den 6 januari, varigenom uppdraget som
            ersättare upphört för Emma Löfdahl Landberg.
          </note>
          <note n="baa00a27">
            3 § Anmälan om kompletteringsval till konstitutionsutskottet
          </note>
          <note n="1d0c334c">
            Talmannen meddelade att Folkpartiet liberalernas riksdagsgrupp
            på grund av uppkommen vakans anmält Mauricio Rojas som ledamot
            i konstitutionsutskottet.
          </note>
          <note n="9ada6099">
            Talmannen förklarade vald till
          </note>
          <note n="5b9f0784">
            ledamot i konstitutionsutskottet
          </note>
          <note n="ac141aa4">
            4 § Meddelande om frågestund
          </note>
          <note n="13521184">
            Talmannen meddelade att vid frågestunden torsdagen den 18 januari
            kl. 14.00 skulle följande statsråd närvara:
          </note>
          <note n="bb62603b">
            Näringsminister Maud Olofsson (c), utrikesminister Carl Bildt
            (m), försvarsminister Mikael Odenberg (m), socialminister Göran
            Hägglund (kd) och kulturminister Lena Adelsohn Liljeroth (m).
          </note>
          <note n="bc6c81be">
            5 § Meddelande om allmän debattimme
          </note>
          <note n="5df853c4">
            Talmannen meddelade att allmän debattimme skulle äga rum onsdagen
            den 24 januari kl. 9.00 .
          </note>
          <note n="d1eadc48">
            Meddelandet hade delats ut till kammarens ledamöter.
          </note>
          <note n="814c3f1b">
            6 § Anmälan om fördröjda svar på interpellationer
          </note>
          <note n="5e9adb9f">
            Till riksdagen hade inkommit följande skrivelser:
          </note>
          <note n="722023a7">
            Interpellation 2006/07:81
          </note>
          <note n="d44c19d2">
            Interpellation 2006/07:81 Statens aktieinnehav i Nordea och Telia
            Sonera
          </note>
          <note n="3ff78484">
            Interpellationen kommer att besvaras tisdagen den 16 januari
            2007.
          </note>
          <note n="9a1980ec">
            Skälet till dröjsmålet är ändrad ansvarsfördelning i regeringen.
          </note>
          <note n="657140aa">
            Fredrik Ahlén
          </note>
          <note n="66d75776">
            Interpellation 2006/07:83
          </note>
          <note n="83e925bd">
            Interpellation 2006/07:83 Utförsäljning av SBAB
          </note>
          <note n="3ff78484">
            Interpellationen kommer att besvaras tisdagen den 16 januari
            2007.
          </note>
          <note n="9a1980ec">
            Skälet till dröjsmålet är ändrad ansvarsfördelning i regeringen.
          </note>
          <note n="657140aa">
            Fredrik Ahlén
          </note>
          <note n="2f743be2">
            Interpellation 2006/07:162
          </note>
          <note n="ecc472b1">
            Interpellation 2006/07:162 Nedläggning av Bohusbanans sträcka
            SmedbergStrömstad och andra hotade järnvägssträckor
          </note>
          <note n="23265cae">
            Interpellationen kommer att besvaras tisdagen den 30 januari
            2007.
          </note>
          <note n="81462a8c">
            Skälet till dröjsmålet är sedan tidigare inbokade engagemang.
          </note>
          <note n="657140aa">
            Fredrik Ahlén
          </note>
          <note n="f8eb3f97">
            Interpellation 2006/07:163
          </note>
          <note n="7a5d4e7c">
            Interpellation 2006/07:163 Konsekvenser av nya bestämmelser för
            ålfisket
          </note>
          <note n="2aad43b5">
            Interpellationen kommer att besvaras tisdagen den 23 januari
            2007.
          </note>
          <note n="953bb680">
            Skälet till dröjsmålet är tjänsteresa.
          </note>
          <note n="51fdc598">
            Mats Wiberg
          </note>
          <note n="747063fa">
            Interpellation 2006/07:169
          </note>
          <note n="5d5c5319">
            Interpellation 2006/07:169 Avskaffandet av stopplagen och nya
            möjligheter
          </note>
          <note n="02c3bda8">
            Interpellationen kommer att besvaras tisdagen den 20 februari
            2007.
          </note>
          <note n="5c32a088">
            Skälet till dröjsmålet är familjeskäl, begravning.
          </note>
          <note n="715d862f">
            Erna Zelmin
          </note>
          <note n="6db09aec">
            Interpellation 2006/07:174
          </note>
          <note n="4395d1ce">
            Interpellation 2006/07:174 Omställningsarbetet i Östersund
          </note>
          <note n="23265cae">
            Interpellationen kommer att besvaras tisdagen den 30 januari
            2007.
          </note>
          <note n="11a7f0ca">
            Skälet till dröjsmålet är tjänsteresor.
          </note>
          <note n="657140aa">
            Fredrik Ahlén
          </note>
          <note n="98b3d9c7">
            Interpellation 2006/07:178
          </note>
          <note n="17dd9563">
            Interpellation 2006/07:178 Möjligheten att förskriva antroposofiska
            läkemedel
          </note>
          <note n="23265cae">
            Interpellationen kommer att besvaras tisdagen den 30 januari
            2007.
          </note>
          <note n="5c32a088">
            Skälet till dröjsmålet är familjeskäl, begravning.
          </note>
          <note n="715d862f">
            Erna Zelmin
          </note>
          <note n="228d1ebb">
            Interpellation 2006/07:182
          </note>
          <note n="1c920015">
            Interpellation 2006/07:182 Energieffektivisering
          </note>
          <note n="cc525627">
            Interpellationen kommer att besvaras fredagen den 23 februari
            2007.
          </note>
          <note n="11a7f0ca">
            Skälet till dröjsmålet är tjänsteresor.
          </note>
          <note n="a192fbc9">
            Dag Ekman
          </note>
          <note n="efaa119b">
            Interpellation 2006/07:184
          </note>
          <note n="a2570f47">
            Interpellation 2006/07:184 Naturligt stevia i stället för kemiskt
            sukralos och aspartam
          </note>
          <note n="e434f7d8">
            Interpellationen kommer att besvaras torsdagen den 1 februari
            2007.
          </note>
          <note n="953bb680">
            Skälet till dröjsmålet är tjänsteresa.
          </note>
          <note n="51fdc598">
            Mats Wiberg
          </note>
          <note n="a0943c00">
            Interpellation 2006/07:193
          </note>
          <note n="beba0305">
            Interpellation 2006/07:193 Islandshästar
          </note>
          <note n="e434f7d8">
            Interpellationen kommer att besvaras torsdagen den 1 februari
            2007.
          </note>
          <note n="953bb680">
            Skälet till dröjsmålet är tjänsteresa.
          </note>
          <note n="51fdc598">
            Mats Wiberg
          </note>
          <note n="9059909f">
            Interpellation 2006/07:206
          </note>
          <note n="74817539">
            Interpellation 2006/07:206 Palliativ vård
          </note>
          <note n="23265cae">
            Interpellationen kommer att besvaras tisdagen den 30 januari
            2007.
          </note>
          <note n="5c32a088">
            Skälet till dröjsmålet är familjeskäl, begravning.
          </note>
          <note n="715d862f">
            Erna Zelmin
          </note>
          <note n="2afe0635">
            Interpellation 2006/07:207
          </note>
          <note n="7374c6bc">
            Interpellation 2006/07:207 Utsläppsrätter till fossilgas och
            skatt på fjärrvärme
          </note>
          <note n="cc525627">
            Interpellationen kommer att besvaras fredagen den 23 februari
            2007.
          </note>
          <note n="11a7f0ca">
            Skälet till dröjsmålet är tjänsteresor.
          </note>
          <note n="a192fbc9">
            Dag Ekman
          </note>
          <note n="2227d51d">
            7 § Svar på interpellation 2006/07:75 om strategi för kärnkraftsavvecklingen
            och energiomställningen
          </note>
          <note type="speaker" n="0d981fcb">
            Anf. 1 Näringsminister MAUD OLOFSSON (c):
          </note>
          <u who="unknown" xml:id="i-b3c17d4557cd5508-0" n="95c876d5">
            <seg n="54f01d5b">
              Herr talman! Kent Persson har frågat mig om vilken politik jag
              avser att driva när det gäller kärnkraftens framtid i Sverige,
              om jag är beredd att verka för ett system med enbart rörliga elpriser
              för att stimulera eleffektivisering samt om jag har gjort några
              bedömningar i frågan om risken att fortsätta satsningar på kärnkraft
              bromsar den positiva utvecklingen av förnybar energi. Vidare har
              Kent Persson frågat om jag avser att ta ett initiativ för att
              upphäva Euratomfördraget så att inte klyvbart material betraktas
              som gemensam EU-egendom samt om jag avser att ta initiativ till
              en bred diskussion kring en långsiktigt hållbar energiproduktion.
            </seg>
            <seg n="45e028be">
              Vad gäller den första frågan har regeringen deklarerat att den
              under mandatperioden 20062010 inte kommer att ge förnyade drifttillstånd
              till de två kärnreaktorer som har stängts, och regeringen kommer
              inte att fatta några beslut om avveckling av kärnreaktorer. Regeringen
              kommer under mandatperioden inte heller att ge tillstånd till
              att nya kärnkraftverk byggs. Regeringen kommer att pröva en eventuell
              begäran om effekthöjningar enligt gällande lagar och bevilja erforderliga
              tillstånd om och när gällande krav uppfylls.
            </seg>
            <seg n="ea274974">
              Den andra frågan handlar om rörliga elpriser som ett sätt att
              främja effektiv användning av el. Jag tycker att denna fråga är
              intressant och viktig av flera olika skäl. Kombinationen av timvis
              mätning av elförbrukningen och ett rörligt elpris skapar bättre
              förutsättningar för flexibel förbrukning av el. Elkunderna får
              därmed ett ekonomiskt incitament att minska sin förbrukning när
              priset är högt. Detta kan samtidigt leda till ett minskat behov
              av topplastproduktion av el som dessutom många gånger är dyrare
              och har en sämre miljöprestanda än basproduktionen. Det finns
              alltså både ekonomiska och miljömässiga fördelar. Att införa ett
              sådant system fullt ut kräver tätare elmätning än i dag och att
              elhandlarna erbjuder avtalsformer som är anpassade till detta.
              Flertalet kunder efterfrågar i dag fasta elpriser för att bättre
              kunna förutsäga de framtida utgifterna. Även om det finns fördelar
              med rörliga elpriser anser jag inte att det finns anledning till
              att verka för ett system med enbart rörliga elpriser.
            </seg>
            <seg n="e9ada1f4">
              Jag är däremot positiv till en framtida utveckling som innebär
              att flera kunder har möjlighet till en flexibel förbrukning och
              där elsäljarna också erbjuder avtal som svarar mot kundernas behov
              och önskemål. På längre sikt bör inriktningen vara att alla kunder
              har mätsystem som klarar timmätning, avbrottsregistrering, effektstyrning
              och andra utvecklade tjänster. På en avreglerad elmarknad är det
              däremot inte regeringens uppgift att bestämma vilken typ av avtal
              som kunderna ska ha.
            </seg>
            <seg n="23ae15e3">
              Kent Persson har även efterfrågat min bedömning om fortsatta
              satsningar på kärnkraft bromsar den positiva utvecklingen av förnybar
              energi. När det gäller utvecklingen av den förnybara elproduktionen
              har riksdagen beslutat om att den förnybara elproduktionen ska
              öka med 10 terawattimmar från 2002 års nivå till år 2010. Målet
              har nyligen höjts till 17 terawattimmar till år 2016. Det huvudsakliga
              medlet att nå målet är systemet med gröna elcertifikat. Regeringens
              ambitioner är höga, och jag kommer att arbeta för att dessa mål
              uppnås. Det finns alltså ingen koppling till en eventuellt ökad
              elproduktion i befintliga kärnkraftverk.
            </seg>
            <seg n="c7ca6169">
              Den fjärde frågan är om jag avser att ta ett initiativ för att
              upphäva Euratomfördraget så att inte klyvbart material betraktas
              som gemensam EU-egendom. Euratomfördraget innehåller bestämmelser
              om försörjning av uran och andra klyvbara produkter. Utan att
              närmare gå in på de tämligen krångliga bestämmelserna i fördraget
              vill jag understryka att det inte finns några skyldigheter för
              ett medlemsland att starta uranbrytning. Således är det inte möjligt
              att Sverige eller något annat medlemsland tvingas att bryta uran.
              Jag ser därför ingen anledning att ta några initiativ till att
              upphäva Euratomfördraget på denna punkt.
            </seg>
            <seg n="4716491d">
              Kent Perssons femte och sista fråga är om jag avser att ta initiativ
              till en bred diskussion kring en långsiktigt hållbar energiproduktion.
              Svaret är ja. Regeringen deklarerade redan i budgetpropositionen
              för 2007 att den ser ett särskilt värde i en bred parlamentarisk
              uppslutning kring energipolitiken. Regeringen aviserade även att
              den kommer att bjuda in riksdagens partier i syfte att nå samsyn
              kring en bred och långsiktig energiöverenskommelse om en modern
              och marknadsekonomiskt orienterad energipolitik.
            </seg>
          </u>
          <note type="speaker" n="0f2d665c">
            Anf. 2 KENT PERSSON (v):
          </note>
          <u who="kent_persson_558c98" xml:id="i-174fa97a123798ce-0" n="1452e7dc">
            <seg n="e5c5e812">
              Herr talman! Jag får tacka näringsministern för svaret. Bakgrunden
              är den energiöverenskommelse mellan Socialdemokraterna, Centerpartiet
              och Vänsterpartiet som ingicks 1997. Det samarbetet byggde på
              en utfasning av kärnkraften och en satsning på förnybar energi,
              vilket har inneburit att Sverige har startat omställningen till
              en ekologiskt hållbar energiförsörjning.
            </seg>
            <seg n="b2eca39b">
              Att kärnkraften inte är säker i vare sig hantering eller drift
              har med oönskad tydlighet bekräftats i Sverige de senaste månaderna.
              Flera allvarliga tillbud har inträffat under 2006; inte minst
              Forsmarks reaktorer har varit hårt drabbade.
            </seg>
            <seg n="03f49fee">
              Vi vet också att ett antal reaktorer är byggda med föråldrad
              teknik. Alltifrån uranbrytning och drift av reaktorer till slutförvar
              av det högaktiva avfallet är förenat med stora risker.
            </seg>
            <seg n="2782947e">
              Varje ytterligare investering i de kvarvarande reaktorerna, vilket
              näringsministern öppnar för, innebär mindre resurser till hållbara
              energisystem. Det innebär också att befintliga reaktorer kommer
              att vara i drift många år till, långt utöver den driftslängd de
              är byggda för. Det ser jag som mycket allvarligt.
            </seg>
            <seg n="2af024e2">
              Jag anser också att den politik och det beslut som i dag ligger
              strider mot folkomröstningen om kärnkraft 1981, vars resultat
              innebär att kärnkraften på sikt ska avvecklas. Den bortre parentesen,
              som det har pratats om, flyttas allt längre bort i framtiden.
              Var den kommer att ligga känner jag inte till.
            </seg>
            <seg n="bbc75d83">
              Min slutsats när jag hör näringsministerns svar blir följande:
              Kärnkraften är säker och hållbar. Urantillgångarna är oändliga
              och brytningen av uran oproblematisk. Energialternativen till
              kärnkraften är alltför svaga.
            </seg>
            <seg n="a1ee60db">
              Det var inte det svar jag förväntade mig från näringsministern,
              som dessutom är ordförande i Centerpartiet ett parti som jag har
              upplevt som väldigt ansvarsfullt och pålitligt i samarbetet för
              en energiomställning i Sverige.
            </seg>
            <seg n="dcfa7eb7">
              Menar vi allvar med att vi på sikt ska nå en ekologiskt hållbar
              energiförsörjning måste vi klara av att göra åtminstone tre saker
              samtidigt: fortsätta kärnkraftsavvecklingen i jämn takt, energieffektivisera
              och genomföra en betydligt kraftfullare satsning på förnybar energi.
            </seg>
            <seg n="84075304">
              Vänsterpartiet ser fram emot de överläggningar om energipolitiken
              som det har kommit en inbjudan till. Det vill jag klart deklarera.
              Jag ställer mig dock frågan vad näringsministern menar med en
              modern marknadsorienterad energipolitik. Vad innebär det egentligen?
              Vad marknadsekonomin har lett till på den avreglerade elmarknaden
              kan var och en utläsa på elräkningen i den mån det går att förstå
              vad som står på den. Men vad innebär det här egentligen?
            </seg>
            <seg n="3e57a79b">
              Min fråga kvarstår: Vilken syn har näringsministern på kärnkraften?
              Anser näringsministern att den är säker och ekologiskt hållbar?
              Om det är så att näringsministern betvivlar det borde det fattas
              något beslut under den här mandatperioden.
            </seg>
            <seg n="48d5caee">
              Dessutom är det intressanta inte det näringsministern säger,
              utan det som inte sägs.
            </seg>
          </u>
          <note type="speaker" n="3ff460fd">
            Anf. 3 PER BOLUND (mp):
          </note>
          <u who="per_bolund_208efb" xml:id="i-a4dc083b308232b8-0" n="3b92fc00">
            <seg n="2f53e9f4">
              Herr talman! Fru näringsminister! Det kan konstateras att den
              svenska kärnkraften inte är säker, åtminstone inte säkrare än
              andra länders kärnkraft. I Sverige har reaktorer startats utan
              att snabbstoppssystem och nödkylsystem har varit inkopplade. Under
              20 års tid har säkerhetsventiler varit för högt ställda. Nödkylsystem
              har varit ur funktion. Inom svenska kärnkraftverk har under åren
              över 7 000 avvikelser från normal drift skett. Nu senast var Forsmarksreaktorn
              nära ett haveri, när flera säkerhetssystem samtidigt bröt samman.
              Om bara ett par meter till av kylvattnet i reaktortanken hade
              kokat bort hade en härdsmälta inträffat i Sverige.
            </seg>
            <seg n="cb18d137">
              Med tanke på dessa incidenter bör säkerhetskraven i svensk kärnkraft
              ses över. I detta sammanhang är det oroande att de säkerhetskrav
              som gäller för svenska reaktorer är hemliga. Vi anser att säkerhetsföreskrifterna
              måste gälla genast, och för att detta ska gå att kontrollera måste
              sekretessen kring säkerhetskraven brytas. Enligt sekretesslagen
              är det möjligt för regeringen att i särskilda fall förordna om
              undantag från sekretess när det är påkallat av synnerliga skäl.
              Den möjligheten bör regeringen använda i detta sammanhang.
            </seg>
            <seg n="5cb14021">
              Samtidigt bör regeringen också i regleringsbrev klargöra för
              Kärnkraftsinspektionen att säkerhetsföreskrifterna ska gälla med
              omedelbar verkan. En reaktor som inte klarar kraven ska inte få
              köras vidare. Det är inte säkerställt i dag.
            </seg>
            <seg n="e6ba9fc7">
              Den nya regeringen har uttalat sig positivt om effekthöjningar
              i befintliga kärnkraftverk. För flertalet av de svenska reaktorerna
              finns det i dag också konkreta planer på att höja effekten. Att
              höja effekten får i grunden ungefär samma konsekvenser som att
              bygga en helt ny reaktor. Uranförbrukningen höjs och avfallsproduktionen
              ökar i direkt proportion till effekthöjningen och självklart också
              beroendet av kärnkraft. Vi i Miljöpartiet är starka motståndare
              till dessa effekthöjningar, eftersom både sannolikheten för olyckor
              och konsekvenserna av sådana olyckor ökar med en ökad effekt i
              kärnkraftverken.
            </seg>
            <seg n="eb84d954">
              Effekthöjningar betyder att vattnet måste pumpas runt fortare
              i kylsystemen, vilket leder till ökat slitage. Mer strålning inne
              i reaktorhärden ger ökad materialförsprödning, vilket ökar olycksrisken.
              Mer effekt betyder också snabbare olycksförlopp och att större
              krav måste ställas på säkerhetssystemen.
            </seg>
            <seg n="cd7d4efd">
              Vi anser alltså att regeringen bör säga nej till effekthöjningar
              av säkerhetsskäl. Det minsta man kan begära är att regeringen
              genom regleringsbrev gör klart för Kärnkraftsinspektionen att
              säkerhetsmarginalerna i svenska kärnkraftverk inte får minska
              vid effekthöjningarna. Men inte ens detta tycks regeringen vara
              villig att göra.
            </seg>
            <seg n="2c57111e">
              Miljöpartiet anser att det är helt genomförbart att inom en tolvårsperiod
              avveckla den svenska kärnkraften. Samtidigt måste man förbättra
              säkerheten under den tid som reaktorerna fortsatt är i drift.
              Avveckling bör ske på det sättet att de farligaste reaktorerna
              stängs först, och det bör ske genom skärpta säkerhetskrav, det
              vill säga genom att den lag som finns tillämpas och att den också
              skärps.
            </seg>
            <seg n="bab8f34d">
              Men man bör också använda ekonomiska styrmedel som styr bort
              från kärnkraft och fossilkraft. Ett första steg här kan vara att
              staten slutar att skydda reaktorägarna, som man gör i dag. Skadeståndsskyldigheten
              måste vara obegränsad vid ett haveri. Det måste också finnas en
              stor betalningsförmåga, så att bolaget kan ersätta dem som har
              drabbats av en eventuell olycka. I USA är kravet på betalningsförmåga
              10,4 miljarder dollar, vilket är betydligt mer än i Sverige. En
              olycka skulle självklart kosta mycket mer, kanske tusen gånger
              så mycket. Men att kräva obegränsad betalningsförmåga skulle bara
              vara ett sätt att omedelbart sätta stopp för all kärnkraft. Mer
              kreativt är att höja de krav på betalningsförmåga som ställs på
              reaktorägarna till den nivå som gäller i USA, nämligen ungefär
              70 miljarder kronor per reaktor.
            </seg>
            <seg n="8fa92be9">
              Vi tycker att Centerpartiets helomvändning i kärnkraftsfrågan
              är närmast chockerande. Från att för ett par år sedan ha verkat
              för en snabb kärnkraftsavveckling verkar Centerpartiet nu vilja
              vrida tillbaka den lilla avveckling som redan har gjorts och bygga
              ut kärnkraften i Sverige genom effekthöjningar.
            </seg>
            <seg n="a3af6127">
              Vi förstår att många centerpartister är besvikna över Maud Olofssons
              svek i kärnkraftsfrågan, och vi vill att de ska veta att det finns
              åtminstone ett parti kvar som fortfarande står för en klar vilja
              att avveckla den svenska, osäkra kärnkraften.
            </seg>
          </u>
          <note type="speaker" n="35b2befd">
            Anf. 4 Näringsminister MAUD OLOFSSON (c):
          </note>
          <u who="unknown" xml:id="i-b3c17d4557cd5508-1" n="95c876d5">
            <seg n="ebba7d3e">
              Herr talman! Den här energifrågan har jag diskuterat i, tror
              jag, 35 år. Jag kan känna jättestor besvikelse över att vi i Sverige
              inte har kommit längre i utvecklingen av både energieffektiva
              lösningar, utveckling av förnybara bränslen och så vidare. Men
              förklaringen till det är att det inte har funnits någon politisk
              majoritet i riksdagen som har velat göra det, och jag tror att
              det är rätt många som är trötta på att ha energifrågan som det
              stora trätoämnet.
            </seg>
            <seg n="cce316f9">
              Jag blir numera ganska ofta uppvaktad av svenska arbetare och
              tjänstemän, svensk basindustri, svenska småföretagare och svenska
              konsumenter som är oroliga över energipolitiken. Och detta är
              ingen oro som bara är svensk, den är i allra högsta grad internationell.
            </seg>
            <seg n="72929f34">
              Jag medverkade vid Tällberg Forum i somras. Den stora frågan
              för alltifrån det fattigaste fattiga land till det rikaste rika
              var energifrågan, så det är en jättestor fråga. Och den är komplicerad
              därför att vi måste klara flera saker samtidigt. Vi måste klara
              jobben, vi måste klara energiproduktionen och vi måste klara miljön.
              Alla dessa saker måste vi klara av att diskutera samtidigt.
            </seg>
            <seg n="a26cda1f">
              Det som jag har försökt göra är att hitta en lösning där vi kan
              förena de lite olika och spretande synpunkter kring energipolitiken
              som har funnits i svensk politik. Jag tror att vi är på väg att
              hitta en lösning där vi kan förenas i både effektivare energianvändning
              och utveckling av de förnybara energikällorna men också säkra
              energitillgången för den basindustri och för de jobb som vi vill
              ha i vårt land.
            </seg>
            <seg n="42eca596">
              Vi vill också ha en bättre konkurrenskraft där vi får flera som
              är med och investerar i nya energilösningar. Där ser det rätt
              bra ut, för det är uppemot 60 miljarder som kommer att investeras
              de kommande åren fram till 2010, och en hel del av detta är för
              förnybar energi.
            </seg>
            <seg n="8a14b44b">
              Det är klart att elcertifikaten, som vi har varit med om att
              ta fram och genomföra och som det nu finns en rejäl majoritet
              för, gör att vi också kan få fram den förnybara energin. Jag tror
              att det finns mycket mer att göra också på effektiviseringsområdet.
              Den sparade kilowattimmen är den absolut bästa kilowattimmen.
              Den är billigast och mest miljövänlig. Nu har vi ett program som
              vi jobbar med tillsammans med svensk industri. En terawattimme
              per år kommer att sparas i det programmet. En terawattimme är
              rätt mycket. Jag ser också att det händer mycket positiva saker
              när det gäller vindkraftsutbyggnaden. Vi har en helt annan kapacitet
              på de vindkraftverk som finns i dag. Vi satsar rejäla resurser
              på forskning och utveckling för att göra det här ännu bättre.
            </seg>
            <seg n="005f53ac">
              Jag tycker att det är intressant att se att man nu ställer upp
              på samma sätt på EU-nivå. Det finns länder som tycker att de vill
              investera i ny kärnkraft. Regeringen har inte den synen, och den
              överenskommelsen ligger fast. Men jag kan inte ha åsikter om vilken
              ställning andra länder tar när det gäller kärnkraftsutbyggnad.
              Det måste man få bestämma själv. Vad jag kan se är att EU nu vill
              sätta upp höga klimatmål och höga mål det förnybara. Vi kan också
              se att vi i Sverige, med vår utvecklade teknik på många områden,
              kan spela en avgörande roll.
            </seg>
            <seg n="5873a981">
              Biobränsleutvecklingen kan ge nya jobb på landsbygden hos jordbrukare
              och småföretagare. Vi kan också se att fjärrvärmeutbyggnaden,
              som har lett till att vi har minskat oljeberoendet från 80 % ned
              till mindre än 5 %, både har gett bra lösningar och ett bättre
              klimat.
            </seg>
            <seg n="57329b73">
              Det finns väldigt mycket saker, och ni kan vara alldeles övertygade
              om att jag gör allt jag kan för att få in det förnybara i det
              här systemet. Jag har många vänner med mig i EU. Det som skulle
              vara intressant att höra från er båda är: Vad är er inställning
              till att EU nu tar det här initiativet på energiområdet? Är det
              bra eller är det dåligt?
            </seg>
          </u>
          <note type="speaker" n="3982d8fc">
            Anf. 5 KENT PERSSON (v):
          </note>
          <u who="kent_persson_558c98" xml:id="i-174fa97a123798ce-1" n="1452e7dc">
            <seg n="c99f1b22">
              Herr talman! Jag fick givetvis inget svar från vår näringsminister
              när det gäller synen på kärnkraft. Jag vet att näringsministern
              har varit ute och pratat om kärnkraft i 35 års tid, ända sedan
              de här olyckorna. Det betvivlar jag alltså inte. Men nu ingår
              ni ju i en regering där man klart och tydligt öppnar upp för en
              kärnkraftsutbyggnad. Senast är det statsministern som kan tänka
              sig det. Jag förstår att det här är väldigt frustrerande. Jag
              inser att vår näringsminister kommer att få gå en hård match med
              de övriga kärnkraftskramarna i regeringen.
            </seg>
            <seg n="c6813205">
              Men det är möjligheterna vi måste se. Vi ska inte ha en energipolitik
              som innebär att vi riskerar våra jobb i Sverige. Redan i dag finns
              det förslag som skulle göra det möjligt att avveckla kärnkraften
              fram till i alla fall 2025. Enligt en artikel i Eskilstuna-Kuriren
              den 5 januari, som Lennart Daléus har skrivit och som är ett referat
              av en rapport som den mer eller mindre kände energiforskaren Klaus
              Illum från Danmark har skrivit, Ett nordiskt energiscenario ,
              är det fullt möjligt att göra den här avvecklingen av kärnkraften
              i hela Norden fram till 2025 utan att det påverkar samhällsekonomin
              i Norden. Det här går, och det kommer också att ge möjligheter
              till nya jobb.
            </seg>
            <seg n="af128dcf">
              Sverige är ju unikt på så sätt att vi har en oerhört lång kuststräcka
              som gör det möjligt för oss att kunna satsa på och utveckla till
              exempel vindkraft och vågkraft. Vår skogsareal och åkerareal gör
              det också möjligt att utveckla bioenergin ytterligare. Det har
              inte minst LRF påvisat i en rapport strax före valet. Det är en
              väldigt bra rapport, som också visar på de möjligheter vi har
              för att kunna få fram förnybar energi. Det här är något som vi
              måste gå vidare med, och då räcker det inte att bara fatta ett
              beslut om att ligga lågt med avveckling av kärnkraften. För det
              är ju detta det innebär: Ingenting ska göras. Däremot säger regeringen
              ingenting om ytterligare forskning om kärnkraft med tanke på att
              eventuellt satsa på detta efter 2010. Det lämnar vi öppet.
            </seg>
            <seg n="8b4c1aab">
              Det är absolut det sämsta tänkbara scenariot att inte fatta något
              beslut oavsett om det är ett dåligt beslut eller inte. Nu lägger
              vi liksom locket på i den här frågan, och det får kanske återkomma
              om något år. För varje år som vi skjuter upp det här hamnar det
              längre fram i tiden, och det blir allt osäkrare när det gäller
              energipolitiken. Det är ju osäkerheten som skapar den här frustrationen
              hos väldigt många. Och det handlar inte bara om de gamla förespråkarna
              för kärnkraften. Vi ser också att Vattenfalls ledning går ut och
              ser kärnkraften som ett möjligt energislag som vi borde satsa
              på och utveckla ytterligare. Senast var det Vattenfalls vd som
              i en tidningsintervju yttrade sig i den riktningen.
            </seg>
            <seg n="b609ef2f">
              Därför känner jag stor oro över att vi inte kommer längre. Det
              blir liksom ett stillestånd i svensk energipolitik. Jag förstår
              inte heller hur näringsministern kan ha en tro på att förena kärnkraftsförespråkarna
              med dem som vill se en avveckling av ett energislag som har en
              bortre gräns. Uranet är inte oändligt. Det kommer att ta slut,
              och därför är varje krona som satsas på kärnkraft en bortkastad
              krona.
            </seg>
          </u>
          <note type="speaker" n="0f6b7247">
            Anf. 6 PER BOLUND (mp):
          </note>
          <u who="per_bolund_208efb" xml:id="i-a4dc083b308232b8-1" n="3b92fc00">
            <seg n="c198216a">
              Herr talman! Maud Olofssons deklarationer om att hon är för en
              radikal energibesparing och förnybar energi är välkomna, men det
              krävs också att man lägger något bakom orden för att vi ska våga
              tro på dem, och än så länge har vi inte sett särskilt mycket av
              det, vill jag hävda.
            </seg>
            <seg n="f9c530d5">
              När det gäller energibesparing, och också produktion av förnybar
              energi, vet vi ju att kärnkraften sitter fast som en propp som
              förhindrar en sådan utveckling. Den förhindrar både en besparing
              av energi och den förnybara energi som är nödvändig för att vi
              ska gå mot en hållbar utveckling.
            </seg>
            <seg n="9cd8b40e">
              I och med att kärnkraften redan är avbetalad, och därmed är en
              ganska billig produktionsform, och i och med att den är subventionerad
              av staten på många olika sätt, motverkar den helt klart en riktning
              mot effektivisering av energianvändningen. Den motverkar också
              den förnybara energi som vi kan och borde bygga upp i Sverige.
            </seg>
            <seg n="6b732b5f">
              Sedan efterfrågar Maud Olofsson en majoritet när det gäller energifrågan.
              Det är ju faktiskt så att det finns en tydlig majoritet, eller
              skulle kunna finnas i alla fall, när det gäller kärnkraften i
              riksdagen. Vänsterpartiet, Socialdemokraterna och Centerpartiet
              har ju tidigare varit inne på en linje där man skulle avveckla
              kärnkraften, och Miljöpartiet är som väl alla känner till en kraftig
              förespråkare för att vi ska avveckla kärnkraften. Problemet är
              att Centerpartiet har satt sig i knäet på den andra sidan, de
              närmast fanatiska kärnkraftskramare som finns inom Moderaterna
              och Folkpartiet. Så länge man samarbetar åt det hållet finns det
              ingen förutsättning för en avveckling av kärnkraften.
            </seg>
            <seg n="b08db0c4">
              Sedan måste det konstateras att effekthöjning är kärnkraftsutbyggnad.
              Så är det. Det är en ökad produktion av kärnkraft i Sverige som
              den här nya regeringen håller på att genomföra. De investeringar
              som planeras i kärnkraften hade kunnat användas till att producera
              till exempel förnybar energi. Det handlar om mångmiljardbelopp
              som nu går till en gammal teknik, med fossila bränslen, i stället
              för till förnybar energi, som de annars hade kunnat gå till. Jag
              tror att jag får avsluta mitt anförande här.
            </seg>
          </u>
          <note type="speaker" n="71f9e434">
            Anf. 7 Näringsminister MAUD OLOFSSON (c):
          </note>
          <u who="unknown" xml:id="i-b3c17d4557cd5508-2" n="95c876d5">
            <seg n="6f99f328">
              Herr talman! Alliansregeringen är överens om att vi inte ska
              bygga något nytt kärnkraftverk under den kommande mandatperioden.
              Vi ska inte heller stänga något. Vi ska satsa på energieffektivisering
              och förnybar energi och också på förnybara bränslen. Det är den
              överenskommelse som vi jobbar efter. Vi har, som jag har sagt,
              hållit på att träta om den här frågan otroligt länge. Det har
              gjort att vi inte har kommit fram när det gäller det förnybara.
              Nu finns det en bred politisk enighet om att vi behöver det förnybara.
              Jag tror att det är bra för vår energikorg. Som det nu ser ut
              har vi vattenkraft och kärnkraft som basproduktion. Vi behöver
              en tredje pelare som ökar flexibiliteten och säkerheten i vårt
              energisystem som det ser ut nu.
            </seg>
            <seg n="f1eb1bc2">
              Vi kan också konstatera, och det tycker jag är lite underligt,
              inte minst för Vänsterpartiet då, att de fackliga organisationerna
              är de första att uppvakta om energipolitiken. De är oroliga för
              hur det blir om vi inte ser till att tillföra tillräckligt mycket
              ny energi för att kunna klara till exempel massaindustrin, stålindustrin,
              kemiindustrin och så vidare. Jag tycker att vi måste klara av,
              som jag sade, att diskutera såväl jobben som miljön och energin
              på samma gång.
            </seg>
            <seg n="ccaf5f2d">
              Jag möter de fackliga organisationernas oro. Jag möter dem som
              är oroliga för att jobben ska flytta utomlands eftersom vi inte
              klarar tillräcklig energiproduktion. Jag känner ett stort ansvar
              för det.
            </seg>
            <seg n="4f84395d">
              Den stora utmaningen är naturligtvis att få in så mycket som
              möjligt av det förnybara i vårt system. Vi har en hög ambition
              tack vare elcertifikaten.
            </seg>
            <seg n="68fa8dd6">
              Miljöpartiet säger att det finns så bred politisk enighet. Ni
              lyckades inte ens bli eniga i er egen regeringskonstellation under
              den förra perioden. Miljöpartiet har suttit på läktaren under
              hela denna period då vi har kunnat påverka energipolitiken i vettig
              riktning. Elcertifikat, energieffektiviseringsprogram och allt
              det som vi fortsätter med har ni ju inte varit med om. Ni har
              stått uppe på läktaren och haft demonstrationspolitik. Det har
              inte gett en enda kilowattimme mer.
            </seg>
            <seg n="f9696405">
              Regeringen satsar rätt rejält på de här delarna. Det är ökade
              insatser när det gäller det förnybara. Man satsar 60 miljarder
              till 2010. Till och med basindustrin är med och investerar i förnybar
              el.
            </seg>
            <seg n="42a1f3b0">
              Vi försöker till exempel skynda på tillståndsgivningen på vindkraftsområdet
              så att inte industrin och de som vill investera behöver vänta
              i evigheter på en byråkrati som inte minst ni har varit ansvariga
              för. Det gäller ju att de kan få tillstånd så att vi kommer i
              gång att bygga. Det går inte att stänga någonting om det inte
              finns tillräckligt med energi.
            </seg>
            <seg n="bf6c97c2">
              Jag noterar att i den förra energiöverenskommelsen var också
              Vänsterpartiet med på att säga att det inte ska stängas någon
              kärnreaktor förrän vi har något annat i stället. Som politiker
              har vi ansvaret att se till att det kommer in något mer på energimarknaden
              om vi ska klara försörjningen och jobben.
            </seg>
            <seg n="2baeb0dc">
              Ni pratar om att inte svara på frågor. Jag måste återupprepa:
              EU har en hög ambition på energiområdet. Ni är båda otroligt EU-kritiska.
              Vi ska inte vara med i den där organisationen. Här tar faktiskt
              EU ett brett grepp kring energifrågan och lyfter fram det förnybara
              och energieffektiviseringen allt det som ni frågar efter. Hur
              blir er inställning till EU när det gäller energipolitiken? Är
              det bra eller är det dåligt att de gör detta? Ska ni bejaka de
              insatser som EU gör och tycka att det är bra eller ska ni fortsätta
              att kräva att vi ska gå ur EU och lämna det här samarbetet som
              faktiskt är bra för både jobben, energin och miljön?
            </seg>
          </u>
          <note type="speaker" n="56f41784">
            Anf. 8 KENT PERSSON (v):
          </note>
          <u who="kent_persson_558c98" xml:id="i-174fa97a123798ce-2" n="1452e7dc">
            <seg n="4dd1584e">
              Herr talman! Givetvis behövs det politiska beslut som sträcker
              sig över nationsgränserna. Där har ju EU kommit med riktlinjer
              nu. Inte minst i EU:s grönbok pratar man om att det finns möjlighet
              till åtminstone 20 % energieffektivisering inom EU. Det går säkert
              att göra betydligt mycket mer. Det är positivt, även om jag skulle
              önska att man tog ett kliv till i den frågan.
            </seg>
            <seg n="9b2050ad">
              När det handlar om att tillföra ny energi har vi hört att näringsministern
              har blivit uppvaktad om jobben, energin och ekonomin. Det är ju
              precis det vi har pratat om. Vänsterpartiet har ju lagt fram förslag
              där vi säkrar energin och säkrar jobben vilket ger en ekonomiskt
              hållbar situation i Sverige. Vi har ju pekat på det år efter år.
              Vi har lagt fram förslag här i riksdagen, inte minst i vårt budgetförslag.
              Jag uppmanar näringsministern att ta del av det och förstå det.
            </seg>
            <seg n="231a036b">
              Utifrån min interpellation kvarstår frågan: Vad tänker regeringen
              göra? Man lägger faktiskt en våt handduk över hela frågan och
              skjuter fram den. Man tillsätter en utredning som ska diskutera
              detta. Det finns redan i dag färdiga alternativ att satsa på.
              En sådan satsning innebär också att man har en plan för kärnkraftsavvecklingen
              utifrån vad folkomröstningen 1981 har sagt. Vi måste sätta det
              bortre datumet någon gång. Det borde regeringen ta initiativ till.
            </seg>
          </u>
          <note type="speaker" n="0477f9e4">
            Anf. 9 Näringsminister MAUD OLOFSSON (c):
          </note>
          <u who="unknown" xml:id="i-b3c17d4557cd5508-3" n="95c876d5">
            <seg n="988c42ea">
              Herr talman! Det är intressant att höra att Vänsterpartiet äntligen
              bejakar EU-samarbete. Det är en nyhet så god som någon. Det är
              bra att det visar sig att EU kan spela en roll i det här sammanhanget
              och att det finns en stor uppslutning kring det.
            </seg>
            <seg n="9cc54da2">
              Kent Persson säger att vi lägger en våt handduk över investeringarna.
              Jag måste ha uttryckt mig otroligt dåligt eller också vill han
              inte lyssna. 60 miljarder kommer att investeras på energiområdet
              fram till 2010 i nya energislag. Många av de miljarderna gäller
              just det förnybara. Vi styr det med elcertifikat. Det systemet
              har vi båda varit med att ta fram.
            </seg>
            <seg n="ba4ad9ea">
              Vi investerar lika mycket pengar i nätutbyggnad och i att se
              till att vi klarar säkerheten, vilket också är en viktig del.
              Bas-el är med och finansierar nya satsningar på förnybar energi.
              Vi försöker snabba på tillståndsprocessen så att det ska bli möjligt
              att göra investeringar och enklare för företagen att gå in. Vi
              behöver några flera som investerar på det här området.
            </seg>
            <seg n="6ca7c6f6">
              Vi gör insatser för att energieffektivisera. Vi beräknar en terawattimme
              per år i det här industriprogrammet.
            </seg>
            <seg n="a32d8175">
              Lyssna och se vad som sker. Lyssna också på dem som i dag är
              oroliga för jobben. Lyssna på basindustrin som har det jättetufft.
              Lyssna på den miljon människor som står utanför och inget hellre
              önskar än att vi ska bli lyckosamma när det gäller företagsutvecklingen.
            </seg>
            <seg n="9dfb0a77">
              Jag tror att de fackliga organisationerna vet vad jag menar.
              De är oroliga för att jobben flyttar utomlands. Vi måste klara
              av att förena en politik för flera jobb och bättre miljö med en
              bra energipolitik. Vi måste klara av att diskutera det samtidigt.
              Jag hoppas verkligen att vi så långt det är möjligt i enighet
              kan hitta en väg. Industrin och jobben vill ha den politiska enigheten.
              De vill ha en långsiktig lösning. Det är det jag försöker få med
              den politik som vi för i den nya regeringen.
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="1c1e198a">
            8 § Svar på interpellation 2006/07:116 om kapitalförsörjning
            för små och medelstora företag
          </note>
          <note type="speaker" n="f4892c9f">
            Anf. 10 Näringsminister MAUD OLOFSSON (c):
          </note>
          <u who="unknown" xml:id="i-b3c17d4557cd5508-4" n="95c876d5">
            <seg n="502dbf8e">
              Herr talman! Per Åsling har frågat mig vilka åtgärder jag avser
              att vidta för att underlätta kapitalförsörjningen för små och
              medelstora företag.
            </seg>
            <seg n="4ecb1adb">
              En viktig förutsättning för regional konkurrenskraft är att det
              finns väl utvecklade miljöer för företagande, entreprenörskap
              och innovationer, med goda finansiella möjligheter i alla delar
              av landet. Regeringens viktigaste roll inom området är att skapa
              goda förutsättningar för den privata marknaden i form av långsiktigt
              stabila regelverk.
            </seg>
            <seg n="0d9b290e">
              En effektivt fungerande kapitalmarknad är en grundförutsättning
              för skapandet av nya företag och tillväxt i befintliga företag.
              Kapitalmarknaden är dock ett område inom vilket huvudsakligen
              privata aktörer står för verksamheten. Det finns dock brister
              i marknadens utbud av kapital med regionala variationer. Bristerna
              kan bland annat bero på svårigheter med riskbedömningen i samband
              med lån till nya och små företag eller bristande lönsamhet för
              lån av ringa storlek. Andra anledningar kan vara svårvärderade
              intäktsflöden eller säkerheter med ovisst försäljningsvärde i
              vissa regioner och branscher liksom bristande erfarenheter i samband
              med hanteringen av lån och riskkapital till vissa grupper.
            </seg>
            <seg n="50a5b0db">
              På grund av dessa svårigheter kommer regeringen att förbättra
              förutsättningarna att få tillgång till kapital. Förändringen av
              förmånsrätten som regeringen aviserat kommer att förbättra möjligheterna
              för företagen, inte minst i utsatta regioner, att få tillgång
              till kapital.
            </seg>
            <seg n="5c62a327">
              Företagens möjligheter att skapa eget kapital måste också förbättras.
              Ett större eget kapital underlättar möjligheterna att även få
              tillgång till externt kapital. För att generellt stimulera tillgången
              på privat kapital kommer möjligheterna till uppskjuten kapitalvinstbeskattning
              vid försäljning av andelar i fåmansföretag om vinsten återinvesteras
              i onoterade företag att utredas. Att ge privatpersoner möjlighet
              att göra ett riskkapitalavdrag om medel investeras i eget eller
              närståendes företagande kan också vara en väg att ytterligare
              öka tillgången på privat kapital.
            </seg>
            <seg n="0e1de67e">
              En väl fungerande privat kapitalbildning och väl fungerande kapitalmarknader
              är de viktigaste förutsättningarna för kapitalförsörjningen i
              näringslivet. Det finns emellertid brister och en roll för staten
              att spela när det bland annat handlar om investeringar i tidiga
              skeden. Det finns goda argument för att komplettera utbudet med
              statliga insatser. Regeringen kommer att undersöka ett flertal
              olika alternativ för att förbättra långivning, framför allt till
              mindre företag med begränsad tillgång till säkerheter. Ett exempel
              på detta är regeringens stöd till de senaste årens privata initiativ
              att starta lokala och regionala kreditgarantiföreningar, vilka
              regeringen även fortsättningsvis kommer att stödja.
            </seg>
            <seg n="80678f4a">
              Regeringen har satt upp det ambitiösa målet att Sverige ska bli
              ett av världens bästa länder att starta och driva företag i. Att
              starta företag ska vara en självklarhet för alla, unga som gamla,
              kvinnor och män och oavsett etnisk bakgrund. Sverige behöver en
              ny politik för att möta en ökande global konkurrens och för flera
              företag och flera jobb. Mycket måste göras för att Sverige ska
              kunna behålla och utveckla sin konkurrenskraft. För att detta
              ska bli verklighet behövs ett bättre företagsklimat; det måste
              bli mer lönsamt och mindre krångligt att vara företagare. Det
              måste också bli enklare och mindre kostsamt att anställa. Det
              behövs en utvecklad innovationspolitik med bättre förutsättningar
              för investeringar och innovationer. Tillväxtpotentialen måste
              fullt ut tas till vara så att människor kan starta växande företag
              som ger jobb i alla delar av landet.
            </seg>
            <seg n="fa12c46a">
              Kapitalförsörjningen är en viktig del av arbetet med att utveckla
              ett företagsklimat som avgör om Sverige i framtiden kommer att
              vara internationellt konkurrenskraftigt och toppa välfärdsligan.
            </seg>
          </u>
          <note type="speaker" n="d45a84f9">
            Anf. 11 PER ÅSLING (c):
          </note>
          <u who="per_asling_6cb3ca" xml:id="i-3158d90e01aa1d18-0" n="c0224694">
            <seg n="72ff0d07">
              Herr talman! Jag tackar näringsministern för svaret. En väl fungerande
              kapitalförsörjning är en avgörande faktor, som näringsministern
              mycket riktigt sade, för att vi ska skapa tillväxt och en gynnsam
              ekonomisk utveckling i hela landet. Tillgången på kapital är en
              väsentlig del för att företag ska kunna starta och för att företag
              som vill ska kunna expandera sin verksamhet.
            </seg>
            <seg n="1339e241">
              Den erfarenhet som jag har från Trångsviken är att bristande
              tillgång på kapital är den faktor som mest hämmar tillväxt i näringslivet.
              Tillgången på finansiellt kapital ser olika ut i olika delar av
              landet. Det gör att många småföretag i landsbygdsområden har en
              svårare och besvärligare finanssituation än vad företag i tätorter
              eller i städer har. Det behövs åtgärder från statens sida för
              att förbättra tillgången på kapital i gles- och landsbygdsområden.
            </seg>
            <seg n="7e1a2a20">
              Jag tycker att staten bör underlätta framväxten av lokala och
              regionala lösningar som på ett bättre sätt tar till vara lokala
              och regionala kunskaper och kompetenser. Det går att dra erfarenheter
              från Finland där den finska staten via Finvera jobbar väldigt
              aktivt. Finvera kapitaliserar regionala kapitalinvesteringsfonder
              i aktiebolagsform. Finvera utökar risktagningen speciellt när
              det gäller finansiering av nyetablerade företag och tillväxtföretag
              men också när det gäller olika exportprojekt.
            </seg>
            <seg n="f512092d">
              När det gäller de förändrade förmånsrättsreglerna är det önskvärt
              att det skyndsamt vidtas åtgärder. Jag tycker att det är tillfredsställande
              att regeringen i regeringsdeklarationen har lyft fram denna fråga.
            </seg>
            <seg n="f926cbaa">
              ITPS har också gjort en utvärdering av de förändrade förmånsrättsreglerna.
              Ekonomie doktor Lars Silver från KTH har i en inlaga skrivit bland
              annat:
            </seg>
            <seg n="490ec7db">
              Ska en korrigering ske bör det ske inom det existerande regelverket.
              I princip är det den enda diskussionspunkt värd att diskutera
              om bankerna ska tillåtas 100 % eller inte.
            </seg>
            <seg n="d002c359">
              Han skriver vidare:
            </seg>
            <seg n="2170af7e">
              Det är inte sannolikt att bankerna skulle agera till företagens
              förmån och sluta kräva factoring eller leasing. Frågan är om bankerna
              skulle agera över huvud taget. Det skulle dock ge mindre företag
              en klart bättre förhandlingsposition. Och det får vi ta fasta
              på.
            </seg>
            <seg n="90b0f80f">
              En väl fungerande kapitalmarknad bör utgöra grunden för företagens
              kapitalförsörjning. Men staten har en viktig roll, som jag har
              sagt tidigare. Staten måste på olika sätt underlätta investeringar
              i tidigare skeden och stimulera till nya finansieringslösningar.
            </seg>
            <seg n="91c3f955">
              Med den utgångspunkten tycker jag att det är värdefullt att ministern
              lyfter fram möjligheten till riskkapitalavdrag.
            </seg>
            <seg n="72906eab">
              Men jag vill också lyfta fram frågan om statliga kreditgarantier.
              Jag tror att det är ett incitament som måste lyftas fram nu. Och
              jag önskar att det görs skyndsamt och att befintliga strukturer
              jag tänker bland annat på befintlig kreditgarantiförening kan
              nyttjas för att effektivisera den här frågan.
            </seg>
            <seg n="c1791995">
              Jag vill avslutningsvis säga att vi som är engagerade i näringslivet
              är otåliga. Och jag hoppas att näringsministern återkommer skyndsamt
              till kammaren med lösningar på detta område.
            </seg>
          </u>
          <note type="speaker" n="71035ace">
            Anf. 12 Näringsminister MAUD OLOFSSON (c):
          </note>
          <u who="unknown" xml:id="i-b3c17d4557cd5508-5" n="95c876d5">
            <seg n="15861df6">
              Herr talman! Per Åsling lyfter fram en jätteviktig fråga som
              har uppmärksammats rätt rejält. Inte minst förändringarna av förmånsrätten
              har vållat mycket debatt i mina hemtrakter, i Jämtland och på
              många andra ställen. Det var den förra regeringen som genomförde
              detta. Det har fått till effekt att det har blivit mycket svårare
              för småföretag att låna pengar i bank. Och de säkerheter som krävs
              är mycket större.
            </seg>
            <seg n="0d33e344">
              Vi försökte påverka detta beslut när det skulle fattas här i
              riksdagen, men Socialdemokraterna var inte beredda att ta en sådan
              diskussion.
            </seg>
            <seg n="2c83ac5d">
              Nu uppvaktas jag rätt ofta av småföretagare som säger att vi
              måste göra någonting åt detta och förändra det. Och vi i regeringen
              har sagt att vi ska göra det och återkomma med en proposition.
              Det är en del regelverk som vi behöver kontrollera i samband med
              detta, men denna ambition är alldeles klar.
            </seg>
            <seg n="25df858a">
              När det gäller småföretagens villkor handlar det också om att
              kunna bygga upp eget kapital. Det handlar ju inte bara om det
              lånade kapitalet, utan det handlar framför allt om att kunna bygga
              upp ett eget riskkapital. Och det är klart att ju mer vi gör för
              att öka lönsamheten i de små företagen, desto större möjligheter
              har de att bygga upp ett eget kapital. Det är det som är vår ambition
              när vi sänker arbetsgivaravgiften, när vi förbättrar i fråga om
              sjuklöneansvaret och när vi förbättrar 3:12-regler och annat i
              företagspaketet. De skattesänkningar som nu sker kommer också
              att tillfalla företagen. Vi vidtar alltså många åtgärder som går
              åt samma håll.
            </seg>
            <seg n="4b441ce3">
              Jag skulle vilja lyfta fram förmögenhetsskatten. Den tidigare
              regeringen har skickat mycket av det riskkapital som vi skulle
              behöva ha kvar i Sverige utomlands. Många av dem som har kapital
              och förmögenheter investerar ju inte i Sverige. Jag uttalade i
              går att vi skulle behöva flera som Wallenberg som har lite långsiktiga
              investeringsperspektiv och som vill investera i Sverige och som
              också gör det på ett bra sätt. Vi har en hel del som gör det,
              men vi skulle behöva många flera.
            </seg>
            <seg n="4b1d5edd">
              Det som är besvärligt är det institutionella ägandet som är rätt
              så osynligt och svårt att få tag i eftersom det inte är fråga
              om privata ägare som tar en aktiv del i bolagen. Vi har ambitionen
              att ta bort förmögenhetsskatten för att öka tillgången på riskkapital
              i vårt eget land.
            </seg>
            <seg n="239b22ed">
              Det är så man ska se det. Det handlar inte om att ge förmögna
              människor en massa mer pengar, utan det handlar framför allt om
              att få dem att investera i jobben här i Sverige.
            </seg>
            <seg n="afb86d21">
              Regeringen är positiv till statliga kreditgarantier och tänker
              gå åt det hållet.
            </seg>
            <seg n="0c25fbf3">
              Jag vill också säga att det som Trångsviken har gjort är fantastiskt.
              Där har man tagit en aktiv del i finansieringen. Jag tror att
              det som händer när det gäller kreditgarantiföreningar och den
              typen av verksamhet som Trångsviksbolaget har jobbat med är någonting
              fantastiskt positivt för vårt land och som vi politiskt ska bejaka.
              Och om man kan få det klimat som Trångsviken har skapat att finnas
              på många andra ställen, då tror jag att vi har en fantastisk framtid
              att gå till mötes. Jag vill därför skicka tillbaka att det är
              en bra verksamhet som Trångsviksbolaget har ägnat sig åt. Och
              regeringen har all anledning att dra lärdom av det som har skett
              där.
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="c1f53819">
            9 § Svar på interpellation 2006/07:130 om uranbrytning i Sverige
          </note>
          <note type="speaker" n="a5f7cb32">
            Anf. 13 Näringsminister MAUD OLOFSSON (c):
          </note>
          <u who="unknown" xml:id="i-b3c17d4557cd5508-6" n="95c876d5">
            <seg n="274327bc">
              Herr talman! Karin Åström har frågat mig vilka överväganden som
              ligger bakom mitt påstådda beslut att öppna upp för uranbrytning
              i Sverige samt vilka områden i landet som jag ser som mest intressanta
              för uranbrytning.
            </seg>
            <seg n="bded5603">
              Jag vill betona att jag inte har tagit något beslut om att öppna
              upp för uranbrytning. Jag har sagt att jag avser att följa den
              lagstiftning vi har, och det innebär att varje ärende ska prövas
              på sina egna meriter. Jag vill dessutom påminna Karin Åström om
              att det inte är jag som ligger bakom den lagstiftning vi har om
              uran i Sverige. Det är tidigare regeringar som har lagt fram förslag
              till riksdagens beslut.
            </seg>
            <seg n="619c292a">
              Vi har en tuff och noggrann lagstiftning för uranbrytning och
              hantering av uran, och det är bra. Det är också bra att vi skaffar
              oss utvecklad kunskap om vad som finns i vår berggrund.
            </seg>
            <seg n="3923752d">
              Vi måste komma ihåg att den uranprospektering som pågår i vissa
              delar av vårt land är i ett tidigt skede. Det har ännu inte visat
              sig att det någonstans i landet finns uranfyndigheter som uppfyller
              minerallagens grundförutsättningar, det vill säga att en fyndighet
              hittats som sannolikt kan tillgodogöras ekonomiskt och att en
              sådan fyndighets belägenhet och art inte gör det olämpligt att
              sökanden får koncession.
            </seg>
            <seg n="b918ad02">
              Enligt vår lagstiftning gäller att om och när en ansökan om bearbetningskoncession
              för uran kommer till regeringens bord så ska vi behandla den.
              Ett sådant regeringsbeslut är dessutom enligt miljöbalkens regler
              beroende av kommunens vetorätt.
            </seg>
            <seg n="7c2c7947">
              Mot bakgrund av vad jag nyss sagt om både kunskapsläge och lagstiftning
              har jag inte för avsikt att nu redovisa något ytterligare intresse
              för uranbrytning.
            </seg>
          </u>
          <note type="speaker" n="57c774b9">
            Anf. 14 KARIN ÅSTRÖM (s):
          </note>
          <u who="karin_astrom_018a38" xml:id="i-e8a1ceb7cdabb25a-0" n="fb2fb592">
            <seg n="2b0f811b">
              Herr talman! Jag får börja med att tacka näringsministern för
              svaret. Jag håller med ministern om att regeringen faktiskt inte
              har tagit något beslut om uranbrytning; så ligger det till. Så
              långt är det alltså riktigt. Men det finns en kluven inställning,
              och det är minst sagt en bild av kortsiktighet som här ges av
              ministern.
            </seg>
            <seg n="d92a5ab1">
              Så här säger ministern i tidskriften Ny Teknik den 15 november
              2006: Jag kommer att behandla ärenden om uranbrytning precis som
              alla andra ärenden.
            </seg>
            <seg n="c624012a">
              Det är ett märkligt uttalande eftersom ministern säkert vet att
              det är betydligt mer omfattande prövningar som görs vid uranbrytning
              än vid brytning av andra mineraler.
            </seg>
            <seg n="50a51022">
              Varför uttalar man sig då på detta sätt? Vad kan tänkas ligga
              bakom?
            </seg>
            <seg n="2aea196e">
              Ministern vet säkert också att oron för uranbrytning i Sverige
              är stor. Båda möter vi den säkert från människor på många håll
              och kanter.
            </seg>
            <seg n="424588b3">
              Vi vet att den uranbrytning som i dag sker i världen fortfarande,
              trots att den tekniska utvecklingen gått framåt, är en mycket
              smutsig verksamhet och troligtvis en av de mer miljöfarliga verksamheterna
              såväl för människan som för naturen.
            </seg>
            <seg n="35d170d4">
              Vi vet också att det finns ett växande kommersiellt intresse
              för att bryta uran i Sverige detta på grund av den enorma prisutveckling
              som skett. Priset på uran har ju fyrdubblats under de senaste
              åren. Antalet prospekteringar har dessutom ökat. Man söker också
              efter andra mineraler koppar, guld, nickel och zink.
            </seg>
            <seg n="fe790d09">
              Ja, ministern, det är helt riktigt att, som ministern säger,
              det är min socialdemokratiska regering den tidigare sittande regeringen
              som ligger bakom den lagstiftning vi i dag har. Den är riktigt,
              riktigt bra. Den är tuff, grundlig och mycket omfattande just
              när det gäller uranbrytning. Men till själva uranbrytningen har
              vi socialdemokrater sagt nej.
            </seg>
            <seg n="c2d8c4f6">
              Alla undersökningstillstånd som beviljas av bergmästaren innefattar
              totalt 60 olika mineraler. Också uranet finns med där. Det sägs
              att uranets unika strålningsegenskaper i bergrunden är så goda
              att detta är en vägvisare för andra mineraler som man kan hitta.
            </seg>
            <seg n="3b149cdd">
              Det är bra att vi känner till hur vår berggrund ser ut, inte
              minst när vi ska göra stora infrastruktursatsningar inför framtiden.
              Jag tänker särskilt på det som nu händer i Kiruna där man ska
              göra enorma insatser. Det är alltså viktigt att vi känner till
              vår berggrund.
            </seg>
            <seg n="a453f29a">
              Jag och också många som jag pratat med tycker att Centern har
              gjort en rejäl 180-graderssväng när det gäller synen på uranbrytning
              Centern som tidigare sagt sig värna miljön och som inte varit
              inne på att uranet är en bra och långsiktigt hållbar energikälla!
            </seg>
            <seg n="4a434e32">
              Vilken är alltså regeringens viljeinriktning egentligen? Kommer
              man att öppna upp för uranbrytning? Och varför gör ministern nämnda
              anmärkningsvärda uttalande när ministern säkerligen känner till
              den bakomliggande oro som finns?
            </seg>
          </u>
          <note type="speaker" n="8b72f1d8">
            Anf. 15 PER BOLUND (mp):
          </note>
          <u who="per_bolund_208efb" xml:id="i-a4dc083b308232b8-2" n="3b92fc00">
            <seg n="ca8f5eab">
              Herr talman! Tack för svaret, näringsministern! I dag investeras
              det stora pengar i uranletning i Sverige. Bolag prospekterar eller
              vill prospektera efter uran på många håll i landet, från Västra
              Götaland till Norrbotten. Den här uranletningen orsakar mycket
              oro på de orter där den pågår eller framöver kan börja ske eftersom
              en urangruva medför ohyggliga miljökonsekvenser.
            </seg>
            <seg n="3df93d27">
              Man vet att uranhalterna i en fyndighet ofta är mindre än ett
              kilo per ton malm. Man måste därför spränga bort oerhörda mängder
              gråberg för att komma åt resursen. Restprodukterna från brytningen
              är väldigt giftiga. Förutom radium och radon innehåller de giftiga
              tungmetaller till exempel.
            </seg>
            <seg n="193c0fce">
              En annan vanlig metod att bryta uran är att spruta ned en stark
              syra i marken för att därefter pumpa upp uranet i lösning, vilket
              givetvis skapar en risk för förgiftning av grundvattnet, läckage
              till känsliga ekosystem med mera.
            </seg>
            <seg n="47bd1707">
              I och med att sökandet efter uran ökar väldigt mycket i Sverige
              och att många internationella bolag också letar efter uran vet
              vi att de bolag som nu satsar stora pengar på att leta efter uran
              i Sverige självklart kommer att vilja få igen de här resurserna.
              Deras plan är självklart att också bryta uran. Bolagen kommer
              då att sätta en oerhörd press på den politiska processen för att
              få tillstånd till uranbrytning.
            </seg>
            <seg n="0f31dea1">
              Dessutom finns det ett hot som kan leda till uranutvinning i
              Sverige, nämligen EU:s process för att få fram en gemensam energipolitik
              på EU-nivå. Gemensam förvaltning av energitillgångar har alltid
              varit en viktig del av EU-projektet. En gemensam energipolitik
              riskerar därför att leda till starka påtryckningar på Sverige
              att bidra till EU:s inhemska energiförsörjning genom att tillåta
              uranbrytning här. Det är helt klart att Euratomfördragets sjätte
              kapitel ger EU möjlighet att utöva påtryckningar på Sverige att
              medge uranbrytning.
            </seg>
            <seg n="6778d492">
              Både i svaret här i dag och i en debatt i riksdagen den 24 oktober
              2006 har näringsministern vacklat i inställningen till uranbrytning.
              Även då anförde näringsminister Maud Olofsson att hon har att
              följa gällande lagstiftning. I debatten i oktober ansåg näringsministern
              också att det vore lite konstigt att ge prövningstillstånd och
              sedan kategoriskt vara mot brytningen av uran.
            </seg>
            <seg n="528ed849">
              Här ser vi hur Centerpartiets åsiktsskiftning i kärnkraftsfrågan
              nu sätter partiet i en rävsax man kan inte säga ja till fortsatt
              och utökad kärnkraftsproduktion och kategoriskt säga nej till
              uranbrytning i Sverige.
            </seg>
            <seg n="d4bb43d9">
              Jag anser att näringsministerns inställning i frågan verkligen
              understryker vikten av att den nuvarande lagstiftningen ändras
              så att vi kan garantera att vi inte får uranbrytning i Sverige.
            </seg>
            <seg n="07573595">
              Miljöpartiet har i motion 2006/07:318 föreslagit en rad förändringar
              av minerallagen just för att förhindra uranbrytning i Sverige.
              Om näringsministern verkligen vill motverka uranbrytning kan man
              gå med på några av de förslagen. Det kan till exempel handla om
              ett tillägg till 4 kap. 2 § minerallagen om att koncession för
              bearbetning av uran inte får beviljas. Man kan också ändra minerallagen
              så att även prospektering efter uran förbjuds; det finns ingenting
              som hindrar det.
            </seg>
            <seg n="f56ff931">
              Eftersom uranbrytning får stora regionala miljökonsekvenser måste
              kommunens roll i beslutsfattandet också stärkas. Därför bör det
              krävas ett tydligt tillstånd från kommunstyrelsen i den kommun
              där undersökningen görs innan ett beslut om undersökningstillstånd
              och bearbetningstillstånd kan fattas.
            </seg>
            <seg n="f1cf2db5">
              Ytterligare ett sätt att ändra minerallagen så att man kan försvåra
              uranprospektering, öka tydligheten för allmänheten och dessutom
              signalera att uranbrytning har en särställning när det gäller
              annan mineralutvinning är att ordet uran flyttas från den grupp
              där uranet nu finns tillsammans med en massa andra mineraler,
              till exempel järn, till en speciell grupp där till exempel råolja
              och diamanter ingår. Därmed skulle uranet få en särställning som
              verkligen visar på den miljöfara och på de faror för ekosystemet
              som finns i och med utvinningen. Därmed skulle också sökanden
              vara tvungen att uttryckligen ange att det är uran man letar efter
              i stället för att kunna gömma sig bakom andra mineraler, som man
              gör i dag.
            </seg>
            <seg n="f074eef7">
              Vidare anser vi att regeringen bör ta initiativ till en konferens
              inom EU där man tydligt klargör att EU genom Euratom inte kan
              tvinga en medlemsstat att bryta uran. Ett sådant klargörande skulle
              också behövas.
            </seg>
          </u>
          <note type="speaker" n="d0f06d1a">
            Anf. 16 Näringsminister MAUD OLOFSSON (c):
          </note>
          <u who="unknown" xml:id="i-b3c17d4557cd5508-7" n="95c876d5">
            <seg n="a14cc67b">
              Herr talman! Först och främst ska jag säga att det är bra att
              vi får en diskussion om detta. Jag tror att det finns en oro i
              vårt land för uranbrytning. Därför är det bra att detta diskuteras.
            </seg>
            <seg n="f2cf9d04">
              Jag kan konstatera att det i dag finns 52 tillstånd, beviljade
              under den tidigare socialdemokratiska regeringens tid. Under hela
              den senaste tioårsperioden har det inte funnits några motioner
              alls om uranbrytning. Det är alltså den lagstiftning som ni själva
              varit med och fattat beslut om som följts. Det har också skett
              under Ulrica Messings ledning i de här frågorna. Det är inte jag
              som har beviljat något, utan det har bergmästaren gjort utifrån
              den lagstiftning som funnits.
            </seg>
            <seg n="e35d9664">
              Karin Åström tycker att jag har gjort ett märkligt uttalande
              när det handlar om att jag ska följa lagen. Då måste jag få ställa
              en ordentlig fråga som jag måste få ett svar på: Ska jag inte
              följa lagen?
            </seg>
            <seg n="0f1dcecc">
              Vad är det ni säger till mig? Ska jag inte följa den lagstiftning
              som riksdagen har fattat beslut om?
            </seg>
            <seg n="ea0fa731">
              Jag skulle tro att nästa steg i detta är att ni, om jag inte
              följer lagstiftningen, anmäler mig till konstitutionsutskottet.
              Ingenting annat kommer väl att vara rimligt i det fallet.
            </seg>
            <seg n="d7ff5588">
              Riksdagen fattar beslut; det är alltid så. Jag har lagar att
              följa. Vill ni ändra på lagarna får ni faktiskt se till att andra
              beslut fattas i denna kammare. Socialdemokraterna har inte lagt
              fram en enda motion i frågan. Jag anser att det är väldigt anmärkningsvärt
              om riksdagsledamöter tycker att statsråden inte ska följa lagstiftningen.
            </seg>
            <seg n="92d4396e">
              Jag tror nog att jag är väl skickad att läsa den lagstiftning
              som ni har fattat beslut om. Det är väldigt viktigt att regeringen
              respekterar riksdagens arbete i det sammanhanget.
            </seg>
            <seg n="0ddbd87f">
              Man söker prospekteringstillstånd och undersökningstillstånd
              för flera mineraler. Det är alldeles riktigt. Det ger rätt mycket
              kunskap om mineraler över huvud taget. SGU i Malå har i dag ett
              bra underlag tack vare det som har skett på området. Det är viktigt
              att säga att vi får de kunskaperna.
            </seg>
            <seg n="e46ad362">
              Det finns ingenting i Euratomfördraget som tvingar Sverige att
              bryta uran. Det finns ingenting som tvingar Sverige. Det är väldigt
              viktigt. Försök inte att driva den tesen. Vi har klarat ut att
              vi inte får ha någon sådan tvingande lagstiftning. Det är väldigt
              viktigt att vi håller oss till sanningen och inte sprider skrämselpropaganda
              när det gäller den delen.
            </seg>
            <seg n="6a9dbcfc">
              Det är bara Miljöpartiet som har motionerat om detta i år. Jag
              undrar om den motionen innebär att vi inte heller ska söka efter
              andra mineraler och om inte det är en viktig sak för Sverige.
              Jag ser att det ger mycket jobb i vårt land om vi kan ha en bra
              prospektering. Inte minst i Norrlands inland har det utvecklats
              otroligt mycket nya jobb.
            </seg>
            <seg n="d4e69a77">
              Till sist ska man också i det här sammanhanget säga att kommunerna
              har veto. Många av de kommuner som är aktuella har också själva
              ett ansvar i frågan. Det är kombinationen av en stark miljölagstiftning
              på området och kommunernas veto som säkrar att vi får en bra hantering
              av detta.
            </seg>
            <seg n="c9bb2f76">
              Slutligen har jag en skyldighet att följa den lagstiftning som
              ni själva har fattat beslut om och att pröva varje tillståndsansökan
              efter den lagstiftningen. Det tror jag att ni ställer upp på,
              och det är viktigt att ni klargör det här i talarstolen. Allt
              annat är orimligt utifrån mina utgångspunkter.
            </seg>
          </u>
          <note type="speaker" n="6bec8cc3">
            Anf. 17 KARIN ÅSTRÖM (s):
          </note>
          <u who="karin_astrom_018a38" xml:id="i-e8a1ceb7cdabb25a-1" n="fb2fb592">
            <seg n="0c3cf665">
              Herr talman! Självklart har ministern ett ansvar och ska följa
              den lagstiftning som riksdagen har bestämt. Där har vi nog helt
              samma mening. Men när det gäller viljeinriktningen och hur ministern
              ser på uranbrytning vacklar ministern ganska mycket på många punkter.
              Hon ger en väldigt kluven uppfattning om själva viljeinriktningen.
            </seg>
            <seg n="65492980">
              Centern var tidigare mer nära den förra socialdemokratiska näringsministern
              Ulrica Messing i denna fråga. Vår socialdemokratiska inriktning
              var ett helt nej till uranbrytning. Jag har förstått att Centern
              är mycket delat i den här frågan liksom kanske i en hel del andra
              frågor just när det gäller den framtida energiförsörjningen.
            </seg>
            <seg n="28bd5245">
              I torsdagens Västerbottens-Kuriren fanns det en artikel om att
              det pågår en rusch efter uran i länet. Det är lite grann av Klondykestämning,
              i vart fall uppe i Västerbotten och i mitt hemlän Norrbotten.
              Enligt artikeln fanns det tolv tillstånd att leta uran och andra
              mineraler redan beviljade av Bergsstaten, och man väntade sig
              ytterligare nio tillstånd som skulle kunna beviljas inom kort.
            </seg>
            <seg n="8829d863">
              Det är många människor som känner oro ute i våra bygder över
              vad som kommer att kunna hända och framför allt över vad regeringens
              beslut i frågorna kommer att bli. Vi socialdemokrater har varit
              mycket tydliga där. Vi har en bra lagstiftning, men vi är väldigt
              tydliga och säger nej till uranbrytning.
            </seg>
            <seg n="220c803f">
              Lagstiftningen är viktig, eftersom vi behöver undersöka vår berggrund.
              Som jag sade i mitt tidigare inlägg har det visat sig att strålningen
              från uranet visar vägen till andra mineraler som är brytvärda,
              och det är viktigt. Jag vill samtidigt tacka ministern för att
              hon tar upp SGU i Malå. Man har en jättefin verksamhet där och
              lämnar ut information om alla de brytvärda mineraler som man hittar.
            </seg>
            <seg n="9a7fc84f">
              Kommunerna har vetorätt i frågan, och de kan säga nej till en
              förfrågan. Regeringen måste följa det. Jag delar också ministerns
              uppfattning om Euratomfördraget. Medlemsstaterna äger frågan helt
              och hållet själva när det gäller att bryta mineralet. Det gäller
              däremot inte optionsrätter på det som så att säga redan är brutet.
              Där äger regeringen helt och hållet frågan.
            </seg>
            <seg n="64863daa">
              Jag vill ställa en fråga till ministern om vad som händer om
              en ansökan om bearbetningskoncession för uranbrytning ligger på
              regeringens bord, och kommunfullmäktige i en kommun plötsligt
              säger ja. Det kan finnas de som är intresserade av att gå in och
              säga ja till uranbrytning. Vad blir regeringens och ministerns
              svar en sådan gång?
            </seg>
          </u>
          <note type="speaker" n="dcadb45e">
            Anf. 18 PER BOLUND (mp):
          </note>
          <u who="per_bolund_208efb" xml:id="i-a4dc083b308232b8-3" n="3b92fc00">
            <seg n="793cfd47">
              Herr talman! Näringsministern svarar på våra inlägg med en väldigt
              hård ton och utmålar oss som uppviglare som vill att ministern
              ska bryta mot lagen. Om man går tillbaka till protokollet kommer
              man tydligt att kunna se att det inte var några sådana uppmaningar
              som kom från talarstolen.
            </seg>
            <seg n="0d6e7ac5">
              Problemet är att näringsministern gömmer sig bakom lagstiftningen
              för att slippa göra något alls i den här frågan. Det är en tveksam
              hållning i politiska sammanhang. Om man har en politisk inriktning
              och en politisk vision måste man också kunna genomföra den. Lagstiftningen
              kan faktiskt ändras om den inte stämmer överens med den ideologi
              man står för eller den inriktning man vill ha.
            </seg>
            <seg n="d783345d">
              Om den borgerliga regeringen hade haft den här inställningen
              på andra politikområden hade det varit svårt att genomföra någonting
              alls om man inte hade kunnat ändra på några lagar. Den nya regeringen
              har faktiskt redan ändrat på ett antal lagar som man inte tycker
              stämmer överens med den ideologiska inriktning man har. Men just
              när det gäller uranbrytning verkar det vara helt omöjligt att
              göra några förändringar över huvud taget. Det är en väldigt underlig
              inställning.
            </seg>
            <seg n="cd61c6c2">
              Förutom att vi skulle uppvigla blev jag anklagad för att stå
              för skrämselpropaganda när det gällde Euratomfördraget. Jag sade
              aldrig att man kunde tvinga Sverige att genomföra brytning. Men
              däremot är det väldigt tydligt att man kan ha väldigt hårda påtryckningar
              på ett land att utvinna mineraler. Vi vet dessutom inte var den
              gemensamma energipolitiken kommer att landa. Den kan landa i en
              situation där man har ett gemensamt ansvar för energiförsörjningen.
              Sverige kan då utsättas för ännu tydligare påtryckningar att vi
              ska utvinna uranet.
            </seg>
            <seg n="5379202f">
              Det är väldigt tveksamt var Centerpartiet kommer att landa i
              den frågan. I och med att man redan har gjort en stor omsvängning
              känner jag mig inte trygg med att vi kommer att få ett tydligt
              nej till uranutvinning i Sverige.
            </seg>
            <seg n="af8f6f26">
              Även om kommunerna har ett veto mot utvinning har man inte ett
              veto mot prospektering. Redan att prospektering inleds utan att
              kommuner kan göra någonting åt det skapar en väldigt stor oro
              ute i landet. Det är också därför som Miljöpartiet har föreslagit
              att man ska göra en ändring av lagen så att kommuner kan säga
              nej till prospektering.
            </seg>
          </u>
          <note type="speaker" n="58cddfd4">
            Anf. 19 Näringsminister MAUD OLOFSSON (c):
          </note>
          <u who="unknown" xml:id="i-b3c17d4557cd5508-8" n="95c876d5">
            <seg n="11e6bb14">
              Herr talman! Det är väldigt bra att jag har fått klart besked
              från både Karin Åström och Per Bolund att jag ska följa lagstiftningen.
              Det är bra, och det är viktigt att det klargörs.
            </seg>
            <seg n="a037a012">
              Vad har regeringen för viljeinriktning? Då är vi tillbaka till
              frågan. Det är ingen viljeinriktning. Vi har en lagstiftning som
              är hård när det gäller miljökraven. Den ställer hårda krav på
              hur man ska hantera prospektering och om det i nästa steg blir
              brytning.
            </seg>
            <seg n="a2a4a126">
              Det handlar om att jag måste följa lagstiftningen och pröva den
              ansökan som finns efter den lagstiftning som finns. Om det nu
              är så att det är viljeinriktningen som ska styra, vad är det då
              som har gjort att 52 tillstånd har getts av Ulrica Messing? Vad
              är det för viljeinriktning? Om man inte ska ha någon uranbrytning
              behöver man väl inte ge några tillstånd?
            </seg>
            <seg n="1c898552">
              Det är dubbelspel som ni håller på med som inte är trovärdigt.
              Ni har en lagstiftning som ni själva har varit med om att fatta
              beslut om. Ni har inte väckt några motioner. Ni har inga sådana
              förslag. Men ni ha en åsikt om hur ni ska hantera en ansökan som
              ni inte ens har sett.
            </seg>
            <seg n="a78ea3ea">
              Det hederliga av Socialdemokraterna vore att erkänna att det
              är ni i den socialdemokratiska regeringen som har följt den gamla
              lagstiftningen som ni har accepterat. Det har getts 52 tillstånd
              till undersökningar. Det är mycket anmärkningsvärt.
            </seg>
            <seg n="e342d0a4">
              Är det den diskussion som ni socialdemokrater för kan man väl
              tänka sig att ni stöder Miljöpartiet i deras motionerande. Det
              är den rimliga slutsats jag kan dra av diskussionen. Det vore
              bra att höra Karin Åström säga om så kommer att bli fallet.
            </seg>
            <seg n="357948b1">
              Jag kommer att behandla de ärenden jag får jag har ännu inte
              fått några enligt den hårda lagstiftning som finns. Jag kommer
              naturligtvis att ta hänsyn till det kommunerna säger, och de har
              möjlighet att stoppa det med sin vetorätt. Men jag tycker att
              lagstiftningen är tillräcklig, den är tuff och hård, och den räcker
              för att täcka de frågor som gäller prospektering av mineraler
              över huvud taget.
            </seg>
            <seg n="728e86f7">
              När det gäller Euratomfördraget kan hårda påtryckningar på länder
              ske oavsett koppling till fördraget. Blanda inte ihop korten!
              Jag har inte fått några sådana påtryckningar. Jag har inte ens
              mött diskussionen. Vi ska inte heller där skrämmas med något som
              inte finns. Det är snarare så att Sverige lyfts fram när det gäller
              de förnybara bränslena och det som Sverige gör på det området.
            </seg>
            <seg n="82bcfd53">
              Det är bra med mycket prospektering i vårt land. När den förra
              borgerliga regeringen öppnade för prospektering gjorde den något
              bra. Mycket mineral bryts nu runtom i vårt land. Det skapar jobb
              och utveckling. Det är därför jag bejakar minerallagen.
            </seg>
            <seg n="1bd9eb10">
              Jag kommer att noga granska de ansökningar som kommer in, om
              det nu kommer några. Vi ska komma ihåg att Sverige har en låg
              procenthalt uran i den malm som vi har. Enligt SGU:s beräkningar
              utgör uranet inte mer än 0,2 % av världens tillgångar, om man
              tittar på urantillgångar med en hög halt på över 0,1 % uran. Det
              är inte den stora mängd uran som alla pratar om. Malmen har ingen
              hög halt av uran i sig. Det är mycket tveksamt om det ens är ekonomiskt
              lönsamt för dem som kan tänka sig att bryta malmen.
            </seg>
            <seg n="5e97eb90">
              Jag kommer att följa lagstiftningen. Jag kommer att ha respekt
              för riksdagen och för den lagstiftning som utgör grunden för mig
              att fatta beslut på. Det är det som måste gälla för regeringen.
            </seg>
          </u>
          <note type="speaker" n="943cba94">
            Anf. 20 KARIN ÅSTRÖM (s):
          </note>
          <u who="karin_astrom_018a38" xml:id="i-e8a1ceb7cdabb25a-2" n="fb2fb592">
            <seg n="79c02e76">
              Herr talman! Jag vill återigen säga att det är självklart att
              en regering måste ha en viljeinriktning för vad den vill göra
              och för hur den ser på saker och ting. Det har den borgerliga
              regeringen redan nu i en mängd frågor trots att det inte finns
              någon lagstiftning. Det är självklart att en regering måste ha
              en viljeinriktning. Den förra, socialdemokratiska, regeringen
              hade en viljeinriktning som sade nej till uranbrytning.
            </seg>
            <seg n="186b7782">
              När det gäller lagstiftningen och de tillstånd som hittills är
              beviljade vill jag återigen säga att vi har en jättebra lagstiftning.
              Det är fantastiskt bra att vi får en väl undersökt berggrund och
              att vi klart och tydligt får veta vilka mineraler som finns. Det
              är bra för framtiden, inte minst för de jättestora infrastruktursatsningar
              som vi har framför oss. Då måste vi veta vad som ligger i backen.
              Så viljeinriktning är viktigt.
            </seg>
            <seg n="df532494">
              Jag vill kort säga att när det gäller uranbrytning vet vi av
              erfarenhet att vi har att göra med en mycket miljöfarlig verksamhet,
              och den kan snart vara i gång i Sverige. Även om den tekniska
              utvecklingen gått framåt kan forskarna fortfarande inte bedöma
              de långsiktiga konsekvenserna.
            </seg>
            <seg n="7b29c8da">
              Vi flyttar fokus rejält bort från de satsningar på förnybar energi
              som vi vill göra. Vi måste göra vägval. Förnybar energi och grön
              miljöteknik är ett branschområde som växer lavinartat. Där ska
              vi i Sverige vara spjutspetsen och därför måste vi göra ett vägval.
              Vi socialdemokrater fortsätter att säga nej till uranbrytning.
            </seg>
            <seg n="24c66028">
              Jag kan bara konstatera att näringsministern fortfarande inte
              har gett svar på min interpellation, men jag får väl återkomma
              på andra områden.
            </seg>
          </u>
          <note type="speaker" n="e1e1b30e">
            Anf. 21 Näringsminister MAUD OLOFSSON (c):
          </note>
          <u who="unknown" xml:id="i-b3c17d4557cd5508-9" n="95c876d5">
            <seg n="d6d22caf">
              Herr talman! Socialdemokraterna pratar med kluven tunga. Om man
              nu säger att man har viljeinriktningen att man inte vill ha någon
              uranbrytning vad är det då som har gjort att man har gett 52 tillstånd?
              Varför har man gjort det om man nu hade den starka viljeinriktningen
              och inte ville invänta sådana enkla saker som lagstiftning och
              följa den? Går man bara på viljeinriktning? Varför har man då
              gett 52 tillstånd?
            </seg>
            <seg n="9b1d65ff">
              Jag har en fråga till. Om nu viljeinriktningen är så stark så
              måste det väl vara så att ni ska rösta för Miljöpartiets motion?
              Jag fick inget svar på den frågan. Det är en intressant sak om
              ni kommer att stödja Miljöpartiets motion i ärendet, för då skärper
              ni lagstiftningen. Jag har inte fått någon indikation på att Socialdemokraterna
              vill göra det.
            </seg>
            <seg n="913bf3d3">
              Det som jag tycker är viktigt är att säga att vi behöver mineralbrytning.
              Vi ska ha en skarp lagstiftning som är hård när det gäller miljökraven,
              vilket den är i dag. Jag ska pröva de ansökningar som kommer in
              efter lagens mening och ordning. Därför kan jag inte ha åsikter
              om ansökningar som jag inte ens har sett, som inte ens har kommit
              in och där jag inte ens har ett underlag. Jag måste följa den
              ordning som ni här i riksdagen har stiftat.
            </seg>
            <seg n="ba8fdaac">
              Det råder ingen som helst tvekan om att den här regeringen kommer
              att satsa på förnybar energi. Jag har pratat om det i den tidigare
              interpellationen. Vi satsar rejält med forskningsresurser. Vi
              satsar rejält när det handlar om initiativ just för att gå på
              det förnybara. Vi stöder EU:s initiativ när det gäller alla de
              här sakerna.
            </seg>
            <seg n="68b873ee">
              Vi har också fört mycket bra diskussioner både med svensk basindustri
              och med företag runtom i landet för att kunna göra de här investeringarna.
              Inte minst i ditt hemlän, Karin Åström, har vi vindkraftsintressenter
              som vill gå in och göra det här. Det råder ingen tvekan om att
              det är en positiv anda. Jag håller med om att det finns massor
              med jobb att skapa i den här delen.
            </seg>
            <seg n="2d467daa">
              Investera gärna framåt i det som är miljövänligt! Men se också
              till att ni hedrar den uppgift som ni har, nämligen att lagstifta.
              Vi som regering ska sedan följa den lagstiftningen. Allt annat
              är inte trovärdigt.
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="3ca54222">
            10 § Svar på interpellation 2006/07:81 om statens aktieinnehav
            i Nordea och Telia Sonera
          </note>
          <note type="speaker" n="e3a1cf2f">
            Anf. 22 Statsrådet MATS ODELL (kd):
          </note>
          <u who="unknown" xml:id="i-8cf4b5ba6bf2f667-0" n="95c876d5">
            <seg n="7b965864">
              Herr talman! Thomas Östros har frågat näringsminister Maud Olofsson
              vilka åtgärder hon kommer att vidta för att det långsiktiga ägandet
              i Telia Sonera och Nordea inte försvagas vid en utförsäljning
              av statens aktieinnehav samt vilka bedömningar hon gör av betydelsen
              av att Nordeas och Telia Soneras huvudkontor är förlagda till
              Sverige. Ansvaret inom regeringen är så fördelat att det är jag
              som ska svara på frågorna.
            </seg>
            <seg n="3c3ae5db">
              Först vill jag hålla med Thomas Östros om att svenska staten
              i många fall har varit en god ägare som stått dessa bolag bi under
              resan genom kriser, fusioner, teknisk utveckling och internationell
              expansion. Att huvudkontoren har varit placerade här har varit
              betydelsefullt för Sverige, i synnerhet när det gäller teknisk
              utveckling. Men i dag är både Nordea och Telia Sonera börsnoterade
              och verkar på konkurrensutsatta marknader marknader som är gränsöverskridande.
              På dessa marknader har det statliga ägandet spelat ut sin roll
              som välståndsskapare och pådrivare för teknisk utveckling. I en
              globaliserad värld måste vi lita till andra instrument.
            </seg>
            <seg n="aeb329ee">
              Vår inställning är att staten bara ska äga företag där det finns
              tydliga motiv till att staten äger dem. När det gäller frågan
              om vilka bolag som bör förbli i statlig ägo och vilka som kan
              vara aktuella för försäljning kommer regeringen att göra en bedömning
              av varje enskilt bolag. Regeringen har redan tidigare informerat
              om att ett antal statliga bolag nu befinner sig i en försäljningsprocess,
              däribland statens innehav i Nordea och Telia Sonera. Vi har inte
              någon tidtabell vare sig för de planerade försäljningarna eller
              för genomgången av övriga bolag. Det väsentliga är att det arbete
              som ligger framför oss utförs på ett noggrant och ansvarsfullt
              sätt och med största omsorg om skattebetalarnas pengar. Vi får
              inte glömma att det handlar om stora värden som vi förvaltar.
              Det sammanlagda värdet på bolagen motsvarar runt hälften av den
              svenska statsskulden.
            </seg>
            <seg n="05f065ad">
              På senare år har ägarna blivit synligare, och Svensk kod för
              bolagsstyrning har medfört att ägarna fått träda fram och ta ett
              större ansvar. Det är viktigt med långsiktiga ägare, men jag vet
              att det finns fler ägare än den svenska staten som känner ansvar
              för sitt ägande och som har ett långsiktigt perspektiv. Den svenska
              staten har inte monopol på att vara långsiktig och ansvarstagande
              ägare.
            </seg>
            <seg n="faeecf47">
              Regeringen har för avsikt att sköta försäljningarna på ett ansvarsfullt
              sätt, så att bolagen även i fortsättningen kan utvecklas för att
              svara mot kundernas behov och anpassas till rådande marknadsförutsättningar.
              Jag är övertygad om att både Nordea och Telia Sonera kan fortsätta
              att utvecklas i en positiv riktning utan den svenska staten som
              ägare. Frågan om huvudkontorets placering är en fråga om vad som
              är bäst för bolaget. Här har regeringen, tillsammans med riksdagen,
              ett ansvar att skapa goda förutsättningar för företagande, forskning
              och utveckling i Sverige. För detta finns det många instrument
              som är överlägsna de möjligheter som erbjuds staten som delägare
              till börsnoterade bolag.
            </seg>
          </u>
          <note type="speaker" n="fd197972">
            Anf. 23 THOMAS ÖSTROS (s):
          </note>
          <u who="unknown" xml:id="i-1ce147ebdada2075-0" n="95c876d5">
            <seg n="0fdc5fb3">
              Herr talman! Låt mig börja med att ta upp en viktig principiell
              fråga. Jag ställde den här interpellationen den 17 november. Vi
              är nu snart tre veckor in på 2007, året därefter. Jag vet att
              regeringen har trätt och dragkampats om vem som ska ha ansvar
              för statliga bolag, men det är inte ett tillräckligt skäl för
              att inte svara på de interpellationer som riksdagen ställer till
              regeringen.
            </seg>
            <seg n="1c175bb3">
              Den statliga företagsgruppen är en väldigt viktig tillgång för
              Sverige. Den spelar stor roll för mångfalden i näringslivet och
              bidrar till sysselsättning över hela landet. Förvaltningen av
              de statliga bolagen har under den förra regeringen haft målet
              att skapa värde. Det har varit den övergripande målsättningen
              för arbetet.
            </seg>
            <seg n="57761e4d">
              I dag ska vi diskutera två väldigt viktiga företag för Sverige.
              Nordea är en ledande finanskoncern i Norden. Den har genomgått
              flera fusioner och sammanslagningar och lyckats vara mycket framgångsrik
              genom denna process. Det handlar om svenska Nordbanken, finska
              Merita, danska Unibank, norska Christiania Bank og Kreditkasse.
              Under hela den här perioden har den svenska staten varit en aktiv
              och ansvarstagande ägare. Bolaget har varit börsnoterat. Det har
              styrts av marknaden och börsens avkastningskrav men haft en långsiktig,
              stabil ägare i bakgrunden. Nordea är i dag ett av Sveriges viktigaste
              företag och har stor betydelse för Helsingforss attraktionskraft
              som finanscentrum i norra Europa.
            </seg>
            <seg n="f73530a6">
              Telia Sonera är Nordens och Baltikums största telekomoperatör
              med verksamhet inom rader av olika tjänster. Också det har uppstått
              genom sammanslagningar och fusioner, inte minst mellan Telia och
              det finska Sonera. Svenska staten har under den processen varit
              en aktiv och ansvarstagande ägare. Bolaget är börsnoterat och
              naturligtvis styrt av marknadens utveckling men med en långsiktig
              ägare i bakgrunden. I dag spelar Telia Sonera en mycket viktig
              roll för Sveriges attraktionskraft som telekomcentrum i världen.
              Helsingfors och forskning, utveckling och ledning har mycket att
              hämta från Telia Sonera.
            </seg>
            <seg n="33127e73">
              Staten har varit betydelsefull som ägare i den här utvecklingen,
              skött sitt ägande klokt och rationellt och bidragit till stabilitet
              i internationaliseringen och till framgång för de här företagen.
            </seg>
            <seg n="3238b7f8">
              Nu ska de säljas ut. Vad är huvudskälen? När Mats Odell talar
              med vissa sägs ett vara att maximera intäkterna från en försäljning
              för att kunna betala av på statsskulden. Vi kunde läsa i Dagens
              Nyheter häromdagen att 150 miljarder i försäljning de kommande
              åren väntas bidra till att minska statens räntekostnader med 5,25
              miljarder. Men de kanske sex bolag som det nu är aktuellt att
              sälja gav förra året utdelningar på 9,75 miljarder, så det lär
              inte vara någon lysande affär när det gäller statens budget.
            </seg>
            <seg n="f247a7ea">
              Ibland låter det som om huvudskälet är att sälja för att staten
              inte ska vara ägare. Men vad är det som kommer att ske när dessa
              företag nu bjuds ut till försäljning? Med välkapitaliserade företag
              som Nordea och Telia Sonera är risken att kortsiktiga riskkapitalbolag
              kommer att vara de intressenter som nu närmar sig Regeringskansliet
              med bud om uppköp.
            </seg>
            <seg n="0107cf68">
              Här finns det varningar. Carl Bennet, vice ordförande i Telia
              Sonera, har i Sveriges Radio varnat för konsekvensen av att det
              långsiktiga ägandet i Telia Sonera, och därmed Sveriges roll som
              telekomcentrum, försvagas.
            </seg>
            <seg n="cbf26969">
              Det är likadant med Nordea, där ett välkapitaliserat, mycket
              framgångsrikt bolag med huvudkontor i Sverige riskerar att lämnas
              ut till mycket kortsiktiga ägarintressen.
            </seg>
            <seg n="f91ff312">
              Min fråga till Mats Odell är: Vad är det som nu gäller? Är det
              maximering av intäktsförsäljningarna för att få så stora intäkter
              som möjligt? Eller har regeringen ett ansvar för dessa två viktiga
              företags framtid i Sverige och därmed ett ansvar för hur man sköter
              de försäljningar som nu kommer?
            </seg>
          </u>
          <note type="speaker" n="934735a0">
            Anf. 24 ULLA ANDERSSON (v):
          </note>
          <u who="ulla_andersson_78e8c0" xml:id="i-83e8e9588b435077-0" n="f7e33c1b">
            <seg n="094f0961">
              Herr talman! Det handlar om minskad ekonomisk demokrati för det
              stora flertalet medan makten över demokratin kommer att stärkas
              för ett redan fåtal rika personer genom de utförsäljningar som
              nu planeras av den borgerliga alliansen. För något år sedan var
              det faktiskt 1 % som ägde 29 % av hushållens aktiefonder i Sverige.
              Vi vet att de 10 % rikaste hushållen äger 71 % av allt i Sverige.
              De här kommer att få ökad makt. Det får de genom den här utförsäljningen.
              Det är en välbekant moderat linje och numera också en välbekant
              linje för klyftornas allians. Mycket ska ha mer, verkar vara ledorden
              i er politik. Det kan vi se i den budget ni har lagt fram med
              kraftiga skattesänkningar för de högavlönade, pigavdrag och sänkning
              av fastighetsskatten.
            </seg>
            <seg n="efc15553">
              Men statliga bolag är faktiskt medborgarnas bolag, det vill säga
              bolag som vi alla äger tillsammans oavsett vad vi har i vår egen
              plånbok och oavsett vilka egna tillgångar och inkomster vi har.
              Det är framför allt de med låga inkomster och medelinkomster som
              tjänar på det gemensamma ägandet, både ur ett demokratiskt och
              ur ett ekonomiskt perspektiv. Genom det här ägandet kan vi gemensamt
              påverka besluten i de här bolagen genom ägardirektiv från riksdag
              och regering.
            </seg>
            <seg n="da29a417">
              Visst finns det en del övrigt att önska i styrningen av de statliga
              bolagen, men om vi behåller dem kan vi utveckla en större regional,
              social, miljömässig och teknisk utveckling. Vi kan också se hur
              våra offentliga beställningar och de statliga bolagen har påverkat
              utvecklingen genom historien. Vi kan ta Ericsson, Asea, numera
              ABB, och Saab som exempel på bolag som haft betydelse. De här
              bolagen behövs för att vi ska kunna behålla en ledande position
              i Sverige.
            </seg>
            <seg n="2a0400f5">
              Låt oss hålla oss till det strikt ekonomiska. Är det lönsamt
              att sälja ut de här bolagen, som alliansen vill göra gällande?
              Då måste man fråga sig: Lönsamt för vem? Det är definitivt inte
              lönsamt för dagens ägare men säkert för dem som kommer att köpa,
              för visst finns det ett starkt intresse.
            </seg>
            <seg n="515b152f">
              Redan dagen efter att alliansen hade vunnit kunde man läsa i
              en av morgontidningarnas näringslivsbilagor att det stod utländska
              investerare på kö för att köpa våra gemensamma bolag. Vi kunde,
              precis som Thomas Östros sade tidigare, läsa i Dagens Nyheter
              för ett tag sedan att enbart Telias aktieutdelning faktiskt är
              dubbelt så stor som de beräknade minskningarna av ränteutgifterna
              efter utförsäljning kommer att vara.
            </seg>
            <seg n="a932b3dd">
              Herr talman! Statsrådet skulle kanske kunna svara på om ideologin
              är överordnad en god ekonomisk hushållning för medborgarna. Det
              handlar alltså om vad som också kan vara bra för medborgarna ur
              ett demokratiskt och ekonomiskt perspektiv. Det här förslaget
              måste nästan ses som värdeförstörande.
            </seg>
            <seg n="70766b68">
              Vi ska också komma ihåg att statens tillgångar är mycket större
              än vad statens skulder är i dag.
            </seg>
            <seg n="3a056163">
              Vi kan läsa i statsrådets svar att staten bara ska äga företag
              där det finns tydliga motiv till att staten äger dem. Tydliga
              motiv kan ju vara att det är ekonomiskt mycket klokt och att det
              bidrar till ökad demokrati, ekonomisk jämlikhet, en bättre miljö
              och teknisk utveckling. Det finns många olika anledningar till
              varför de här bolagen är viktiga att ha kvar i medborgarnas ägo.
              Både Telia och Nordea, och senare också SBAB, uppfyller de kraven.
            </seg>
            <seg n="c3d21346">
              Herr talman! Vi kanske kan få ett svar på om det är så att ideologin
              är överordnad det ekonomiska ansvaret i den här utförsäljningen.
            </seg>
          </u>
          <note type="speaker" n="dfd4cfeb">
            Anf. 25 Statsrådet MATS ODELL (kd):
          </note>
          <u who="unknown" xml:id="i-8cf4b5ba6bf2f667-1" n="95c876d5">
            <seg n="8cf8b845">
              Herr talman! Låt mig börja med Ulla Anderssons senaste fråga.
              Det är spännande att den kommer just från en representant för
              Vänsterpartiet om man tittar på dess ideologiska historia, statligt
              ägande och statligt ägande kopplat till medborgarnas ekonomiska
              utveckling.
            </seg>
            <seg n="bd72d973">
              Jag tycker inte att historien, Ulla Andersson, ger belägg för
              att ett stort statligt ägande skulle ha en positiv koppling till
              goda ekonomiska villkor för medborgarna. Men vi kanske kan utveckla
              det i nästa replik.
            </seg>
            <seg n="0fb96889">
              Thomas Östros tar onekligen upp en del intressanta frågeställningar.
              Jag tycker att det är bra att vi har en sådan här diskussion,
              därför att det är inga självklarheter hur man ska ställa sig till
              de här frågorna. Det finns dock några saker som man ändå kan utgå
              ifrån. Jag tror att både Thomas Östros och jag i våra hushållsekonomier
              tittar på hur mycket lån vi har. Vad kan vi unna oss? Vad känns
              tryggt? Just nu har vi en låg ränta bra. Just nu är våra hus värderade
              väldigt högt. Kommer de att vara det framöver?
            </seg>
            <seg n="6837f2d6">
              Om vi tittar på de här företagen historiskt är det ju faktiskt
              så att vi inte alls alltid har haft så här låg ränta och så här
              hög avkastning. Jag tror att vi behöver sätta oss ned och räkna
              på hur det sett ut historiskt. Det räcker med att vi går tillbaka
              sex år i tiden till dess att Thomas Östros regering gjorde en
              första delprivatisering av Telia Sonera. De här sakerna är inte
              självklara, för nu blickar vi framåt, och ingen av oss vet hur
              framtiden ser ut.
            </seg>
            <seg n="5c29ed82">
              Men låt oss då börja med den övergripande frågan. Thomas Östros
              tog upp Nordea. Jag vill bara säga att regeringen kommer att agera
              som en ansvarsfull ägare. Vi strävar efter en affär framöver som
              är bra både för de svenska skattebetalarna och inte minst för
              Nordea, detta oerhört viktiga företag, denna bank som har så stor
              betydelse för hela Norden och faktiskt också nu för Baltikum och
              som expanderar in i Polen. Det är en oerhört spännande och viktig
              utveckling.
            </seg>
            <seg n="548d155e">
              Vår strävan är att framöver hitta köpare som kan erbjuda både
              ett bra pris och goda utvecklingsmöjligheter för Nordea och dess
              anställda. Det är vår övertygelse att den slutliga lösning som
              ska till också måste vara bra för Sverige som helhet. Detta är
              inte gjort i en handvändning det vet både Thomas Östros och jag.
              Det krävs noggrann analys av detta innan man sätter pennan till
              papperet och undertecknar ett avtal, och jag är intresserad av
              att diskutera de här frågorna med Thomas Östros. Jag är glad för
              att vi kan ha en sådan diskussion runt de här viktiga frågorna.
            </seg>
            <seg n="aa0ba3fc">
              Thomas Östros frågar: Är det högsta möjliga pris som gäller,
              eller ska vi ta ansvar? Vi kan titta på de företagsaffärer som
              ständigt görs över hela jordklotet. Det finns många som livnär
              sig på att förmedla sådant här. Ofta är det ju så för att inte
              säga nästan alltid att när man gör en affär så ska den vara bra
              för både köparen och säljaren. Vi kan titta på ett antal exempel
              på detta och se att om man hittar rätt industriell partner så
              kan det vara till stort gagn för alla dessa företag, och de kan
              utvecklas på ett bra och strukturellt riktigt sätt.
            </seg>
            <seg n="6587310c">
              Budgetlagen kräver att vi ska söka bästa pris. Det är inte tal
              om annat. Vi måste annars begära av riksdagen att få frångå budgetlagen
              i den delen.
            </seg>
            <seg n="4b554dcc">
              Att amortera på statsskulden är viktigt för att ha goda marginaler
              för välfärden och för den demografiska utmaning som vi står inför.
            </seg>
          </u>
          <note type="speaker" n="570bbc28">
            Anf. 26 THOMAS ÖSTROS (s):
          </note>
          <u who="unknown" xml:id="i-1ce147ebdada2075-1" n="95c876d5">
            <seg n="4bdeabfd">
              Herr talman! Lite grann är det kanske en eftertanke som har kommit
              över Mats Odell. Man har sett hans utveckling under hösten från
              att nästan lite triumferande ha besökt olika riskkapitalbolag,
              glatt utropande att han har någonting att försälja, till att börja
              inse att det här med att sälja inte är någon lätt sak i och med
              att man av historiska skäl sitter med ett betydande ägande i två
              av Sveriges absolut viktigaste företag.
            </seg>
            <seg n="c70139f9">
              Det här är två företag som inte bara är viktiga i sig utan som
              dessutom spelar mycket stor roll för svensk finansmarknad då talar
              jag om Nordea. Vi har uppfattningen att Sverige ska vara ett land
              i norra Europa som uppfattas som ett centrum för finansiella bolag
              och finansiella transaktioner där både infrastruktur och huvudkontor
              i attraktiva bolag finns och verkar och där en arbetsmarknad växer
              fram mycket starkt. Där spelar Nordea en alldeles avgörande roll.
            </seg>
            <seg n="d64fb32a">
              Telia Sonera har också en mycket stor roll att spela när det
              gäller att Sverige i dag är en av Europas allra starkaste nationer
              på telekomområdet. Där finns rader av olika företag, men ett så
              stort företag som Telia Sonera, med huvudkontor och forskning
              och utveckling i Sverige, spelar naturligtvis en väldigt viktig
              roll.
            </seg>
            <seg n="762128d2">
              Man har nu bundit sig för i en valrörelse att det här ska säljas
              ut. Det är mycket riktigt som Mats Odell säger: Vi har en budgetlag
              och också Mats Odells egen uppfattning att det här ska säljas
              ut till högsta möjliga pris. Då blir det inte lätt att samtidigt
              ha på sig den ansvarstagande min som Mats Odell nu försöker sig
              på i talarstolen.
            </seg>
            <seg n="f9eba3f8">
              Vi vet att finansmarknaden har förändrats på ett sådant sätt
              att det inte finns något överskott på långsiktiga ägare i dag.
              Vi har rader av olika ägartyper på både gott och ont, ska jag
              villigt erkänna. Men det är klart att när man har den här typen
              av företag väl kapitaliserat och med god likviditet, stora framgångar
              på marknaden och god intjäningsförmåga då finns det också ett
              mycket stort intresse från internationella riskkapitalbolag att
              ge sig in som ägare för att kortsiktigt få ut så mycket som möjligt
              av detta. Det är just det som exempelvis Carl Bennet, vice ordförande
              i Telia Sonera, varnar för. Förutsättningen för att lyckas i den
              typen av internationalisering för företag som har sina rötter
              i gamla statliga monopol och som nu lever på avreglerade marknader
              är att det finns långsiktiga, tunga ägare som garanterar en viss
              stabilitet i den förändringen.
            </seg>
            <seg n="930b8748">
              Hur ska då Mats Odell göra när spekulanterna anmäler sig? Ni
              har förbundit er inför riksdagen och inför svenska folket att
              sälja för 50 miljarder per år, minst 150 miljarder under mandatperioden.
              Det är klart att Mats Odell kommer att känna, veckovis, att här
              ska säljas för att uppnå målen! Ni är bundna vid att sälja till
              maximalt pris. Ja, det är klart att annars skulle många medborgare
              undra: Skänker regeringen bort delar av medborgarnas förmögenheter?
              Och ni kommer att upptäcka att det finns rader av köpare som är
              villiga att betala men som kanske inte alls uppfyller det som
              Mats Odell nu säger är viktigt: långsiktigt ägande med ansvar
              för att företagen utvecklas i Sverige och fortsätter att vara
              viktiga inte minst för Helsingforssregionen när det gäller finansmarknaden
              i Helsingfors.
            </seg>
            <seg n="698ffcd8">
              Varför inte ta av de ideologiska skygglapparna och se att det
              kan finnas en roll för ett statligt ägande också i ett börsföretag?
              Vi har från borgerligheten under tio års tid fått kraven på att
              sälja Nordea. Under tiden har aktiekursen stigit mycket kraftigt.
              Det har inte varit någon dålig placering av medborgarnas förmögenhet.
              Ta av skygglapparna! Se att det finns en roll som långsiktig ägare!
              Låt marknaden fungera på ett bra och effektivt sätt, men låt inte
              ideologisk blindhet leda er.
            </seg>
          </u>
          <note type="speaker" n="c42699eb">
            Anf. 27 ULLA ANDERSSON (v):
          </note>
          <u who="ulla_andersson_78e8c0" xml:id="i-83e8e9588b435077-1" n="f7e33c1b">
            <seg n="e635249b">
              Herr talman! Innan jag gick hit råkade jag städa mitt skrivbord,
              och det var ju rätt intressant i sig. Man hittar alltid en del
              godbitar, och jag hittade faktiskt en artikel som berörde just
              banker och deras verksamhet från 1989. Man hade gjort en stor
              Sifoundersökning om trovärdigheten hos bankerna och det missnöje
              man kände från svenska folket med bankernas service och avgifter.
              Tidningen Affärsvärlden uttalade tydligt att bankerna styrde kunderna
              mycket tydligt med avgifter och belönade de lönsamma kunderna.
            </seg>
            <seg n="c009239b">
              Man kan säga att bankmarknaden i dag, år 2007, inte heller är
              väl fungerande precis, eftersom den är ett oligopol det är alltså
              ett fåtal stora aktörer som helt dominerar den här marknaden.
            </seg>
            <seg n="a0a3ec51">
              För vem är det då bra att sälja ut en bank som vi gemensamt äger?
              Det är inte bra för kunderna, såvitt jag kan se, och det är inte
              bra för oss som i dag äger banken. Om staten är en stark ägare
              så ger det banken goda förutsättningar i och med att man får bättre
              rating, alltså en bättre kreditvärdighet, som i sin tur ger kunderna
              lägre ränta och så vidare.
            </seg>
            <seg n="c36e029c">
              Då säger statsrådet att vi ska sälja för att vi ska betala av
              på lånen. Men faktum är, statsrådet, att vi har en nettoförmögenhet
              i dag i staten på ungefär 500 miljarder.
            </seg>
            <seg n="b9ab3838">
              Våra tillgångar är mycket större än våra skulder. Då kan det
              mest lönsamma inte vara att sälja ut tillgångar som ger mycket
              för vår gemensamma välfärd i form av infrastruktur och utveckling,
              pengar som vi skulle kunna använda för medborgarnas bästa.
            </seg>
            <seg n="94a9a654">
              Jag tycker alltså att ni har väldigt lite på fötterna när det
              gäller er argumentation. Ni har skrikit länge på någonting som
              ni egentligen borde inse inte är bra för medborgarna eller för
              det ansvar ni tagit på er för att leda det här landet. Jag tycker
              att ni faktiskt borde tänka efter. De siffror som nu visas, till
              exempel att Telia Sonera ger staten 12,7 miljarder i aktieutdelning
              för 2006, borde kunna tilltala personer också i den borgerliga
              regeringen. Det borde vara sådant som man vill ha även framöver
              för medborgarnas gemensamma bästa.
            </seg>
          </u>
          <note type="speaker" n="667548b2">
            Anf. 28 Statsrådet MATS ODELL (kd):
          </note>
          <u who="unknown" xml:id="i-8cf4b5ba6bf2f667-2" n="95c876d5">
            <seg n="698550cc">
              Herr talman! Jag tycker att detta är en intressant och givande
              debatt. Thomas Östros tycker att jag skruvat ned tonen från mitt
              besök på de finansiella marknaderna; jag tror det var den 8 november.
              Jag var då ute och lyssnade på hur det hela fungerar, hur mycket
              värde som skapas för den svenska välfärdssektorn genom detta,
              och kunde konstatera att det är en oerhört expansiv del av svensk
              ekonomi. De producerar mycket mervärde, också till hela den offentliga
              sektorn, genom det mycket höga förädlingsvärdet. Där finns en
              viktig del av vår välfärdsproduktion och det skulle där håller
              jag med Thomas Östros kunna bli ännu mer av detta. Men Sverige
              måste vara attraktivt för alla företag, oavsett vem som äger dem.
              Därför handlar det för oss framför allt om att skapa goda förutsättningar.
              Det är det regeringen vill göra, gärna tillsammans med våra vänner
              inom socialdemokratin där så är möjligt.
            </seg>
            <seg n="119e6a98">
              Thomas Östros säger att vi ska sälja för 50 miljarder och att
              det blir problem om vi ska ha bästa möjliga pris. Det behöver
              inte vara så. Vad är bästa möjliga pris? Jag tror att det är för
              tidigt både för mig och för alla andra här att i dag säga det.
              Det finns mängder av lösningar på dessa frågor, och därför finns
              det all anledning för oss att tänka oss för mycket noga innan
              det görs. Om vi inte gör det är jag övertygad om att Thomas Östros
              och jag kommer att få stå här med betydligt mindre på fötterna
              än Ulla Andersson nu tycker att jag har. Självklart kommer vi
              att vara oerhört noggranna i den här processen, och vi lyssnar
              gärna på goda råd också från Thomas Östros, som ju arbetat med
              de här frågorna tidigare.
            </seg>
            <seg n="cf70d981">
              En viktig sak att tänka på i det här sammanhanget är det som
              Ulla Andersson tog upp, nämligen konkurrensen inom banksektorn.
              Om vi tittar på de fyra storbanker som vi har i Sverige ser vi
              att de är ganska olika till sin karaktär. De är starka inom olika
              segment och inom olika produktområden. Därför tycker jag att det
              är omöjligt att på förhand döma ut en affär mellan några av dessa
              banker. Det är omöjligt helt enkelt för att en sådan affär till
              och med skulle kunna förbättra konsumenternas möjligheter att
              få tillgång till både bra och billiga banktjänster. Därför kommer
              regeringen att agera på ett ansvarsfullt sätt och självklart i
              enlighet med gällande konkurrenslagstiftning.
            </seg>
            <seg n="2ebd80a3">
              En eventuell affär mellan Nordea och någon annan bank måste givetvis
              granskas mycket noga innan den genomförs eller avfärdas. Det är
              alltså ingenting som man lättvindigt vare sig dömer ut eller har
              en uppfattning om innan man verkligen gått i clinch med frågeställningen.
            </seg>
            <seg n="3cd83757">
              Det var ju så att Thomas Östros regering hade avsatt, om jag
              minns rätt, 15 miljarder varje år där man tänkt sälja av statlig
              egendom. Det skulle vara intressant att höra Thomas Östros något
              beröra hur han hade tänkt sig detta, vilka tillgångar det var
              fråga om och hur resurserna skulle användas när de väl kom in.
            </seg>
          </u>
          <note type="speaker" n="e0ab5c98">
            Anf. 29 THOMAS ÖSTROS (s):
          </note>
          <u who="unknown" xml:id="i-1ce147ebdada2075-2" n="95c876d5">
            <seg n="b3892b38">
              Herr talman! Det är riktigt att vi hade en sådan schablonintäkt.
              Det handlade bland annat om att vi var med i återköpsprogram i
              börsbolag som återköpte egna aktier men där vi behöll ägarandelen.
              Vi har alltid haft en pragmatisk syn på det statliga ägandet.
            </seg>
            <seg n="11f2e3ee">
              Det som oroar mig djupt är att den väg som Odell nu beträder
              trots att han drabbats av rynkan i pannan, som jag tycker att
              han förtjänar är en mycket komplicerad väg, och när den styrs
              av den ideologiska föresatsen att staten icke ska äga, att ägandet
              ska minskas och man ska ha ett program som omfattar hela 150 miljarder,
              då räcker det inte med bara en utan tre fyra rynkor redan i det
              här stadiet.
            </seg>
            <seg n="d6495079">
              Det du utsätter dig för, Mats Odell, är att du bundit dig vid
              att sälja. Du har rader av intressanta aktörer som nu kommer och
              vill köpa. Du börjar redan backa när det gäller priset, att det
              viktiga inte bara är priset utan också vem som köper. Du kommer
              att hamna i ett moras av ställningstaganden.
            </seg>
            <seg n="ebb0499e">
              Ni har redan börjat. Den stora utrensning som görs i Telia Soneras
              styrelse uppfattas av alla som en signal om ökad kortsiktighet
              för Telia Soneras framtid. Vice ordföranden Carl Bennet ställs
              fullständigt åt sidan, och i Dagens Nyheter anmäler facket vid
              Telia Sonera i dag stor oro för vad som är på väg att hända. Det
              rimmar illa med försöken att nu moderera sig och verka lite förståndigare
              än vid höstens aktioner.
            </seg>
            <seg n="e0646952">
              När det gäller försäljningen undrar jag: Är regeringen beredd
              att ta ansvar för Nordeas och Telia Soneras framtid genom att
              sälja till långsiktiga ägare? Kommer det att vara överordnat,
              eller är det priset som kommer att vara överordnat? Kan regeringen
              tänka sig att backa från den ideologiska föresatsen att staten
              aldrig får äga? Vi har i dessa företag mycket goda och framgångsrika
              exempel på hur staten som delägare bidragit till långsiktig stabilitet
              och internationalisering av företagen.
            </seg>
          </u>
          <note type="speaker" n="62c78842">
            Anf. 30 Statsrådet MATS ODELL (kd):
          </note>
          <u who="unknown" xml:id="i-8cf4b5ba6bf2f667-3" n="95c876d5">
            <seg n="5ce6dd90">
              Herr talman! Det är intressanta frågor som kommer upp. Thomas
              Östros säger att regeringen styrs av ideologin att staten inte
              ska äga. Det stämmer inte. Jag har i mitt skriftliga svar deklarerat
              att vi kommer att noga granska varje företag för att se om det
              finns någon anledning att staten ska vara ägare. Vår principiella
              uppfattning är, och det tror jag även är Socialdemokraternas principiella
              uppfattning, att staten i huvudsak inte ska äga näringslivet utan
              det är gynnsamt för näringslivets utveckling, och därmed för välfärdsutvecklingen,
              att det finns medborgare av kött och blod som vill satsa egna
              pengar i olika projekt som sedan blir företag som växer.
            </seg>
            <seg n="bc0dfa92">
              Om vi tittar på Nordea och historiken bakom det statliga ägandet
              inom banksektorn är det en mycket speciell historia. Låt oss därför
              inte fastna i just detta. Vi kommer att granska varje företag.
            </seg>
            <seg n="38bf649a">
              Är regeringen beredd att ta ansvar genom att hitta långsiktiga
              ägare undrar Thomas Östros. Ja, regeringen avfärdar ingen köpare
              på förhand. En ansvarsfull ägare måste vara redo att granska varje
              seriöst bud som kommer in under försäljningsprocessen. Det finns
              många riskkapitalbolag som är duktiga på att förbättra och effektivisera
              de bolag som de går in i och på så sätt skapa ökat värde för bolagen,
              deras ägare och kunder. Detta är alltså en komplicerad process.
              Det tror jag att vi är helt överens om. Men är vi beredda att
              backa? Nej, vår grundbult, som ju framgår av alla dokument, är
              att vi ska granska varje företag för sig.
            </seg>
            <seg n="6a653156">
              Det finns, Thomas Östros, en mängd företag som staten, höll jag
              på att säga, ännu icke äger. Låt oss ägna också dem en tanke och
              se till att vi gemensamt kan skapa goda förutsättningar. Om dessa
              företag, alltså de som inte har statliga ägare, lyckas och utvecklas
              är avgörande för om vi ska kunna se ålderdomen an med någorlunda
              tillförsikt.
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="42fe3fc6">
            11 § Svar på interpellation 2006/07:83 om utförsäljning av SBAB
          </note>
          <note type="speaker" n="a36c4e58">
            Anf. 31 Statsrådet MATS ODELL (kd):
          </note>
          <u who="unknown" xml:id="i-8cf4b5ba6bf2f667-4" n="95c876d5">
            <seg n="fa8ae860">
              Herr talman! Thomas Östros har ställt tre frågor till näringsministern
              om SBAB. Den första frågan är om hon avser att ta initiativ till
              att SBAB utbjuds till försäljning och i så fall när det kommer
              att ske. Den andra frågan är om hon kommer att vidta några särskilda
              åtgärder för att inte SBAB ska köpas upp av någon av de i dag
              dominerande aktörerna på bolånemarknaden. Den sista frågan rör
              vilka åtgärder hon avser att vidta för att konkurrensen på bolånemarknaden
              inte ska försämras vid en utförsäljning av SBAB. Ansvaret inom
              regeringen är så fördelat att det är jag som ska svara på frågorna.
            </seg>
            <seg n="b7f0919b">
              När det gäller försäljningen av statliga bolag kommer regeringen
              att göra en bedömning av varje enskilt bolag om det finns övervägande
              skäl för att behålla dem i statlig ägo. Regeringen har redan tidigare
              informerat om att ett antal statliga bolag nu befinner sig i en
              försäljningsprocess, däribland SBAB. Någon tidpunkt för en försäljning
              av SBAB är inte beslutad då riksdagen ännu inte gett något mandat
              för en försäljning. Regeringen avser därför att först gå till
              riksdagen för att söka ett sådant mandat.
            </seg>
            <seg n="968b12d8">
              När det gäller den andra frågan vill jag inte föregripa den förestående
              försäljningsprocessen, och jag är i dagsläget inte beredd att
              utesluta någon seriös köpare. Men jag kan försäkra att försäljningen
              kommer att ske på ett noggrant och ansvarsfullt sätt och med största
              omsorg om skattebetalarnas pengar.
            </seg>
            <seg n="6184dff9">
              SBAB är ett framgångsrikt bolag som på ett förtjänstfullt sätt
              bidragit till utvecklingen på bolånemarknaden. Jag menar dock
              att det statliga ägandet inte varit en förutsättning för detta
              utan att privata aktörer är minst lika bra som staten på att driva
              företag på fungerande marknader. Min förhoppning är att SBAB även
              i framtiden kommer att bidra till konkurrensen på bolånemarknaden
              men då med en annan ägare än staten.
            </seg>
            <seg n="7dc6a94b">
              Bolånemarknaden kännetecknas i dag av hård konkurrens, många
              aktörer och en stark prispress vilket inte var fallet för ett
              antal år sedan. Bolånemarknaden kännetecknas också av transparens
              och en hög grad av medvetenhet hos konsumenterna. Detta tvingar
              aktörerna att erbjuda konkurrenskraftiga villkor. Med tanke på
              detta och den mångfald som finns på bolånemarknaden i dag är jag
              tämligen övertygad om att den hårda konkurrensen kommer att bestå
              även om staten minskar eller avvecklar sitt ägande i SBAB.
            </seg>
          </u>
          <note type="speaker" n="2aac7411">
            Anf. 32 THOMAS ÖSTROS (s):
          </note>
          <u who="unknown" xml:id="i-1ce147ebdada2075-3" n="95c876d5">
            <seg n="ab24cfab">
              Herr talman! Låt mig konstatera att interpellationen är avsänd
              den 17 november. Det är inte acceptabelt med svar så här sent.
            </seg>
            <seg n="f99a9e09">
              SBAB är ännu ett exempel på en annan aspekt av det statliga ägandet.
              Det är ett statligt, helägt och relativt litet bolag som aktivt
              bidragit till att skärpa konkurrensen på bolånemarknaden till
              väldigt stor fördel för vanliga konsumenter. I och med att SBAB
              har gått in med uppdraget att vara konkurrent har man också tvingat
              storbankerna att agera annorlunda än de skulle ha gjort om inte
              denna konkurrent hade funnits. Det har lett till sänkta räntemarginaler,
              förmånligare bostadslån och flera tusen kronor mindre i bolånekostnader
              för vanliga hushåll.
            </seg>
            <seg n="999b703a">
              Nu ska detta bolag privatiseras. Skälet är att staten icke ska
              äga. Här har vi återigen de ideologiska skygglapparna. Det spelar
              ingen roll vad det här har inneburit för konkurrensen på bolånemarknaden.
              Det spelar ingen roll vad bolånekunderna har tjänat på detta,
              utan Mats Odell med sin regering tycker att staten icke ska äga.
              Då får man också ta konsekvenserna av försämrad konkurrens.
            </seg>
            <seg n="ef169b71">
              I dag har SBAB 250 000 kunder. Företaget har vuxit mycket starkt
              och verkar under helt marknadsmässiga villkor. Uppdraget är att
              bidra till konkurrens på bolånemarknaden, och den prispressarstrategin
              har varit mycket framgångsrik.
            </seg>
            <seg n="bd06ecc1">
              Man kan ge några exempel. Bedömningar görs att räntemarginalen
              på bolånen har pressats med upp till 0,4 procentenheter tack vare
              en ny aktör på bolånemarknaden. SBAB har tagit bort det särskilda
              bostadsrättstillägget som man förr fick betala med automatik.
              Man har också avskaffat topplånet och därmed blivit vänligare
              mot kunden.
            </seg>
            <seg n="d9e36ecf">
              Jag ska berätta för Mats Odell att jag har bett riksdagens utredningstjänst
              att räkna på vad dessa tre delar har inneburit för en vanlig bolånekund.
              Enligt beräkningar från riksdagens utredningstjänst har pressade
              räntemarginaler, slopandet av bostadsrättstillägg och avskaffandet
              av topplånet för ett hushåll med ett bostadsrättslån på omkring
              2 miljoner kronor väldigt normalt i den stad där vi befinner oss
              inneburit att man har sparat omkring 14 000 kr årligen på sin
              bostadsrätt. Men ideologiska skygglappar, försäljning som ska
              göras och 50 miljarder per år som ska nås gör att detta inte spelar
              någon roll ens för den som är ansvarig för konkurrensen på finansmarknaderna,
              nämligen Mats Odell. Mats Odell ska alltså leda försäljningen
              och minska konkurrensen samtidigt som han i regeringen har ansvaret
              för att öka konkurrensen.
            </seg>
            <seg n="4616c98a">
              När Mats Odell blir pressad om detta säger han att de inte ska
              sälja till storbankerna eller någonting åt det hållet. Men ska
              ni då inte få ut det pris och det värde som SBAB har? Har medborgarna
              gett regeringen ett okej att sälja en tillgång till ett lägre
              pris och värde än vad den har? I så fall skänker ni ju en del
              av medborgarnas förmögenhet till någon som ni pekar på och säger:
              Ni bör ta över detta. Men skygglapparna och att uppfylla 50 miljarder
              per år är viktigare än att rationellt och klokt se till att vi
              har en väl fungerande bolånemarknad.
            </seg>
            <seg n="36d1386b">
              Nu säger Mats Odell att konkurrensen kommer att finnas kvar ändå,
              men det håller andra inte med om. Enligt Konsumentverkets banksakkunnige
              Wilhelm Nordenankar finns det risk för att pressen på bostadsräntorna
              försvinner och att kostnaderna för hushållen ökar om SBAB privatiseras.
            </seg>
            <seg n="8322c874">
              Ulf Rydstedt på Konsumenternas bank- och finansbyrå säger att
              eftersom SBAB har haft ett så tydligt uppdrag att pressa bolånen
              och om en eventuell ny ägare kanske inte har samma strategi att
              vara marknadsledande på priset kan det bli dyrare med bolån. Hans
              Lemker, vd för Villaägarna, varnar för att privatiseringen kan
              leda till ökade kostnader för vanliga villaägare.
            </seg>
            <seg n="9164fec3">
              Som jag påpekade har SBAB bidragit till att minska bolånekostnaderna
              med 14 000 kr per år för en bostadsrättsinnehavare i Helsingfors.
            </seg>
          </u>
          <note type="speaker" n="4bb3f818">
            Anf. 33 ULLA ANDERSSON (v):
          </note>
          <u who="ulla_andersson_78e8c0" xml:id="i-83e8e9588b435077-2" n="f7e33c1b">
            <seg n="8f45b57e">
              Herr talman! Efter detta kan man väl nästan konstatera att statsrådet
              borde ha fått ännu fler rynkor, eller vad säger Thomas Östros?
            </seg>
            <seg n="b5584726">
              Jag tänkte börja med att citera en del av svaret från statsrådet:
              SBAB är ett framgångsrikt bolag som på ett förtjänstfullt sätt
              bidragit till utvecklingen på bolånemarknaden. Jag menar dock
              att det statliga ägandet inte varit en förutsättning för detta
              utan att privata aktörer är minst lika bra som staten på att driva
              företag på fungerande marknader. Så sade ministern i svaret.
            </seg>
            <seg n="a40e7f34">
              Sedan tänkte jag citera Dagens Nyheter från den 6 april 2006.
              Rubriken är Dyrare bolån om SBAB säljs. I artikeln skriver man:
              Räkna med dyrare bolån om SBAB säljs, som de borgerliga partierna
              kommit överens om att göra om de vinner valet. Med staten som
              ägare har SBAB haft låga upplåningskostnader och lägre påslag
              än konkurrenterna, visar DN:s genomgång. Bolånebanken SBAB har
              haft som uttalad strategi att göra bolånen billigare i Sverige.
            </seg>
            <seg n="7a57ad66">
              Vidare står det: Bolånemarknaden är ett oligopol med ett fåtal
              stora aktörer och bristen på konkurrens har gjort att bankerna
              har kunnat krama ut stora vinster genom att hålla räntorna uppe.
              Men sedan SBAB kommit in i leken har i alla fall på bolånesidan
              konkurrensen blivit allt skarpare en utveckling som kan brytas
              om SBAB privatiseras.
            </seg>
            <seg n="8eb24f53">
              I samma artikel finns ett flertal andra citat som Thomas Östros
              redan har tagit upp. Man kan också läsa hur en bankanalytiker
              har uttalat sig. Man säger att det finns en stor risk för att
              SBAB inte kommer att kunna erbjuda dessa förmånliga lån till kunderna
              längre. Eftersom staten är en så stark ägare har man en bättre
              kreditvärdighet.
            </seg>
            <seg n="d6d04201">
              I samma artikel kan man också läsa att Spintab, om de hade haft
              samma lånestock som SBAB, det vill säga ungefär 170 miljarder,
              skulle ha tagit ut 187 miljoner kronor mer i räntor. Detta säger
              en hel del om vem som kommer att förlora på utförsäljningen. Det
              gör mig mycket orolig.
            </seg>
            <seg n="fd24c70b">
              Nu ska man sälja ut det institut som har bidragit till en skärpt
              konkurrens och till att många människor har fått råd att köpa
              sig en lägenhet eller att kanske göra den största investering
              man gör i sitt liv, nämligen köpa sig ett hus eller kanske en
              bostadsrätt i Helsingfors. Visst är det väl en guldkalv för någon
              stark ägare att lägga beslag på? Ryktena går, det vet vi nog alla,
              om att det finns ganska många som är intresserade av att röja
              undan denna konkurrent.
            </seg>
            <seg n="f46bad67">
              Om privatiseringarna i historien ändå hade visat sig lyckade
              kunde man kanske börja förstå något av strategin. Men det finns
              knappast någon utredning som visar på att detta har varit gott.
              Man kan se på de utförsäljningar som har varit här i Helsingfors.
              Där har Moderaterna själva gjort en utvärdering och sett på hur
              det har gått. Kanske är det just därför som Moderaterna inte använder
              denna utvärdering, utan det är i stället Vänsterpartiet som gör
              det. Resultaten som den visar på är nämligen ganska katastrofala
              sämre kvalitet i äldreomsorgen, sämre valfrihet, taxorna i Helsingforss
              fjärrvärmenät har genomgått de största höjningarna i Sverige och
              så vidare.
            </seg>
            <seg n="e26970c8">
              Detta säger en hel del om vad som kan hända. Jag undrar om statsrådet
              kan svara på vem det är som ska tjäna på den här utförsäljningen.
            </seg>
            <seg n="0414b942">
              Till sist har jag en fråga till Thomas Östros: Hur tänker Socialdemokraterna
              agera om de kommer i regeringsställning år 2010 och vad har man
              för intresse av att då återta de här bolagen? Det finns i alla
              fall från vår sida ett starkt intresse av att göra detta.
            </seg>
          </u>
          <note type="speaker" n="5f9456ba">
            Anf. 34 Statsrådet MATS ODELL (kd):
          </note>
          <u who="unknown" xml:id="i-8cf4b5ba6bf2f667-5" n="95c876d5">
            <seg n="c9abb3bb">
              Herr talman! Det är naturligtvis en intressant fråga för Thomas
              Östros att svara på om det är så oerhört lyckat. Om vi har tagit
              av oss alla ideologiska skygglappar kanske även Vänsterpartiets
              ideologiska hållning till statligt ägande kan assimileras i en
              bredare famn någon gång i framtiden.
            </seg>
            <seg n="8d0f8544">
              Thomas Östros har en ängslig hållning vad gäller funktionen på
              bolånemarknaden. Slå upp i en dagstidning i dag och titta på vad
              bolåneräntorna ligger på. Thomas Östros kommer då att finna att
              SBAB inte längre har de lägsta räntorna. Kommer det att fortsätta
              att vara så? Ja, så länge staten är ägare.
            </seg>
            <seg n="7f4f1e0a">
              Thomas Östros tar mycket riktigt upp frågan om att vårda konkurrensen.
              Är det då rimligt att en aktör har en sådan ägare i ryggen? Om
              hela näringslivet hade staten som ägare skulle det underlätta
              riskbedömningen i näringslivet. Men det kan inte vara den normala
              hållningen för socialdemokratin att ett statligt ägande ska vara
              lösningen på banksidan, det vill säga att skapa konkurrens med
              hjälp av statligt ägande.
            </seg>
            <seg n="da715575">
              Låt oss titta på bolag som vi fortfarande är delägare i. Låt
              oss ta flygmarknaden. Är det det helprivata Ryanair eller är det
              det delstatliga SAS som har de lägsta priserna? Vi kan se på område
              efter område. Tror Thomas Östros att om ni tillsammans med Vänsterpartiet
              fick för er att statligt ägande är det viktiga låt oss ta av oss
              de ideologiska skygglapparna att ni kan bestämma er för att köpa
              Ikea för att få ned priserna, för att garantera ett långsiktigt
              ägande och för att se till att staten verkligen tar sitt ansvar?
              Sanningen är, Thomas Östros, att det är privata ägare som i normalfallet
              är de långsiktiga ägarna, de entreprenörer, de innovatörer som
              vi inte hittar i Regeringskansliets korridorer. Vi måste bygga
              på ett privat ägande. Det är därför som jag tycker att det är
              en bristfällig uppfattning om hur bolånemarknaden fungerar.
            </seg>
            <seg n="683e54fc">
              Kommer resten av banksektorn att kunna höja sina marginaler igen
              om SBAB får en annan ägare? Vi måste självklart se till att konkurrensen
              på bankmarknaden är minst lika bra efter det att staten har minskat
              sitt ägande i bankföretagen. Det är en självklarhet.
            </seg>
            <seg n="9fcfa612">
              Herr talman! Det finns en annan sak som jag vill nämna. Thomas
              Östros säger något intressant om att SBAB verkar på helt marknadsmässiga
              villkor. Men då måste man fråga sig om det spelar någon roll.
              Då kan vilken marknadsekonomisk intressent som helst driva bolaget
              vidare under sådana villkor. Vad är det som är så speciellt? Är
              staten så mycket duktigare? Har vi så mycket färre anställda än
              andra banker? Vad är det som gör att staten långsiktigt ska kunna
              driva detta billigare än vad andra aktörer gör? Det skulle vara
              intressant att få reda på det.
            </seg>
            <seg n="1f403c49">
              En parameter är naturligtvis som det har varit att staten har
              haft ett lägre avkastningskrav på detta bolag. Tror Thomas Östros
              att det är långsiktigt hållbart för ett statligt bolag att ha
              ungefär halva avkastningskravet jämfört med andra aktörer? Finns
              inte risken att staten i det långa loppet får skjuta till kapital
              för att klara detta?
            </seg>
          </u>
          <note type="speaker" n="915653f5">
            Anf. 35 THOMAS ÖSTROS (s):
          </note>
          <u who="unknown" xml:id="i-1ce147ebdada2075-4" n="95c876d5">
            <seg n="a5a2b8c0">
              Herr talman! Nu känner jag igen Mats Odell! Han är tillbaka.
              Den bekymrade rynkan i pannan, den försiktiga synen om att detta
              inte är en enkel sak, att vi måste hitta kloka ägare, har återigen
              förbytts i de rosiga kinderna och den trosvissa blicken. Alternativet
              är naturligtvis att staten äger allt. Annars måste man ha Mats
              Odells uppfattning att staten icke ska äga något alls.
            </seg>
            <seg n="989a24f4">
              Mot detta vill jag ställa socialdemokratins uppfattning att låta
              oss se pragmatiskt och klokt på detta. Det finns ett antal företag
              där staten är helägare och där det är viktigt att vi fortsätter
              att vara helägare. Det kan handla om infrastrukturföretag eller
              annat. Det finns ett antal företag där vi är delägare av historiska
              skäl, och där har det visat sig vara mycket framgångsrikt att
              till exempel börsnotera ett Telia Sonera. Det handlar om att ha
              staten kvar som en viktig ägare, samtidigt internationalisera
              bolaget och bjuda in alltfler ägare och skapa ett av Nordens viktigaste
              företag på området styrt av marknadsekonomins principer men med
              ett långsiktigt stabilt ägande i bakgrunden som gör att det får
              möjlighet att utvecklas till fromma för Sverige, för sysselsättningen
              och för forskning och utveckling. Men det går inte när Mats Odell
              har bestämt sig för att om man kan tycka att staten kan äga något
              kan man lika gärna tycka att staten bör äga allt. Därför måste
              allt genast säljas ut. Då hamnar han i att nu också SBAB ska säljas
              ut.
            </seg>
            <seg n="56e065f9">
              SBAB har bevisligen lett till ökad konkurrens. Jag tror inte
              att Sverige har haft en finansmarknadsminister på tiotolv år som
              är så himla nöjd med konkurrensen på banksidan. Här säger han
              att det är bara att slå upp tidningarna och att det där vimlar
              av företag som erbjuder lägre räntor. Jag trodde att problemet
              var att det var för lite konkurrens på marknaden, att vi ville
              ha flera aktörer. SBAB har bidragit till den konkurrensen.
            </seg>
            <seg n="5da4262f">
              Det finns en naivitet i synen på marknaden. Jag är för marknadsekonomi.
              Jag är för privat ägande. Men jag tycker att också staten kan
              ha en viktig roll i att bidra till bättre fungerande marknader
              och till ett långsiktigt ägande också i börsbolag. Då har vi SBAB
              som ett gott exempel. Staten bidrar med hjälp av ett litet bolag
              till ökad konkurrens och sänker bolåneräntorna upp till 14 000
              kr per år för en bostadsrättsinnehavare i Helsingfors, Göteborg
              eller Malmö. Det har inneburit mer i plånboken. Det är väl ingen
              dålig sak?
            </seg>
            <seg n="6c8d1359">
              Det ska säljas ut. Då säger Mats Odell att han nu garanterar
              att konkurrensen inte minskar när han säljer ut. Betyder det,
              Mats Odell, när du får buden på SBAB, och någon av storbankerna
              är högsta budgivare, att du säger nej till det budet och i stället
              skänker en del av svenska folkets förmögenhet till någon annan
              budgivare? Då kan jag garantera att Mats Odell kommer att få komma
              tillbaka till riksdagen och stå till svars för detta. Det kan
              väl inte vara rimligt? Det har inte regeringen fått något mandat
              för.
            </seg>
            <seg n="dc4ae271">
              Varför inte behålla det statliga ägandet i SBAB och fortsätta
              att utveckla konkurrensen? Den socialdemokratiska regeringen gav
              SBAB under förra året ett ytterligare uppdrag, nämligen att inte
              bara konkurrera på bolånesidan utan också konkurrera på inlåningssidan.
              Också där är hushållen frustrerade över att det är för lite konkurrens.
              Men också detta riskerar att spolieras.
            </seg>
            <seg n="18e1792c">
              När det gäller frågan om det skulle vara en subvention bakom
              SBAB:s framgångar rekommenderar jag Mats Odell att tala med tjänstemännen
              på Regeringskansliet som arbetar med frågorna. Det är klart att
              staten inte kan subventionera ett företag på en marknad. Vi har
              en EU-lagstiftning, och vi har en svensk lagstiftning som absolut
              inte tillåter detta. Det är självklart att SBAB måste fungera
              på marknadsmässiga villkor. Så är också fallet. Men det har bidragit
              med konkurrens till fromma för medborgarna.
            </seg>
            <seg n="d40ad2ae">
              Hur kan Mats Odell garantera att konkurrensen består när han
              säljer till högstbjudande?
            </seg>
          </u>
          <note type="speaker" n="c9dfb6cf">
            Anf. 36 ULLA ANDERSSON (v):
          </note>
          <u who="ulla_andersson_78e8c0" xml:id="i-83e8e9588b435077-3" n="f7e33c1b">
            <seg n="817c439e">
              Herr talman! Ju mer jag hör på statsrådet, desto mer övertygad
              blir jag om att den borgerliga ökenvandringen under 90-talet har
              inneburit att man har skrikit högt efter privatiseringar och sett
              så mycket till sin ideologi i stället för att tänka efter vad
              det man skriker efter verkligen innebär.
            </seg>
            <seg n="801e628e">
              När Mats Odell uttalar sig, herr talman, verkar statligt ägande
              vara något fult. Att vi medborgare äger något gemensamt och därmed
              kan påverka vår framtid tycker jag är vackert. Att vi kan ta ett
              gemensamt ansvar för samhällets utveckling är något vi ska vara
              stolta över.
            </seg>
            <seg n="e3f69e0a">
              Visst är staten en ägare som ger en bättre kreditvärdighet och
              därmed en mindre kostnad för många. Visst är staten en ägare som
              kräver mindre avkastning av sina bolag än vad privata ägare gör.
              Det har också lett till som Thomas Östros tidigare sade att många
              har tjänat pengar på SBAB:s verksamhet. Oavsett om de själva har
              varit kunder där har de, liksom vi som har köpt våra bostäder,
              haft en bättre ränta än om SBAB inte hade funnits. Jag tycker
              att det här är någonting ni borde ta till er.
            </seg>
            <seg n="10b53cd9">
              Jag tror också att det finns ett stort och starkt stöd bland
              det stora flertalet medborgare, förutom kanske de 10 % som äger
              71 % av allting i Sverige, för att det här är en viktig strategi
              och även borde finnas framöver.
            </seg>
            <seg n="b795a4d7">
              Mats Odell tar Ryanair som ett gott exempel Ryanair som inte
              precis är känt för sin goda arbetsmiljö, som inte betalar kollektivavtalsenliga
              löner och där personalen inte ens får kliva av planet vid mellanlandningar.
              Jag tycker att det är ett mycket dåligt exempel på privat ägande,
              Mats Odell. Jag hoppas att det inte är så du tycker att staten
              ska vara arbetsgivare framöver, för då är vi väldigt illa ute.
            </seg>
            <seg n="25488f63">
              Jag tycker att ni borde fundera vidare utifrån de underlag som
              finns och som ni själva säkert har tagit fram. Jag har för mig
              att statsministern har sagt att det här ska vara en lyssnande
              regering som ska ta in de underlag som finns och höra på de åsikter
              som finns. Men jag tycker att det verkar vara rena rama kör in
              i väggen oavsett vad som kommer fram. Jag hoppas att det blir
              något bättre framöver. Ta och tänk om en gång till, för annars
              blir det här någonting som ni kommer att få ångra!
            </seg>
          </u>
          <note type="speaker" n="707d9c84">
            Anf. 37 Statsrådet MATS ODELL (kd):
          </note>
          <u who="unknown" xml:id="i-8cf4b5ba6bf2f667-6" n="95c876d5">
            <seg n="2587f337">
              Herr talman! Talmannen får väl avgöra vem som har rosigast kinder
              här det är svårt för mig att göra det. Men jag tycker att det
              är trevligt, och jag är glad om vi inte är alltför bleka av eftertanke
              och annat.
            </seg>
            <seg n="d5a1525e">
              Thomas Östros säger att antingen ska vi inte äga någonting eller
              också ska vi äga allting allt eller inget. Ja, man kan lika gärna
              säga att det verkar som om Thomas Östros anser att status quo,
              just det vi har nu, är det som är det absolut riktiga, det väl
              balanserade; vi ska inte sälja och vi ska inte köpa.
            </seg>
            <seg n="ef0bc373">
              Men kan Thomas Östros över huvud taget tänka sig, med alla de
              förord som nu har getts i debatten, att staten skulle börja köpa
              på sig för att bli ryggraden, det stabila ägandet, i Sverige?
              Jag tycker att det är en fråga som äger sitt berättigande.
            </seg>
            <seg n="5111124e">
              Min uppfattning är att statens viktigaste roll är att sätta reglerna,
              inte minst på de finansiella marknaderna, och övervaka att dessa
              regler följs tuffa konkurrensregler. Jag tar till mig det Thomas
              Östros säger, vilket inte är svårt, nämligen att man ska se till
              att konkurrensen inte försämras när man genomför den här typen
              av transaktioner. Det är en oerhört viktig princip.
            </seg>
            <seg n="7f8dcb7e">
              Jag tror att när vi inte har så stora ideologiska skygglappar
              på oss, med den här tanken att trots allt gå igenom bolag för
              bolag och se om det finns något starkt argument för att staten
              ska vara ägare till det här bolaget, är vi beredda att diskutera
              det. Finns det inte ett starkt argument tror jag att de här bolagen
              har bättre förutsättningar att utvecklas om de får andra ägare.
            </seg>
            <seg n="e0025653">
              Vi ser hela tiden på globaliserade marknader att det krävs strategiska
              partnerskap, att det krävs affärer. Det är helt rätt, som Thomas
              Östros säger, att flera av de här bolagen har varit med om detta.
              Det har inte varit helt lätt. Låt oss titta i backspegeln! Det
              har funnits en del situationer där man kanske inte hade tyckt
              att det allra bästa var att det var just en statlig ägare vid
              de olika tillfällena. Men det har gått bra så här långt, och jag
              tror att tiden är mogen för att de ska få nya ägare.
            </seg>
            <seg n="54dbf0e6">
              Jag minns också debatter som jag hade med Thomas Östros partikamrater
              jag vet inte om han deltog i dem när jag var ansvarig för gamla
              Televerket, avregleringen av den dåvarande monopoliserade telemarknaden
              och bolagiseringen av Telia. Då var detta det absolut värsta som
              kunde hända. Här kastades människor ut i osäkerhet. Vi visste
              inte om det över huvud taget skulle gå att ringa i våra telefoner.
              Vi visste inte vad det skulle innebära över huvud taget.
            </seg>
            <seg n="69ab8ec0">
              Jag fick hela tiden stå i riksdagens talarstol och försvara principen
              att detta är en marknad som måste präglas av mångfald, av aktörer
              och av ägare, och att statens roll är att övervaka och skapa ett
              regelverk för hur det ska fungera. Jag tror att utvecklingen har
              visat att det hade varit olyckligt om vi hade hållit fast vid
              den ideologi låt oss kalla det skygglappar som då fanns och som
              hänger kvar också i den här diskussionen, att det säkraste trots
              allt är att staten äger och har ansvaret för hur de här företagen
              ska utvecklas.
            </seg>
            <seg n="53d414d2">
              Låt oss gemensamt ändå konstatera att det finns privata företag
              inom alla de här branscherna som vi talar om som fungerar väl
              med långsiktiga ägare. Vår ambition är att också ge dessa företag
              bra och långsiktiga nya ägare så att företagen kan utvecklas i
              en globaliserad värld till förmån både för deras ägare, för deras
              kunder och inte minst för Sverige.
            </seg>
          </u>
          <note type="speaker" n="b0e508da">
            Anf. 38 THOMAS ÖSTROS (s):
          </note>
          <u who="unknown" xml:id="i-1ce147ebdada2075-5" n="95c876d5">
            <seg n="2ad89215">
              Herr talman! Jag drar slutsatsen att vi måste bli djupt bekymrade
              efter de här två debatterna kring det statliga ägandet. Det är
              alldeles uppenbart att det är en trosviss ideologisk övertygelse
              som gör att man nu ska sälja för 150 miljarder kronor.
            </seg>
            <seg n="6647d6e8">
              Vi har i dag diskuterat att det inte ger någon bra effekt för
              statskassan. Det spelar ingen roll, enligt Mats Odell. Det spelar
              ingen roll att vi går miste om stora utdelningar och inte kan
              räkna hem det i minskade räntekostnader på statsskulden det ska
              ändå säljas.
            </seg>
            <seg n="322c9027">
              Vi har diskuterat att Telia Sonera och Nordea, två av Sveriges
              viktigaste företag, riskerar att hamna i klorna på mycket kortsiktiga
              ägare, kanske med konsekvensen att huvudkontor, forskning och
              utveckling, livskraften, försvinner från Sverige. Det spelar ingen
              roll det här ska staten inte äga. Äger man det här kan man lika
              gärna köpa Ikea, är svaret. Det finns ingen avvägning, ingen pragmatism
              över huvud taget.
            </seg>
            <seg n="0c175d4b">
              Sedan kommer vi till den här diskussionen, som handlar om ett
              väldigt konkret exempel på hur landets villaägare och bostadsrättsägare
              har fått lägre boendekostnader tack vare att en statlig, liten
              aktör har bidragit till ökad konkurrens på bolånemarknaden. Jag
              har kunnat redovisa, med RUT:s beräkningar och de givna antaganden
              vi har gett dem, att det kan innebära upp till 14 000 kr i lägre
              räntekostnader för ett bostadsrättshushåll i Helsingfors. Men
              det ska säljas.
            </seg>
            <seg n="eef9e588">
              Och så kryddas det med att det naturligtvis inte ska minska konkurrensen.
              Men en budgetlag och ett budskap från regeringen om att man ska
              sälja till högsta pris gör att man inte vet och inte kan garantera
              att köparen kommer att vara ytterligare en konkurrent. Det kan
              lika gärna vara någon av storbankerna som till slut står där,
              och därmed minskad konkurrens, ökade räntekostnader och försämringar
              för hushållen.
            </seg>
            <seg n="c0b67c22">
              Det är en tråkig syn på ägandet som Mats Odell redovisar, och
              jag är rädd för att den också kommer att innebära mycket tråkiga
              konsekvenser för Sveriges utveckling och för statskassans utveckling.
            </seg>
          </u>
          <note type="speaker" n="9147d0f2">
            Anf. 39 Statsrådet MATS ODELL (kd):
          </note>
          <u who="unknown" xml:id="i-8cf4b5ba6bf2f667-7" n="95c876d5">
            <seg n="f5b9623f">
              Herr talman! Nu börjar även jag känna igen Thomas Östros. Det
              är de gamla ståndpunkterna, och jag respekterar dem. Men jag tycker
              ändå att det är en linje som regeringen har lagt fast att granska
              varje statligt ägt företag för att se om det fortfarande finns
              en anledning att staten ska äga dem. Vi har kommit fram till att
              vi anser att de sex bolag som nu är aktuella kan utvecklas bättre
              med andra ägare än staten framöver.
            </seg>
            <seg n="6845bd97">
              Vi har också gjort bedömningen att de marknader som dessa företag
              arbetar på är väl fungerande. Vi behöver hela tiden övervaka marknaderna.
              Vi behöver skärpa kraven. Vi behöver se till att i den mån vi
              kan påverka ägarstrukturen på marknaderna det är väldigt mycket
              på marginalen ska vi se till att bidra till att konkurrensen upprätthålls
              på de marknaderna.
            </seg>
            <seg n="8bb38062">
              Jag tycker trots allt att det är lite äventyrligt när Thomas
              Östros menar att utdelningarna alltid kommer att vara så här stora,
              att vinsterna alltid kommer att vara så här stora, att Vattenfall
              och Telia kommer att ha så här goda marginaler, att det kommer
              att vara så dålig konkurrens att de kan ta ut dessa enorma vinster.
              Jag är inte säker på det, Thomas Östros. Jag tror nämligen att
              konkurrensen kan komma att skärpas på de här områdena, och då
              kommer dessa enorma vinster att sjunka. Räntorna har sällan varit
              så låga som de är nu. Räntan på statsskulden är en mycket stor
              sak, och det handlar om tryggheten, om att vår generation inte
              ska lämna efter sig mer skulder än vad som är nödvändigt till
              nästa generation. Det är den största tryggheten, Thomas Östros.
              Någon har sagt att den som är satt i skuld är icke fri. Jag tycker
              att det är någonting att fundera på.
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="be1ef71a">
            12 § Svar på interpellation 2006/07:108 om konsumtion i ekologisk
            riktning
          </note>
          <note type="speaker" n="e7b35ef5">
            Anf. 40 Jordbruksminister ESKIL ERLANDSSON (c):
          </note>
          <u who="unknown" xml:id="i-5965f33053afa661-0" n="95c876d5">
            <seg n="35e5a53c">
              Herr talman! Eva Sonidsson har frågat integrations- och jämställdhetsministern
              vilka åtgärder hon avser att vidta för att stimulera den ekologiska
              produktionen utan statligt stöd, vilka åtgärder hon avser att
              genomföra för att minimera de negativa konsekvenser för konsumenternas
              valmöjligheter som ett indraget stöd för den ekologiska produktionen
              innebär och vad hon avser att göra för att konsumenten ska få
              möjlighet att göra ekologiska val om den ekologiska produktionen
              minskar eller om stödet till ekologisk märkning försvinner.
            </seg>
            <seg n="76251fd2">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="a159299d">
              Regeringen har i november 2006 till EU lämnat ett reviderat förslag
              till nytt landsbygdsprogram för perioden 20072013. Förslaget innehåller
              en fortsatt satsning på ekologisk produktion och särskilt certifierad
              ekologisk produktion det senare för att stimulera ett ökat utbud
              av ekologiska produkter. Grunden för förslaget i landsbygdsprogrammet
              är regeringens målsättningar för ekologisk produktion. Det är
              alltså inte aktuellt att dra in satsningen på ekologisk produktion
              inom ramen för landsbygdsprogrammet. Tvärtom kommer satsningar
              på denna produktionsform även fortsättningsvis att vara kraftfulla.
              Jag ser den ekologiska produktionen som ett viktigt bidrag i strävan
              att nå en hållbar livsmedelsproduktion.
            </seg>
            <seg n="12563eb6">
              Vi är nu också inne i slutfasen av en revidering av EU:s förordning
              om ekologiska livsmedel och ekologiskt jordbruk, med ambitionen
              att det från och med 2009 ska finnas ett moderniserat och förenklat
              regelsystem för produktion och märkning av ekologiska livsmedel.
            </seg>
            <seg n="fbeec3b6">
              Självklart är det också viktigt att inte bara satsa på produktionen,
              utan även industrin och detaljhandeln är avgörande för att produkterna
              ska komma ut på butikshyllorna och bli möjliga för konsumenterna
              att efterfråga. Förhållandena på marknaden löses bäst av marknadens
              parter själva, med fortsatt stöd för marknadsfrämjande åtgärder
              liksom möjligheter att finansiera informationskampanjer med medfinansiering
              från EU det finns kvar.
            </seg>
            <seg n="360a4f36">
              Uppdraget att utarbeta en aktionsplan för ekologisk produktion
              och ekologiska livsmedel, som Ekologiskt Forum inom ramen för
              Kungliga Skogs- och Lantbruksakademien arbetar med, ska presenteras
              till sommaren 2007. Det finns också långt framskridna planer på
              en bred kampanj för ekologisk mat i regi av bland annat Ekologiska
              Lantbrukarna.
            </seg>
            <seg n="b048ded4">
              De privata organisationer som certifierar ekologisk produktion
              i Sverige, i dagsläget Aranea Certifiering AB och SMAK AB, har
              en viktig roll för att värna den ekologiska märkningens trovärdighet
              och för att tillsammans med till exempel miljö- och konsumentorganisationer
              upplysa konsumenterna om vad märket och produktionsformen står
              för. Även Konsumentverket kommer att arbeta vidare med uppdraget
              att verka för hållbara konsumtions- och produktionsmönster, men
              något specifikt uppdrag att främja konsumtionen av ekologiska
              livsmedel kommer myndigheten inte att ha.
            </seg>
            <seg n="bb1b0bc5">
              Sammanfattningsvis hoppas jag att dessa besked ska lugna Eva
              Sonidsson. Stödet till ekologisk produktion kommer inte att försvinna,
              och förutsättningarna för marknadens aktörer att förse konsumenterna
              med ett brett utbud av ekologiska produkter kommer även fortsättningsvis
              att vara goda. Med ett moderniserat regelverk och planerade informationskampanjer
              från ett flertal organisationers sida menar jag att både producenter
              och marknadens aktörer har all anledning att satsa på ekologiska
              produkter och att känna tillförsikt inför framtiden.
            </seg>
          </u>
          <note type="speaker" n="a31acdd5">
            Anf. 41 EVA SONIDSSON (s):
          </note>
          <u who="eva_sonidsson_bde5e4" xml:id="i-d3f7626eb0461cc4-0" n="df5e711e">
            <seg n="5e220c14">
              Herr talman! Jag får tacka jordbruksministern för svaret, även
              om det känns lite märkligt för min del att jag har interpellerat
              konsumentministern på grund av ett uttalande som hon gjorde i
              Dagens Nyheter och får svaret av en annan minister. Men det är
              något val som ni har gjort mellan er.
            </seg>
            <seg n="233d0096">
              Det som fick mig att reagera i den här frågan var alltså hennes
              uttalande i Dagens Nyheter i november. Hon uttryckte att det är
              konsumenterna själva som ska göra sitt val, om de vill handla
              rättvisemärkt, Kravmärkt eller svanmärkt, om de vill stödja lokal
              produktion eller köpa varor från ett fattigt land på andra sidan
              jordklotet.
            </seg>
            <seg n="d0aaede2">
              Jag anser att det är viktigt att man ger alla konsumenter möjlighet
              att också göra det valet. Konsumenten måste få vettig information
              om varor och priser som gör det möjligt för konsumenten att göra
              vettiga val.
            </seg>
            <seg n="0f5638c1">
              Det som också oroade mig var att Moderaterna har uttalat att
              man avser att helt strypa stöden till ekologisk märkning och rättvisemärkning.
              I budgetmotionen, 2006, vill Moderaterna att anslaget till ekologisk
              produktion ska tas bort. Staten ska inte ha till uppgift att marknadsföra
              eller stimulera konsumtionen av en viss typ av livsmedel, vilket
              skulle innebära att allt stöd till ekologisk märkning skulle försvinna.
            </seg>
            <seg n="9a951ee4">
              Men ministern har svarat att stödet till ekologisk produktion
              kommer att vara kvar. Då kan jag bara konstatera att ni inte är
              överens i regeringen i den frågan, men jag hoppas att jordbruksministern
              får driva de här viktiga frågorna och inte låter Moderaterna bestämma.
            </seg>
          </u>
          <note type="speaker" n="f79ee6d7">
            Anf. 42 Jordbruksminister ESKIL ERLANDSSON (c):
          </note>
          <u who="unknown" xml:id="i-38693accb848ac9a-0" n="95c876d5">
            <seg n="908d8b11">
              Herr talman! I grund och botten anser jag att huvudansvaret för
              produktions- och marknadsutveckling, inklusive marknadsföring,
              måste ligga hos marknadens aktörer själva, inte minst eftersom
              det är just dessa aktörer som har bäst förutsättningar att lyckas
              få till stånd en positiv utveckling.
            </seg>
            <seg n="3551a6b7">
              När det gäller ekologiska livsmedel finns det flaskhalsar på
              marknaden, mycket beroende på att marknaden är relativt ung, liten
              och det kan man till och med säga outvecklad. Dessa flaskhalsar
              har marknaden inte förmått att komma till rätta med, varför det
              kan finnas skäl för staten att tillfälligtvis bidra för att utveckla
              marknaden. Jag vill också betona att det ekologiska jordbruket
              kan bidra till att vi uppfyller de av riksdagen fastställda miljömålen,
              varför det givetvis finns ett allmänt intresse av att marknaden
              för ekologiska livsmedel utvecklas i positiv riktning.
            </seg>
            <seg n="a2400115">
              När det gäller de stöd som finns från samhällets, statens, sida
              kan jag bara nämna att de för 2007 uppgår till ca 17 miljoner
              kronor, vilket i sammanhanget är ganska mycket pengar. 7 miljoner
              av de här 17 avser marknadsanalyser, statistik och andra marknadsfrämjande
              åtgärder. 6 miljoner kronor avser en ökad användning av ekologiska
              livsmedel inom storhushåll och offentlig sektor. Det gäller till
              exempel utbildning av inköpare i kommuner med mera. 2 ½ miljoner
              avser stöd till organisationer som arbetar med att främja den
              ekologiska produktionen och konsumtionen. Detta är några exempel,
              herr talman.
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="0c88cc83">
            Ajournering
          </note>
          <note n="c8fc7d91">
            Kammaren beslutade kl. 15.57 på förslag av talmannen att ajournera
            förhandlingarna till kl. 18.00.
          </note>
          <u who="unknown" xml:id="i-21283a8a20991873-0" n="95c876d5">
            <seg n="389601e6">
              Återupptagna förhandlingar
            </seg>
          </u>
          <note n="8ca187a9">
            Förhandlingarna återupptogs kl. 18.00.
          </note>
          <note n="df182ac4">
            13 § Svar på interpellation 2006/07:127 om hästnäringen
          </note>
          <note type="speaker" n="d9949221">
            Anf. 43 Jordbruksminister ESKIL ERLANDSSON (c):
          </note>
          <u who="unknown" xml:id="i-5965f33053afa661-1" n="95c876d5">
            <seg n="61043680">
              Herr talman! Christin Hagberg har frågat näringsministern hur
              hon vill stödja hästnäringen.
            </seg>
            <seg n="76251fd2">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="256a7791">
              Inledningsvis vill jag säga att hästen och hästnäringen har en
              viktig roll i samhället på många olika sätt. Precis som Christin
              Hagberg påpekar skapar hästnäringen sysselsättning, inte minst
              på landsbygden, och bidrar till samhällsekonomin. Hästen hjälper
              till att hålla landskapet öppet och ger lantbruket en inkomstkälla.
              Värdet av hästen som betesdjur ökar även i takt med att lantbrukets
              betesdjur minskar i antal. Hästen har en stor social betydelse
              i samhället, kanske i första hand för barn och ungdomar men även
              för exempelvis rehabilitering av personer som drabbats av olika
              skador. Det ökade intresset för hästen och hästverksamhet bidrar
              också till att knyta ihop stad och land.
            </seg>
            <seg n="c0b5f949">
              Regeringen främjar i dag hästnäringen på flera olika sätt.
            </seg>
            <seg n="693d6a84">
              Under 2006 har 15 miljoner kronor avsatts för satsningar på hästnäringen.
              Av dessa har 6 miljoner kronor använts för att främja livskraftigt
              hästföretagande, 7 miljoner kronor har nyttjats för forskning
              på hästområdet och 2 miljoner kronor har använts för utveckling
              av säkerheten inom hästsport och ridning. Hästsatsningen kommer
              att fortsätta med samma totala omfattning och med en förstärkt
              satsning på forskning under 2007.
            </seg>
            <seg n="fbc7e633">
              Sveriges lantbruksuniversitet har tillsammans med Statens veterinärmedicinska
              anstalt bildat Hippocampus, som är ett hästforsknings- och informationscentrum
              med ett gemensamt forskningsprogram: Hästen för arbete, sport
              och fritid.
            </seg>
            <seg n="4ac60ba7">
              Jordbruksreformen som genomfördes 2005 gynnar hästhållningen
              genom att gårdsstödet är tillgängligt för marker med foder och
              bete till hästar. Det nya landsbygdsprogrammet för perioden 20072013
              innebär flera möjligheter att stödja hästverksamheten i landet,
              exempelvis med vallstöd, betesmarksersättningar, investeringsstöd
              och stöd för kompetensutveckling.
            </seg>
            <seg n="58cdcecb">
              Företagens administrativa kostnader till följd av statliga regelverk
              ska minska med minst 25 % till år 2010. Den målsättningen gäller
              såväl för hästföretag som för alla andra företag.
            </seg>
            <seg n="8234da33">
              Christin Hagberg har i sin interpellation specifikt tagit upp
              frågan om en sänkning av lotteriskatten från 36 till 35 %. Den
              vadhållning som bedrivs av AB Trav och Galopp, ATG, är föremål
              för en särskild skatt, lotteriskatt, enligt bestämmelserna i lagen
              (1991:1482) om lotteriskatt. Skatten tas ut med 36 % av den behållning
              som återstår sedan de sammanlagda vinster som delats ut till vinnarna
              räknats av från de sammanlagda insatserna. Under 2006 har ett
              utredningsarbete inom Finansdepartementet pågått rörande vissa
              frågor om ATG och dess framtida verksamhet, däribland formerna
              för beskattning av ATG:s vadhållningsverksamhet. Utredarens material
              kommer att ingå i och tjäna som underlag till den övergripande
              översyn som för närvarande pågår på spelområdet. Frågan om den
              framtida utformningen av spelpolitiken är komplex, och regeringen
              har ambitionen att ta ett helhetsgrepp. Jag vill inte föregripa
              resultatet av detta arbete genom att nu uttala någon bestämd uppfattning
              i frågan om lotteriskatten.
            </seg>
          </u>
          <note type="speaker" n="51dbe90f">
            Anf. 44 CHRISTIN HAGBERG (s):
          </note>
          <u who="christin_hagberg_d75221" xml:id="i-d0bcdf0ed0f507e5-0" n="bb4854b2">
            <seg n="65e69fac">
              Herr talman! Jag vill tacka jordbruksministern för svaret. Det
              är bra att den borgerliga regeringen fortsätter arbetet när det
              gäller hästnäringen med samma inriktning som den socialdemokratiska
              regeringen arbetade med.
            </seg>
            <seg n="4ac0f9a5">
              Under senare år har man lyft fram hästnäringen på ett mycket
              positivt sätt. Utvecklingen går starkt framåt. Många nya företag
              bildas, och det är bra för landsbygden. Det finns också många
              kvinnliga företagare inom denna näring, vilket jag utgår från
              att vi alla ser mycket positivt på. Det ekonomiska stödet till
              denna näring är även en viktig jämställdhetsfråga eftersom det
              är många flickor och kvinnor som har detta som sitt intresse och
              också som sin inkomstkälla.
            </seg>
            <seg n="cb25f918">
              Hästen har lyfts fram, som det också redogörs för i svaret, i
              den nya jordbrukspolitiska inriktningen kopplat till EU:s jordbrukspolitik
              för de närmaste åren. Näringen har också fått en starkare ställning
              i det nya landsbygdsutvecklingsprogrammet. Flera delar i det som
              den hästpolitiska utredningen från 2000 föreslog är på väg att
              genomföras. Av jordbruksministerns svar utläser jag att arbetet
              också kommer att fortsätta.
            </seg>
            <seg n="e3ca9a93">
              Däremot tycker jag att svaret i den del som gäller totoskatten
              var ett tvekande svar. Under förra mandatperioden var sänkningen
              av denna skatt en av de frågor som just Centerpartiet drev väldigt
              hårt. Centerpartiets partiledare gick till och med så långt att
              hon i tidningen Travronden uttryckte sig så här: Totoskatten sänks
              om vi får bestämma. Nu blev det inte så, i alla fall inte den
              här gången. Jag tolkar det så att det inte är Centerpartiet som
              bestämmer utan Moderaterna, Anders Borg och Finansdepartementet.
            </seg>
            <seg n="87c64480">
              Nu är jag fullt medveten om att man måste kompromissa och prioritera,
              men jag har ändå en fundering. Travronden läses ju av många som
              har olika intressen inom travet och inte minst inom hästnäringen.
              Jag undrar, herr talman, vad jordbruksministern nu säger till
              dem som läst och hört detta och kanske haft just det som en av
              anledningarna till att man röstat på Centerpartiet att ni skulle
              sänka totoskatten. Nu blev det inte så. Vad säger ni till dem?
            </seg>
            <seg n="e892c8aa">
              Vi socialdemokrater föreslog i vår budgetmotion att skatten skulle
              sänkas. Varför biföll ni inte detta? Det hade varit bra för näringen
              om vi hade gjort det.
            </seg>
            <seg n="7ea64290">
              Eftersom jag vet att jordbruksministern har ett stort eget intresse
              för och stor kunskap i dessa frågor är jag också förvånad över
              det ganska kortfattade svaret. Jag vet ju att jordbruksministern
              har ett stort intresse just för hästnäringen, så därför blev jag
              som sagt lite förvånad. Svaret tar bara upp frågan om spelet som
              sådant och då kopplat till övrig spelverksamhet i Sverige. Det
              är i och för sig en viktig fråga. Att denna helhet behöver ses
              över håller jag med om, inte minst med tanke på de förändringar
              som har skett de senaste åren med Internet och så vidare.
            </seg>
            <seg n="55722995">
              Förutom de satsningar som nu görs och som det kortfattat redogörs
              för i svaret finns det andra frågeställningar som också är viktiga
              för hästnäringen. Ett exempel är travbanorna runtom i landet,
              där besökssiffrorna minskar och det behöver göras investeringar.
              Vi har många små travbanor. Kommer de att kunna vara kvar? Intresset
              för att äga och föda upp hästar har minskat, även om det har ökat
              de senaste åren.
            </seg>
            <seg n="28c6093c">
              Jag vill gärna att jordbruksministern utvecklar lite grann hur
              man tänker när det gäller de här frågorna, delvis kopplat till
              finansieringen via den här totoskatten.
            </seg>
          </u>
          <note type="speaker" n="a8712ff2">
            Anf. 45 Jordbruksminister ESKIL ERLANDSSON (c):
          </note>
          <u who="unknown" xml:id="i-5965f33053afa661-2" n="95c876d5">
            <seg n="76aea81c">
              Herr talman! Låt mig instämma i vad Christin Hagberg sade: Hästen
              betyder mycket för människor på den svenska landsbygden och för
              den svenska landsbygden som landsbygd. Vi har i alla sammanhang
              påpekat de möjligheter som finns vad gäller att utnyttja hästen
              för en utökad verksamhet på den svenska landsbygden. Låt mig bara
              räkna upp några saker som är och kan bli än mer intressanta för
              en fortsatt utveckling av hästnäringen och den svenska landsbygden.
            </seg>
            <seg n="74d0a56d">
              Hästturismen är av liten omfattning i vårt land så här långt.
              Den kan utvecklas på ett betydande sätt. En möjlighet är att utnyttja
              det landsbygdsprogram som inom kort kommer att träda i kraft för
              att utveckla den här verksamheten.
            </seg>
            <seg n="98d1703b">
              Vi kan också se att det kan bedrivas en utökad avelsverksamhet,
              alltså framtagande av själva hästdjuret i Sverige, på den svenska
              landsbygden. Vi har en förhållandevis stor import till vårt land
              från andra delar av Europa av djur som vi borde kunna producera
              så att säga från egen grund.
            </seg>
            <seg n="2e864884">
              Så till de direkta frågorna. Som jag sade i mitt anförande har
              frågan om spelverksamheten och vadhållningen på häst varit föremål
              för en utredning. Det material som utredaren har tagit fram kommer
              att ingå i och tjäna som underlag för ramen för den övergripande
              översyn som för närvarande pågår på spelområdet.
            </seg>
            <seg n="6cf32641">
              Frågan om den framtida utformningen av spelpolitiken är som jag
              sade komplex. Regeringen har en ambition att ta ett helhetsgrepp.
              Vi ska ju vara medvetna om att olika spelformer konkurrerar med
              varandra. Det går inte att lösa ut enbart en problematik eftersom
              den har en implikation, en påverkan på annan verksamhet också.
              Regeringen avser därför att i så stor utsträckning som det bara
              är möjligt behandla de här frågorna i ett sammanhang. Det ska
              inte ta jättelång tid, men det har inte varit möjligt att lösa
              ut den här frågan under den korta tid som regeringen har haft
              möjlighet att verka så här långt.
            </seg>
          </u>
          <note type="speaker" n="9d4e46f9">
            Anf. 46 CHRISTIN HAGBERG (s):
          </note>
          <u who="christin_hagberg_d75221" xml:id="i-d0bcdf0ed0f507e5-1" n="bb4854b2">
            <seg n="75aa6631">
              Herr talman! I likhet med jordbruksministern tycker jag naturligtvis
              att här finns en hel del områden just kopplade till hästen som
              går att utveckla. Det ser vi nu också kommer, inte minst med tanke
              på programmet för landsbygdsutveckling där det ges en stor möjlighet.
              Jag tror att vi alla är intresserade av att kunna använda det
              som finns inom det här området när det nu sker så stora förändringar
              på andra områden när det gäller lantbruket. Där är vi naturligtvis
              helt överens.
            </seg>
            <seg n="b0c7055e">
              Samma sak gäller andra delar inom hästnäringen som sådan. Det
              finns en stor utvecklingspotential som vi naturligtvis ska dra
              nytta av.
            </seg>
            <seg n="45de0349">
              När vi sedan kommer till spelpolitiken och helhetsgreppet på
              den kan vi se att det går en hel del pengar från spelet på trav
              och galopp till att främja sysselsättning, men också naturligtvis
              till hästnäringen som är en stor fritidssyssla, inte minst för
              många tjejer. Då är det oerhört viktigt att man också ser över
              den delen.
            </seg>
            <seg n="ebecacf6">
              Som jag förstår ingår också Svenska Spel i den översyn som ska
              göras. Vi kunde se i går på Idrottsgalan att 1,2 miljarder lämnades
              över från Svenska Spel till Riksidrottsförbundet. Det är naturligtvis
              väldigt positivt att vi i Sverige kan behålla den bredd som vi
              har. Vi är ett litet land men vi har många framgångar, inte minst
              inom hästsporten.
            </seg>
            <seg n="8e2424f9">
              Då handlar det naturligtvis om att vi driver frågan och ser till
              att det här fungerar bra, att de som faktiskt drar in pengarna
              också har möjlighet att utvecklas. Vi vet ju också att vi måste
              se till att det här fungerar där pengarna delvis dras in för att
              vi sedan ska kunna stötta de fritidsintressen som finns.
            </seg>
            <seg n="ecf7227e">
              Men det gäller också att se till att hästnäringen fungerar. Då
              har jag en fråga till jordbruksministern, eftersom de här näringsidkarna
              många gånger är små företag, ensamföretag. Man har kanske en eller
              några anställda. Från januari har de ju fått en höjd arbetsgivaravgift,
              eller höjd skatt, som ni har infört. Samtidigt säger ni att det
              är oerhört viktigt att främja den här typen av företag. Jag får
              inte det att riktigt gå ihop. Jag vill gärna att jordbruksministern
              utvecklar lite grann hur tanken är där. All företagsamhet som
              kan ske på landsbygden är ju av godo. Det vet vi eftersom vi båda
              kommer från mindre orter där landsbygdsföretagen spelar en oerhört
              stor roll.
            </seg>
          </u>
          <note type="speaker" n="6d5f1140">
            Anf. 47 Jordbruksminister ESKIL ERLANDSSON (c):
          </note>
          <u who="unknown" xml:id="i-5965f33053afa661-3" n="95c876d5">
            <seg n="e88c7d59">
              Herr talman! Låt mig först nämna det ord som Christin Hagberg
              har använt i sina två inlägg så här långt, nämligen ordet jämställdhet.
              Hästen har en jättebetydelse för att öka jämställdheten mellan
              män och kvinnor i vårt land och i andra delar av världen. Jag
              vill gärna instämma i det Christin Hagberg anförde i detta avseende.
            </seg>
            <seg n="b21d8a07">
              För det andra skulle jag vilja påpeka att den översyn som ska
              göras på spelområdet av naturen måste ske med viss skyndsamhet
              eftersom det avtal som finns mellan näringen och staten löper
              ut under augusti månad innevarande år. I detta avtal regleras
              förhållandet mellan staten och näringen när det gäller bland annat
              utbildningsfrågor. Det gör att det alltså måste till en ny konstruktion
              eller en förlängning av den som råder för att förhållandet, som
              har fungerat på ett alldeles utmärkt sätt så här långt, ska bestå.
              Därav min bestämda uppfattning, som jag har försökt framföra tidigare,
              att vi med skyndsamhet måste se över de här sakerna så att näringen
              får det besked som den längtar och trängtar efter, nämligen hur
              förhållandet ska vara mellan staten och till exempel spelet och
              vadhållningen på häst.
            </seg>
            <seg n="7c996b72">
              Vad beträffar Christin Hagbergs sista fråga är den utredd i en
              mängd sammanhang i den här kammaren. Jag ska till de debatter
              som har förts bara lägga min uppfattning att regeringens ambition
              är att skapa förutsättningar för flera verksamheter som ger flera
              utkomstmöjligheter och jobb i vårt land. Den samlade bedömning
              vi har gjort är att de förändringar som har gjorts på arbetsgivaravgiftsområdet
              ger de här förutsättningarna, vilket för övrigt redan visar sig
              i den tillgängliga statistiken. Det tyder på att de åtgärder som
              vidtagits har varit till gagn för alla delar av vårt land.
            </seg>
          </u>
          <note type="speaker" n="63ae1bcc">
            Anf. 48 CHRISTIN HAGBERG (s):
          </note>
          <u who="christin_hagberg_d75221" xml:id="i-d0bcdf0ed0f507e5-2" n="bb4854b2">
            <seg n="4b1c9397">
              Herr talman! Då måste jag säga att det i så fall är det snabbaste
              genomförandet någonsin, eftersom vi i dag skriver den 16 januari
              och det som trädde i kraft den 1 januari redan skulle ha gett
              effekt på arbetsmarknaden. Det måste jag säga i så fall måste
              vara världsrekord i genomförande.
            </seg>
            <seg n="4dfcb374">
              Jordbruksministern svarade egentligen inte på min fråga om han
              får det att gå ihop. Jag misstror naturligtvis inte er ambition
              när det gäller att se till att skapa sysselsättning. Det tror
              jag inte någon säger emot. Det vill vi ju alla. Men jag tycker
              ändå att ditt svar är ganska undanglidande med tanke på att ni
              faktiskt har haft som en av era valfrågor att förbättra för just
              småföretagare. Samtidigt gör man en förändring som försämrar för
              dem. Men det återstår väl att analysera det i efterhand och se
              vad som har hänt.
            </seg>
            <seg n="5bedd3a1">
              Det är också glädjande att vi under den här våren kan se fram
              emot en proposition när det gäller just finansieringen av spelverksamheten
              och helheten där, eftersom avtalet går ut. Då menar jag att det
              naturligtvis händer någonting innan sommaruppehållet för just
              den här delen, där vi kan se vad som kan presenteras och vad ni
              kan komma fram till.
            </seg>
            <seg n="fddef745">
              Jag tackar jordbruksministern för svaret på min fråga.
            </seg>
          </u>
          <note type="speaker" n="3fc4d97d">
            Anf. 49 Jordbruksminister ESKIL ERLANDSSON (c):
          </note>
          <u who="unknown" xml:id="i-5965f33053afa661-4" n="95c876d5">
            <seg n="24e50444">
              Herr talman! Jag vill också tacka för en trevlig debatt. Jag
              har i den här debatten försökt att beskriva de möjligheter jag
              ser i att utveckla hästföretagandet till gagn för vårt land, inte
              minst för den svenska landsbygden. Det ska ske med hjälp av det
              landsbygdsprogram som är under implementering i det svenska samhället.
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="12ae251b">
            14 § Svar på interpellationerna 2006/07:129 och 137 om abort
            för utländska kvinnor
          </note>
          <note type="speaker" n="6e0b655c">
            Anf. 50 Socialminister GÖRAN HÄGGLUND (kd):
          </note>
          <u who="unknown" xml:id="i-0b541e9b7d1a48ec-0" n="95c876d5">
            <seg n="58d86b8a">
              Herr talman! Josefin Brink har frågat mig vilka åtgärder jag
              avser att vidta för att väcka frågan i EU angående kvinnors rätt
              till abort. Lars Ohly har frågat mig om jag avser att verkställa
              förslagen från den utredning som har haft i uppdrag att se över
              möjligheten för utländska kvinnor att genomgå abort i Sverige
              samt om jag avser att utreda frågan om abortkliniker för utländska
              kvinnor.
            </seg>
            <seg n="098fbd33">
              Jag avser att besvara båda interpellationerna i ett sammanhang.
            </seg>
            <seg n="f3273b91">
              Inom EU styrs samverkan på hälso- och sjukvårdens område av EG-fördraget.
              Enligt EG-fördraget ska gemenskapen, när den agerar på folkhälsoområdet,
              fullt ut respektera medlemsstaternas ansvar för att organisera
              och ge hälso- och sjukvård. Inom hälso- och sjukvården finns således
              inga harmoniserande bestämmelser avseende till exempel vilket
              vårdutbud eller vilka vårdmetoder ett land ska använda sig av.
              Det är ett nationellt ansvar att organisera och erbjuda god vård
              till befolkningen. Det finns därför inom EU inte något gemensamt
              regelverk för bland annat abortfrågan. Mitt svar till Josefin
              Brink är att jag inte ser det som en prioriterad uppgift för regeringen
              att påverka andra länders lagstiftning i detta avseende.
            </seg>
            <seg n="ad215aad">
              EG-domstolen har vid flera tillfällen befäst att den fria rörligheten
              för tjänster inom EU också inkluderar rätten att som patient motta
              hälso- och sjukvård utanför hemlandets gränser. Eftersom abort
              ingår som en del av hälso- och sjukvården i Sverige bör abort,
              enligt EG-fördragets intentioner, tillåtas även kvinnor från ett
              annat EU-land.
            </seg>
            <seg n="cd358271">
              Enligt abortlagens nuvarande lydelse får abort eller avbrytande
              av havandeskap endast utföras om kvinnan är svensk medborgare
              eller bosatt i Sverige eller om Socialstyrelsen i annat fall av
              särskilda skäl lämnar kvinnan tillstånd till åtgärden.
            </seg>
            <seg n="0ab8e592">
              Utredningen om utländska aborter har haft i uppdrag att utreda
              förutsättningarna för och konsekvenserna av att utländska kvinnor
              som inte är bosatta i Sverige och som inte är asylsökande får
              rätt att göra abort i Sverige under förutsättning att de själva
              står för kostnaderna. Utredningen överlämnade sitt betänkande
              Abort i Sverige i november 2005. Utredningen har föreslagit att
              abortlagen ska ändras. Utredningens förslag är att det inte längre
              ska krävas att kvinnan är svensk medborgare eller bosatt i Sverige
              för att abort eller avbrytande av havandeskap ska få utföras.
              Därmed ska inte heller krävas att Socialstyrelsen lämnar tillstånd
              till åtgärden.
            </seg>
            <seg n="a3b17aa3">
              Betänkandet har under förra våren remissbehandlats, och regeringen
              avser att lägga fram en proposition för riksdagen under år 2007.
              Mitt svar till Lars Ohly är att regeringen har för avsikt att
              föreslå förändringar i den svenska lagstiftningen så att den överensstämmer
              med EG-fördragets intentioner. Utländska kvinnor ska när de genomgår
              abort i Sverige få samma omvårdnad, stöd och eftervård som svenska
              kvinnor. Vad gäller frågan om särskilda abortkliniker för utländska
              kvinnor har jag inte för avsikt att utreda denna närmare då min
              grunduppfattning är att abort ska ses som en del av hälso- och
              sjukvården. Hur den organiseras är upp till sjukvårdshuvudmannen
              i enlighet med gällande bestämmelser på området, som bland annat
              föreskriver att varje landsting ska erbjuda en god hälso- och
              sjukvård åt dem som är bosatta inom landstinget.
            </seg>
          </u>
          <note type="speaker" n="34962666">
            Anf. 51 JOSEFIN BRINK (v):
          </note>
          <u who="josefin_brink_cd11aa" xml:id="i-efce543fd416c9e9-0" n="0809cfda">
            <seg n="4da0f652">
              Herr talman! Jag ber att få tacka socialministern för svaret.
            </seg>
            <seg n="dbf009a5">
              Socialministern hänvisar i detta svar till att abort hanteras
              som en fråga för hälso- och sjukvården inom EU och att abort därför
              är en nationell angelägenhet som han inte finner anledning att
              lägga sig i.
            </seg>
            <seg n="302c29ae">
              Tack och lov att aborträtten är en nationell angelägenhet och
              inte föremål för överstatliga beslut. Hade så varit fallet hade
              det funnits stor anledning till oro också för svenska kvinnor.
              Reaktionära religiösa krafter är på frammarsch inom EU liksom
              i världssamfundet i stort. EU-parlamentariker har vittnat om hur
              abortmotståndare inom katolska kyrkan och olika högerkristna grupper
              bedriver ett intensivt lobbyarbete i Bryssel. Parlamentariker
              från Vänstern har också blivit häcklade och mycket aggressivt
              bemötta då de har tagit upp frågan om rätten till abort i parlamentet.
              Risken vid överstatliga beslut i frågan är uppenbar, nämligen
              att vi i Sverige skulle tvingas inskränka vår aborträtt. Det är
              verkligen inget önskemål från Vänsterpartiets sida.
            </seg>
            <seg n="17350c82">
              Men detta innebär inte, som socialministern antydde i sitt svar,
              att frågan inte kan eller bör debatteras och drivas inom såväl
              EU som FN och i andra internationella sammanhang. Tvärtom är det
              på grund av de reaktionära krafternas mobilisering mer angeläget
              än någonsin att Sverige höjer sin röst i världen för rätten till
              abort. Rätten till abort, herr talman, är inte en sjukvårdsfråga
              vilken som helst. Det är en fråga om rättigheter.
            </seg>
            <seg n="8db5c601">
              I det dokument som antogs vid FN:s kvinnokonferens i Beijing,
              som både Sverige och EU har anslutit sig till, slås bland annat
              fast att FN-staternas regeringar måste hantera frågan om osäkra
              aborter som ett omfattande och allvarligt folkhälsoproblem. Den
              enda rimliga tolkningen av den skrivningen är att abort måste
              legaliseras och göras tillgängligt för alla kvinnor som behöver
              göra abort. All empiri visar att det enda sättet att sätta stopp
              för den massdöd som illegala aborter orsakar är att göra aborter
              legala.
            </seg>
            <seg n="f5e52bbd">
              Världshälsoorganisationen beräknar att ca 400 kvinnor dör dagligen
              som en följd av osäkra aborter. Det är en fullständigt svindlande
              siffra. Det är 400 personer varje dag! Det är i länder där abort
              är förbjudet eller där möjligheterna i praktiken är mycket små
              att få genomföra medicinskt säkra aborter som dessa dödsfall inträffar.
              I Sverige, däremot, och i andra länder där abort är lagligt och
              tillgängligt för alla är sådana dödsfall i princip obefintliga.
              Dessa fakta borde tala för sig själva. Kvinnors rätt att fatta
              beslut om och när de vill föda barn måste stärkas. I den kampen
              bör Sverige, som är ett land där stödet är starkt för rätten till
              fri abort, gå i bräschen. Det är häpnadsväckande att socialministern
              så nonchalant avsäger sig det ansvaret.
            </seg>
            <seg n="2b27a623">
              Om socialministern inte anser att aborträtten bör inskränkas
              också i Sverige, varför ska då inte kvinnor i Polen, Irland, Nicaragua
              eller Rwanda ges samma rätt? Varför ska Sverige, där lagstiftningen
              mycket tydligt slår fast att det är kvinnan som själv har rätten
              att fatta beslut om abort, inte hävda denna rätt som en universell
              mänsklig rättighet som ska tillfalla alla kvinnor? Vi vet att
              den rätten skulle rädda hundratusentals kvinnors liv varje år.
              Det duger inte att, som socialministern gör, hänvisa till att
              detta är en fråga för nationell lagstiftning. Självklart finns
              alla möjligheter att solidarisera sig med kvinnorna i Polen och
              andra länder som nu hotas av extremistiska religiösa grupper.
              Är det socialministerns mening att Sverige inte bör axla ansvaret
              att utöva påtryckningar i såväl EU:s som FN:s olika organ?
            </seg>
          </u>
          <note type="speaker" n="0510c8cb">
            Anf. 52 LARS OHLY (v):
          </note>
          <u who="lars_ohly_d95919" xml:id="i-8a091b82c0aa34d6-0" n="763148a7">
            <seg n="0c407421">
              Herr talman! Även jag vill tacka socialministern för svaret.
            </seg>
            <seg n="3d747e40">
              Rätten till fri abort på medicinskt säkra villkor är helt avgörande
              för kvinnors hälsa och frigörelse. Rätten till fri abort tillsammans
              med tillgången till preventivmedel har gjort att kvinnor har fått
              rätten till sin egen sexualitet, och därmed har också grunden
              lagts för en frigörelse i övriga samhällslivet.
            </seg>
            <seg n="c7a5ad8b">
              Alternativet till medicinskt säkra aborter som kvinnor har rätt
              att genomgå är illegala osäkra aborter som i många fall leder
              till livslånga men eller till dödsfall. Världshälsoorganisationen,
              WHO, har beräknat att 400 kvinnor och flickor varje dag dör i
              samband med osäkra aborter. 400 kvinnor och flickor dör varje
              dag! Det är katastrofala siffror. De borde mana till kraftfulla
              internationella insatser för sexualupplysning, för tillgång till
              preventivmedel och för säkra aborter.
            </seg>
            <seg n="59bb30ff">
              Det jag saknar i socialministerns svar är en argumentation: Varför
              är det viktigt att Sverige står upp för alla kvinnors rätt till
              abort här i vårt land? Det är inte för att EU säger så eller för
              att vi ska uppfylla fördraget som vi ska genomföra en förändring
              så att kvinnor från andra länder får möjligheten att avbryta oönskade
              havandeskap i Sverige, utan det är för att det är grunden för
              den frigörelse från patriarkalt tvång som rätten till abort innebär.
            </seg>
            <seg n="9caf6264">
              På 60-talet åkte svenska kvinnor till Polen för att kunna avbryta
              oönskade graviditeter, för att under någorlunda säkra former kunna
              få den rätt som förvägrades dem i Sverige. Nu kommer kanske polska
              kvinnor att tvingas utomlands för att kunna genomgå säkra aborter
              i framtiden. Då måste vi självklart, när mörkermännen på andra
              sidan Östersjön har gjort det nödvändigt, se till att dessa kvinnor
              ges rätten till sin egen kropp.
            </seg>
            <seg n="215877a8">
              Utöver denna invändning, att jag saknar en stark argumentation,
              är socialministerns svar i huvudsak bra. Han går ju oss till mötes
              genom att säga att regeringen nu kommer att lägga fram en proposition
              som ger rätten till kvinnor från andra länder att genomgå abort
              i Sverige, att det inte längre ska behövas ett tillstånd från
              Socialstyrelsen. Därmed utökas aborträtten, och den svenska abortlagstiftningen
              blir ännu lite mer liberal. Det är bra.
            </seg>
            <seg n="4a9c6ade">
              Det är bra att socialministern tar ställning för den rättighet
              som inte bara Sveriges kvinnor måste ha utan som också kvinnor
              i övriga länder i världen har rätt att kräva. Det här är inte
              en fråga som bara begränsar sig till nationellt självbestämmande.
              Det här är en av de frågor som är överordnade, därför att den
              handlar om mänskliga rättigheter. Kvinnors rättigheter är mänskliga
              rättigheter, och därför är det viktigt hur vi agerar.
            </seg>
          </u>
          <note type="speaker" n="4effcc04">
            Anf. 53 Socialminister GÖRAN HÄGGLUND (kd):
          </note>
          <u who="unknown" xml:id="i-0b541e9b7d1a48ec-1" n="95c876d5">
            <seg n="ffa3bb5a">
              Herr talman! Tack för kommentarerna med anledning av mitt svar.
            </seg>
            <seg n="3805ad43">
              Jag tycker att det är en klok avvägning som Josefin Brink gör
              när hon säger att abortlagstiftningen bör vara en nationell angelägenhet
              för respektive land, alltså inte en fråga för en majoritet inom
              EU att besluta om. Det är också den linje som jag själv och regeringen
              företräder.
            </seg>
            <seg n="824deb30">
              Josefin Brink säger att jag skulle antyda att de här frågorna
              inte bör debatteras. Det har jag inte sagt. Tvärtom öppnar jag
              gärna för en diskussion och deltar naturligtvis gärna också i
              en diskussion omkring de här viktiga frågorna. Men på frågan om
              jag ser det som en angelägen uppgift att verka inom EU för en
              förändring av andra länders lagstiftning är svaret att det inte
              kommer att vara en prioriterad uppgift för den svenska regeringen
              att göra det.
            </seg>
            <seg n="77dc993b">
              Jag har landat på den position som jag har gjort när det gäller
              abortfrågan inte på ett lättvindigt sätt, för jag tycker att det
              här är en i grunden ganska svår fråga. Men jag har kommit fram
              till att det ytterst är kvinnan, naturligtvis gärna tillsammans
              med den man som är inblandad, som ska ha det yttersta beslutet
              i sin hand. Det omgivande samhället ska ställa upp med allt det
              stöd och all den hjälp som kan fordras inför ett svårt beslut,
              och jag tycker att vi bör göra mer när det gäller att förebygga
              oönskade graviditeter.
            </seg>
            <seg n="685c24aa">
              Jag delar naturligtvis den förskräckelse som interpellanterna
              uttrycker när det gäller att 400 kvinnor eller flickor dör varje
              dag till följd av osäkra aborter. Det är en förfärande siffra.
              Det är naturligtvis någonting som Sverige i internationella sammanhang
              arbetar för att motverka.
            </seg>
            <seg n="7ed03d01">
              Det bästa steget är självklart att komma till en situation där
              kvinnorna har rätt till sin egen sexualitet och själva avgör när
              sexuella kontakter ska finnas, att man har tillgång till preventivmedel
              för att skydda sig mot de oönskade graviditeterna och att aborter
              finns. Men det är varje land som beslutar om abortlagstiftningen.
              Det gör vi inte på övernationell nivå.
            </seg>
            <seg n="ae0b41a1">
              Lars Ohly säger att jag går honom till mötes. Vi har diskuterat
              den här frågan vid ett par tillfällen tidigare här i kammaren
              under hösten, och jag har deklarerat att propositionen är i antågande.
            </seg>
            <seg n="1d826219">
              För oss kristdemokrater är också det här någonting som har diskuterats
              av våra kommun- och landstingspolitiker, och de har ställt upp
              bakom det remissvar som Sveriges Kommuner och Landsting avgav
              med anledning av den utredning som är grunden för den fråga som
              vi nu diskuterar.
            </seg>
            <seg n="d34e3360">
              Jag ska ställa ett par frågor till Lars Ohly som berör det här.
              Han förordar inrättandet av någon typ av abortkliniker i södra
              Sverige, föreställer jag mig, som riktar sig till utländska kvinnor.
              Är det så att Vänsterpartiet nu förordar en förändring av hälso-
              och sjukvårdslagens grundläggande regler om vem sjukvården i Sverige
              är till för? Är det så att han vill skilja ut abortlagstiftningen
              och göra den till någonting annat än det som ingår i hälso- och
              sjukvårdslagen? Vill han bredda hälso- och sjukvårdslagen till
              att svensk sjukvård ska erbjuda sina tjänster inte enbart till
              den svenska befolkningen utan att den ska stå till allas förfogande
              oavsett var i världen man lever? Vem ska i så fall betala detta?
            </seg>
          </u>
          <note type="speaker" n="5f498dcb">
            Anf. 54 JOSEFIN BRINK (v):
          </note>
          <u who="josefin_brink_cd11aa" xml:id="i-efce543fd416c9e9-1" n="0809cfda">
            <seg n="470635b6">
              Herr talman! Det är märkligt när man omtolkar det som någon säger
              på det sätt som socialministern gör, att frågan om lagstiftning
              som gäller abort är en nationell fråga. Det handlar inte om att
              vi inte tycker att man ska påverka andra länders lagstiftning
              och använda de påtryckningsmedel man har, som Sverige i sina internationella
              kontakter använder för att försäkra sig om att andra länder inte
              utövar tortyr, inte tillämpar dödsstraff, inte inskränker yttrandefriheten
              och så vidare. Min poäng är att vi bör se aborten som en rättighetsfråga
              och någonting som vi i alla lägen ska stå upp för och att vi ska
              utöva alla tänkbara påtryckningar på andra länder för att de ska
              respektera detta, inte att vi ska gå in och stifta lagar i andra
              länders parlament.
            </seg>
            <seg n="862e9357">
              Jag får en känsla av att socialministern inte riktigt inser allvaret
              i den här frågan: Varför är det lika viktigt att kämpa för rätten
              till abort som att bekämpa tortyr, dödsstraff och liknande?
            </seg>
            <seg n="71677436">
              Av de ca 190 miljoner kvinnor som blir gravida varje år väljer
              50 miljoner att göra abort, detta trots att en majoritet av världens
              kvinnor lever i länder där säkra aborter antingen är förbjudna
              eller är svårtillgängliga.
            </seg>
            <seg n="b986a090">
              Många av dessa kvinnor befinner sig naturligtvis i desperata
              situationer. De är fattiga, har redan för många barn och klarar
              inte av att ta hand om fler. De kanske är ogifta och riskerar
              social utfrysning eller till och med stränga straff på grund av
              sin otrohet eller vad det nu kan vara. Det hänger naturligtvis
              ihop med synen på kvinnors sexualitet och rätten till sin egen
              kropp. För andra handlar det helt enkelt om att de bara inte vill
              ha barn just när de har råkat bli gravida.
            </seg>
            <seg n="d50ce2f5">
              Oavsett vilka skäl de har anser 50 miljoner kvinnor varje år
              att det enda raka är att avbryta graviditeten, alltså en majoritet
              av dem trots att det medför stora risker för legal bestraffning,
              för deras egen hälsa och till och med för deras liv.
            </seg>
            <seg n="b7d1b874">
              Herr talman! Det är inte politikers uppgift att moralisera över
              människors sexualitet eller ta sig rätten att besluta om och när
              en enskild kvinna ska föda barn. Kvinnor behöver rätten till abort,
              annars gör de abort i alla fall, med fasansfulla konsekvenser.
              Och det är just där som frågan om aborten som en rättighet kommer
              in.
            </seg>
            <seg n="91673165">
              Redan i dag saknar 26 miljoner människor i EU rätten till fri
              abort. I flera länder, som Polen, Portugal och Malta, riskerar
              både kvinnan och den vårdpersonal som utför aborten stränga straff
              om de genomför aborter. På Irland ger det till och med livstids
              fängelse att genomföra en abort.
            </seg>
            <seg n="99c2fa65">
              Risken är nu överhängande, inte att den här lagstiftningen luckras
              upp så att rätten till abort förbättras utan att den förvärras.
              I flera av de nya medlemsstaterna finns det starka religiösa grupper
              och partier som helt motsätter sig rätten till abort, och dessa
              grupper lierar sig nu med katolska kyrkan och extrema kristna
              grupper i de gamla EU-länderna. I Polen är ett litet extremparti
              på väg att driva igenom en skärpning av den redan mycket restriktiva
              abortlagstiftningen. Förslaget är att abort ska totalförbjudas,
              om så både kvinnan och barnet riskerar att dö om graviditeten
              fullföljs.
            </seg>
            <seg n="2c588876">
              Redan i dag, trots att det inte är totalförbjudet, utförs 200
              000 illegala aborter i Polen varje år. Tack och lov finns det
              fortfarande läkare som utför de här aborterna, i strid mot lagen
              i Polen, därför att man tidigare har haft fri abort, och de vet
              att detta är nödvändigt och att det är det enda rätta att göra.
              Men om lagen nu skärps ytterligare är risken stor att fler läkare
              kommer att dra öronen åt sig, av rädsla för konsekvenserna. Det
              är ju det som är poängen med den nya lagen.
            </seg>
            <seg n="e8902e8e">
              Polen riskerar alltså att bli ännu ett land i världen där kvinnor
              är hänvisade till stålgalgar och glasskärvor för att avsluta oönskade
              graviditeter. Jag måste återigen fråga socialministern om han
              verkligen menar att detta är en utveckling som Sveriges regering
              tänker åse med armarna i kors.
            </seg>
          </u>
          <note type="speaker" n="f12f8174">
            Anf. 55 LARS OHLY (v):
          </note>
          <u who="lars_ohly_d95919" xml:id="i-8a091b82c0aa34d6-1" n="763148a7">
            <seg n="35cf4cdf">
              Herr talman! Jag vill ändå tolka socialministerns svar positivt
              i den meningen att jag ser ett mycket tydligt ställningstagande
              för rätten till abort. Det handlar om kvinnors rätt att själva
              bestämma över sina egna kroppar. Det är en utgångspunkt som jag
              ändå kan känna mig tillfreds med. Sedan kan vi ha en diskussion.
              Jag ger inget carte blanche när det gäller propositionens utformning,
              till exempel. Det är mycket möjligt att Vänsterpartiet kommer
              att ha synpunkter på den. Men det här är en bra början för en
              diskussion.
            </seg>
            <seg n="fee76514">
              Då vill jag bara klargöra några saker. Först och främst gäller
              det de internationella konferenser där rätten till abort har diskuterats.
              Det gäller bland annat Beijingdokumentet, kvinnokonferensen i
              Beijing, där regeringarna slår fast att osäkra aborter är ett
              omfattande folkhälsoproblem. Vi vet också att det fanns de som
              mycket starkt motarbetade varje skrivning om osäkra aborter som
              ett problem och om rätten till abort som någonting som är viktigt
              för kvinnors frigörelse. De motståndarna var Vatikanstaten och
              vissa muslimska länder, i huvudsak, till exempel Iran och Saudiarabien.
              Där finns de mörkaste krafterna, men nu ser vi att de här krafterna
              också finns företrädda i länder inom den europeiska unionen och
              i vår närhet.
            </seg>
            <seg n="7993049e">
              Som Josefin Brink har visat håller man till exempel i Polen på
              att genomföra en lagstiftning som försvårar för kvinnor att få
              rätt till abort. Det kommer naturligtvis att få katastrofala konsekvenser
              för abortfrågan ur ett folkhälsoperspektiv. Därmed har vi ett
              ansvar, enligt de internationella konventioner som vi har ställt
              oss bakom, att också argumentera och kritisera de regeringar och
              de majoriteter i parlament som inskränker rätten till abort.
            </seg>
            <seg n="c4c70521">
              Jag ska också svara på de frågor som socialministern ställde.
              Jag ställde frågan i interpellationen, om regeringen är beredd
              att utreda frågan om särskilda abortkliniker för utländska kvinnor.
              Det avfärdar socialministern i svaret, men samtidigt säger socialministern
              att det är en fråga som rör sjukvårdens organisering. Därmed är
              det inte en fråga för riksdagsbeslut eller för regeringsinitiativ
              därför att det är landstingen som själva ansvarar för detta. Ja,
              det tycker jag också. Jag kommer att föreslå att vänsterpartister
              på olika håll i landet, i regioner och i landsting, ska arbeta
              för att särskilda abortkliniker inrättas, just för att kvinnor
              från länder där den här rättigheten inte finns ska få möjligheten
              att genomgå säkra aborter.
            </seg>
            <seg n="20d69c0d">
              Jag vill också säga att det inte bara är en hälso- och sjukvårdsfråga.
              Det var ju det som min kritik från början handlade om, nämligen
              att argumentationen för rätten till abort i princip reducerades
              till att vi ska uppfylla EG-fördraget. Det är faktiskt så att
              man kan argumentera mer eller mindre starkt, och i sak finns det
              anledning att tillförsäkra alla kvinnor rätten till abort, alldeles
              oavsett vad EG-fördraget säger. Därför skulle jag vara förespråkare
              för en förändrad svensk abortlagstiftning även om inte EU:s regelverk
              pekar i den riktningen.
            </seg>
            <seg n="f1fb1249">
              Slutligen har jag ännu en fråga som jag skulle vara väldigt glad
              ifall socialministern kunde besvara tydligt. Den frågan är: Finns
              det några som helst planer på att ändra rätten till abort i Sverige,
              utifrån det antal veckor som graviditeten har pågått? Finns det
              någon som helst fundering inom Regeringskansliet på någon förändring
              utifrån den 18-veckorsregel som gäller i dag?
            </seg>
          </u>
          <note type="speaker" n="0f135749">
            Anf. 56 CHRISTIN HAGBERG (s):
          </note>
          <u who="christin_hagberg_d75221" xml:id="i-d0bcdf0ed0f507e5-3" n="bb4854b2">
            <seg n="8a3f72af">
              Herr talman! Jag vill tacka interpellanterna för att de har lyft
              den här frågan och också tacka för deras entusiastiska inlägg
              för att värna om den här rättigheten, som är oerhört viktig. Det
              tycker också jag och vi socialdemokrater.
            </seg>
            <seg n="7a05c82e">
              Socialministern svarade också här att han och jag förutsätter
              att det också gäller regeringen står bakom den svenska linjen.
              Men ändå tycker jag att socialministern behöver förtydliga det,
              kanske skärpa till det och vara lite mer intresserad av det här.
              Om man tittar både i EU och runtom i världen ser man ju att det
              finns ett förtryck gentemot kvinnans sexualitet. Man förbjuder
              preventivmedel och förebyggande arbete. Och det mynnar naturligtvis
              sedan ut i att det blir oönskade graviditeter. Man är tvungen
              att göra illegala aborter. Och vi har ju här fått höra i siffror
              vad det leder till runtom i världen, inte minst i EU. Jag har
              också med bestörtning läst om och hört den här inställningen,
              som successivt har fått stärkt ställning i Europa och Europaparlamentet.
              Många från de katolska länderna men också från andra länder där
              högerkrafter verkar förespråkar just att man ska bli ännu tuffare
              när det gäller det här.
            </seg>
            <seg n="7c063d28">
              Jag tycker att Sverige måste stå upp för det här. Ta debatterna!
              Driv frågorna! Det här handlar om så mycket mer. Det här handlar
              om att kvinnor måste ha rätt till sin egen kropp också. Det är
              inte bara männen, för det är oftast män som driver de här frågorna.
              Jag förutsätter att också socialministern har träffat på de här
              vid olika tillfällen, eftersom han har varit aktiv väldigt länge
              i politiken. Det är mörka krafter som försöker driva tillbaka
              kvinnors ställning. Framför allt driver man de här frågorna på
              ett sätt som gör att man faktiskt hotar kvinnors rättigheter och
              mänskliga rättigheter.
            </seg>
            <seg n="3a50bfd7">
              Vi måste gemensamt jobba för det förebyggande, för tillåtelse
              att använda preventivmedel men också för att man, när det går
              snett, ska ha möjlighet att avbryta en graviditet som är oönskad.
            </seg>
            <seg n="a97bde76">
              Jag tycker att socialministern och regeringen ska nappa på det
              här nu och se till att man faktiskt driver de här frågorna. De
              kommer nämligen upp med jämna mellanrum ute i Europa och också
              i andra internationella sammanhang. Och jag tycker att det är
              viktigt att Sverige står upp för den lagstiftning som vi har men
              också att vi förbättrar den i enlighet med det som nu också kommer
              här i vår.
            </seg>
          </u>
          <note type="speaker" n="b8c6c64b">
            Anf. 57 Socialminister GÖRAN HÄGGLUND (kd):
          </note>
          <u who="unknown" xml:id="i-0b541e9b7d1a48ec-2" n="95c876d5">
            <seg n="15ba4470">
              Herr talman! Vi kan börja med frågan om andra länders lagstiftning.
              Jag har respekt för andra länders lagstiftande instanser, respekt
              för de beslut som fattas och de lagar som stiftas i andra länder
              som är demokratier. Och det gäller våra grannar inom EU. Men jag
              deltar gärna i en debatt och jag förutsätter att andra gör det.
              Jag debatterar gärna till exempel inom ramen för europeiska partier,
              men jag tror inte att EU-arenan är det rätta forumet för detta.
              De här frågorna bör vara frågor som det beslutas om på den nationella
              nivån.
            </seg>
            <seg n="9decd25e">
              I olika internationella sammanhang, till exempel när det gäller
              biståndsfrågor, när det gäller internationella ageranden på andra
              sätt, kan vi göra mer från svensk sida. Vi har berört en del.
              Jag menar att aborter inte alltid är lösningen med stort L, utan
              ytterligare krafter måste läggas ned på det som också interpellanterna
              har tagit upp. Det gäller förtryck av kvinnorna i fråga om deras
              möjlighet att själva välja hur ofta och med vem de vill ha sex.
              Det gäller preventivmedelstillgången etcetera. Det är naturligtvis
              oerhört centrala frågor för att man inte ska nå fram till den
              situation då abort är enda utvägen.
            </seg>
            <seg n="dab004ce">
              Jag hade inte förväntat mig, Lars Ohly, att du skulle ge något
              carte blanche i dag. Det pågår ett arbete med propositionen. Jag
              har största respekt för att alla partier när propositionen kommer
              vill läsa i lugn och ro, fundera och se om det är någonting som
              man vill motionera om ytterligare för att sedan ha ett underlag
              för det definitiva ställningstagandet här i kammaren.
            </seg>
            <seg n="a35079dc">
              Lars Ohly ställde frågan om regeringen, jag eller någon som jag
              känner till har några som helst planer på att ändra veckogränserna
              när det gäller abortlagstiftningen. Svaret på den frågan är nej.
            </seg>
          </u>
          <note type="speaker" n="9dcbafe5">
            Anf. 58 JOSEFIN BRINK (v):
          </note>
          <u who="josefin_brink_cd11aa" xml:id="i-efce543fd416c9e9-2" n="0809cfda">
            <seg n="51095ec8">
              Herr talman! Det går alltid att gömma sig bakom att man respekterar
              andra demokratiers lagstiftning. Om man följer den argumentationen
              behöver man heller inte ta strid mot dödsstraff eller annat som
              man tycker är orimligt så länge beslut är fattat i demokratisk
              ordning. Men så resonerar vi inte om de frågorna. Vi tycker att
              det är överordnade viktiga och väsentliga frågor som man måste
              argumentera för. Det måste stå över den typ av beslut som kan
              fattas även i en demokrati.
            </seg>
            <seg n="4869310e">
              Som jag ser det handlar det om att kvinnor tar striden för sin
              rätt till abort gentemot makthavarna i sina egna länder. Det är
              oftast så det ser ut. Dessa kvinnor behöver ett stöd från andra
              länder. Att få stöd från ett land som Sverige, där det finns ett
              starkt stöd för rätten till fri abort, kan vara väldigt mycket
              värt. Det kan vara avgörande för deras möjligheter att driva igenom
              sina krav.
            </seg>
            <seg n="d8346265">
              I Polen är till exempel en majoritet av hela befolkningen, inte
              bara kvinnorna, emot ett totalt förbud mot abort. Det är en utpressningssituation
              där en liten extrem religiös sekt som tagit sig in i parlamentet
              ställer detta krav för att ge sitt stöd till regeringen. Det kan
              väl inte vara rimligt att vi ska sitta och titta på och säga:
              Vi respekterar era nationella beslut, när en majoritet av befolkningen
              inte ens tycker så och när kvinnorna tigger och ber om internationellt
              stöd för att lagstiftningen inte ska gå igenom?
            </seg>
            <seg n="67e9019d">
              Antingen anser man att abort är och ska vara en rättighet för
              alla kvinnor eller så anser man det inte. Anser man att det är
              det måste det gälla för kvinnor i andra länder. Då måste det vara
              en rättighet som Sverige och Sveriges regering i alla tänkbara
              sammanhang tar strid för. Anser man att det inte är en självklar
              rättighet begriper jag inte varför ni inte har tänkt ändra den
              lagstiftning som vi har i Sverige i dag. Det säger socialministern
              att han inte har tänkt göra. Den här typen av rättigheter kan
              inte gälla för kvinnor i ett land men inte i ett annat.
            </seg>
          </u>
          <note type="speaker" n="1793de26">
            Anf. 59 LARS OHLY (v):
          </note>
          <u who="lars_ohly_d95919" xml:id="i-8a091b82c0aa34d6-2" n="763148a7">
            <seg n="cc979bb8">
              Herr talman! Socialministern företräder ett parti som har haft
              en något ambivalent inställning, och då är jag oerhört snäll när
              jag beskriver inställningen till abort hos Kristdemokraterna historiskt
              sett. Det är faktiskt så motståndet mot fri abort historiskt sett
              i huvudsak har funnits just i detta parti.
            </seg>
            <seg n="0427e3f6">
              Det är därför naturligtvis glädjande att partiledaren för detta
              parti och tillika socialministern nu mycket tydligt tar ställning
              för kvinnors rätt till sin egen kropp. Det är ett beslut som definitivt
              inte är lätt fatta men som måste kunna fattas av kvinnor utifrån
              deras egen livssituation. Ingen annan ska kunna ta makten över
              kvinnors liv genom att förvägra dem den rätt till abort som kvinnor
              ska ha enligt alla mänskliga rättigheter.
            </seg>
            <seg n="c93c3c3a">
              Det är just därför väldigt svårt att förstå socialministerns
              resonemang om respekt för beslut och lagar som fattas i andra
              demokratiska länder i det här sammanhanget. Vi är i andra sammanhang
              väldigt tydliga med att det finns vissa rättigheter som är överordnade.
              Demokratin kan inte inskränkas genom demokratiskt fattade beslut.
              De besluten är inte demokratiskt giltiga.
            </seg>
            <seg n="05061893">
              På samma sätt kan man inte trampa på mänskliga rättigheter genom
              att majoritetsbeslut fattas om att till exempel förvägra en minoritet
              rättigheter eller som i det här fallet förvägra en majoritet rättigheter.
              Kvinnor är i majoritet, och kvinnors rättigheter är mänskliga
              rättigheter.
            </seg>
            <seg n="8ea956a9">
              Därför accepterar vi inte dödsstraffet i USA, även om beslutet
              om det är fattat i formellt demokratiska former. Vi accepterar
              inte förtryck och tortyr i Tjetjenien, även om Ryssland åtminstone
              formellt fungerar som en demokrati. Vi accepterar absolut inte
              förtryck av kvinnor genom att man förvägrar dessa kvinnor rätten
              till fri abort vare sig i Nicaragua, i Polen eller i Irland.
            </seg>
            <seg n="6695f407">
              Jag skickade ett hälsningstelegram till Daniel Ortega, som har
              vunnit presidentvalet i Nicaragua, och kritiserade oerhört starkt
              det beslut som sandinisterna varit med om att fatta i det nicaraguanska
              parlamentet. Vi i Sverige måste stå upp för kvinnors rättigheter
              internationellt likväl som vi gör det här hemma.
            </seg>
          </u>
          <note type="speaker" n="8363dbc2">
            Anf. 60 CHRISTIN HAGBERG (s):
          </note>
          <u who="christin_hagberg_d75221" xml:id="i-d0bcdf0ed0f507e5-4" n="bb4854b2">
            <seg n="c27dda0a">
              Herr talman! Jag instämmer med de båda interpellanterna. Det
              finns mycket i den här frågan som behöver lyftas fram. Visst ska
              man ha respekt för lagstiftning. Men som vi har hört här tidigare
              kan vi inte bara acceptera och stillatigande se på när det är
              lagstiftning som vi tycker bryter mot mänskliga rättigheter.
            </seg>
            <seg n="0271bb70">
              I alla internationella sammanhang där den här frågan kommer upp
              måste vi stå fast vid vår inställning och försöka att så långt
              som möjligt jobba för kvinnors rättigheter. Det precis som Josefin
              Brink här sade när man träffar kvinnor ute i länder där det här
              förtrycket finns och där man naturligtvis i demokratisk mening
              fattat ett beslut om en lagstiftning.
            </seg>
            <seg n="0e1fa5ba">
              De säger: Vi vill så gärna ha kontakt med er i Sverige eller
              i andra länder där man har en lagstiftning som bättre företräder
              kvinnors rättigheter. De söker hela tiden efter att få det stödet.
              De vet att i Sverige finns till exempel lagstiftningen om fri
              abort. Vi har också det förebyggande arbetet. Vi har möjligheter
              att använda preventivmedel och så vidare.
            </seg>
            <seg n="23b2a186">
              Det är oerhört viktigt att den nya regeringen nu också fortsätter
              att driva de frågorna i internationella sammanhang så att kvinnor
              ute i världen känner att de har ett stöd från Sverige i de frågorna.
              Det behöver de för att kunna påverka och kunna jobba för att få
              igenom den rättigheten även i sina länder.
            </seg>
            <seg n="c353d765">
              Det handlar om att få bort de mörka högergubbarna som sitter
              och vill förvägra kvinnor deras rättigheter. Det är oerhört viktigt.
              Jag vill understryka det som Josefin Brink och Lars Ohly har sagt.
              Vi måste gemensamt jobba för detta.
            </seg>
            <seg n="82e503ef">
              Jag förutsätter med den inställning som socialministern här har
              visat att det arbetet kommer att fortsätta. Vi kommer att trycka
              på så mycket vi kan från oppositionen.
            </seg>
          </u>
          <note type="speaker" n="7bbb719f">
            Anf. 61 Socialminister GÖRAN HÄGGLUND (kd):
          </note>
          <u who="unknown" xml:id="i-0b541e9b7d1a48ec-3" n="95c876d5">
            <seg n="22f2fd04">
              Herr talman! Jag ska inte vara polemisk i mitt sista inlägg.
              Jag vill bara påminna Lars Ohly om hälso- och sjukvårdslagens
              bestämmelser om landstingets uppgift att erbjuda sina invånare
              hälso- och sjukvård. Den lagen kommer naturligtvis att gälla även
              fortsättningsvis. Jag har inte upplevt att Lars Ohly har drivit
              på för en förändring i det sammanhanget.
            </seg>
            <seg n="da854f39">
              Den konkreta frågan från Josefin Brink i hennes interpellation
              var: Vilka åtgärder avser statsrådet att vidta för att väcka frågan
              i EU angående kvinnors rätt till abort? Mitt svar grundar sig
              på den uppfattning som jag redogjort för. Jag tycker att det är
              en nationell fråga och att den frågan inte hör hemma i EU-sammanhang.
            </seg>
            <seg n="40bb0084">
              Jag ser gärna att vi diskuterar detta i många olika sammanhang
              i våra europeiska partier, i den mån vi deltar i sådana, och i
              andra sammanhang. Det handlar om att få en diskussion där den
              ställning som vi har kan vinna ett gillande. Jag tror att det
              är genom samtal man vinner väldigt mycket.
            </seg>
            <seg n="811b2275">
              När det gäller frågan som helhet antyder en del formuleringar
              att det är en väldigt lätt fråga, även om Lars Ohly sade att det
              kanske alla gånger inte är så lätt. För mig är inte frågan alldeles
              enkel att hantera, eftersom det finns olika värden. Det handlar
              om en etisk avvägning som måste göras.
            </seg>
            <seg n="51a25a34">
              Jag landar på positionen att det är kvinnan som har rätten att
              sist och slutligen avgöra. Men det är ett etiskt dilemma som ligger
              bakom avvägningen när jag konstaterar detta.
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="f390bc70">
            15 § Svar på interpellation 2006/07:146 om föräldraförsäkringens
            utformning
          </note>
          <note type="speaker" n="645db043">
            Anf. 62 Socialminister GÖRAN HÄGGLUND (kd):
          </note>
          <u who="unknown" xml:id="i-0b541e9b7d1a48ec-4" n="95c876d5">
            <seg n="e88d1eeb">
              Herr talman! Maria Kornevik Jakobsson har frågat socialförsäkringsministern
              vad hon avser att vidta för åtgärder för att föräldraförsäkringens
              utformning bättre ska passa barnens behov.
            </seg>
            <seg n="76251fd2">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="d61fe044">
              Regeringen vill att familjepolitiken ska syfta till att stärka
              föräldrars makt över sin livssituation och öka familjers valfrihet.
              Familjepolitiken bör underlätta för föräldrar att kombinera yrkesliv
              med ett fungerande familjeliv genom förbättrade möjligheter för
              båda föräldrarna att ta hand om barnen när de är små. Regeringen
              vill också minska den nationella politiska styrningen till förmån
              för familjens eget fria val.
            </seg>
            <seg n="e07ca3df">
              En modern familjepolitik måste utgå från att familjer är olika,
              har olika önskemål och behov, och är lika mycket värda. Det är
              min och regeringens avsikt att familjepolitiken ska stärka föräldrarnas
              makt över sin livssituation och öka barnfamiljernas valfrihet.
              Därför är en familjepolitisk reform som ger föräldrar ökade möjligheter
              att välja mer tid med sina barn en prioriterad fråga för regeringen.
              Det yttersta syftet med en sådan reform är att ge alla barn en
              trygg uppväxt, och ge varje barn förutsättningar att utvecklas
              som människa.
            </seg>
            <seg n="08592894">
              Den svenska föräldrapenningen är generös till sin utformning
              och ger en ekonomisk kompensation för en del av inkomstbortfallet
              under perioden av föräldraledighet i samband med barns födelse.
              Den ger föräldrarna valfrihet att användas utifrån varje familjs
              situation och behov. Regeringen anser att föräldrapenningen även
              fortsättningsvis ska vara generös och avser att behålla den som
              den nu är utformad vad gäller längd och antal pappamånader samt
              att behålla inkomsttaket om tio prisbasbelopp. Jag delar Maria
              Kornevik Jakobssons uppfattning att det är viktigt att ge barnen
              en trygg uppväxt. Om det skulle visa sig att föräldrapenningens
              konstruktion hindrar föräldrars möjligheter att använda den för
              sitt barns bästa är jag självklart beredd att se över reglerna.
            </seg>
          </u>
          <note type="speaker" n="672e70f9">
            Anf. 63 MARIA KORNEVIK JAKOBSSON (c):
          </note>
          <u who="unknown" xml:id="i-a8b4c94ed7fe8260-0" n="95c876d5">
            <seg n="01e4ccef">
              Herr talman! Jag vill börja med att tacka för svaret och påpeka
              att det går lika bra med socialministern.
            </seg>
            <seg n="590d7c09">
              Jag är helt överens med socialministern om påståendena i svaret.
              De flesta vet att det inte finns bara en sanning eller en lösning
              på problem. Men om det ges möjlighet till ett flertal sanningar
              och lösningar är man på god väg. Socialministern påpekar några
              saker om föräldrapenningens konstruktion. Det är just här jag
              har ett litet förslag.
            </seg>
            <seg n="46312c86">
              Herr talman! Ett relativt enkelt sätt att skapa samband och trygghet
              för barnet är att ge föräldrarna valmöjlighet när det gäller att
              överlåta delar av sin föräldrapenning på far- eller morföräldrar
              eller någon annan som ingår i det nära nätverket. Det ska vara
              någon som barnet betyder mycket för ni vet en sådan där som tycker
              att det här barnet är Guds gåva och det största underverket. Det
              är det barn man har på bild i plånboken.
            </seg>
            <seg n="c31853c8">
              Det här är en vinna-vinna-lösning för samtliga parter. Det finns
              många mor- och farföräldrar som kanske bor långt borta från barnbarnen
              eller har långa dagar på jobbet och lite fritid som skulle välkomna
              en chans att få lära känna sitt barnbarn bättre.
            </seg>
            <seg n="a064f9e5">
              Barnet får flera vuxna att förlita sig till och får en tryggare
              omvärld. Den nära kontakten mellan den äldre och den yngre generationen
              har dessutom under alla tider varit en källa till lärande om livet
              och en hjälp att ge barn och ungdomar den inre trygghet som så
              väl behövs i dagens samhälle, där allt skiftar och går så rasande
              fort. Föräldrarna kan lugnt gå till jobbet medan ettåringen får
              vara kvar hemma och bli ompysslad, kramad och älskad av ytterligare
              en vuxen.
            </seg>
            <seg n="4b4805bb">
              Det kan nu vara dags att börja omformulera modellen för barnets
              omvärld. Då gäller det att tänka i nya banor.
            </seg>
          </u>
          <note type="speaker" n="7594b607">
            Anf. 64 LARS-IVAR ERICSON (c):
          </note>
          <u who="unknown" xml:id="i-6dd07f8c88e36c74-0" n="95c876d5">
            <seg n="92b464e3">
              Herr talman! Det händer ibland hemma i Tyringe att jag möter
              en vital dam i 95-årsåldern. Varje gång säger hon: Vi måste prata
              mer om familjerna. Vi måste uppvärdera familjens roll i samhället.
            </seg>
            <seg n="e3d11640">
              Det handlar om att barn och föräldrar ska må bättre än de gör
              i dag. Jag tror att ministern och Maria Kornevik Jakobsson delar
              den synen. Barnen är vår framtid. Och visst ska barnen sättas
              i centrum mer än vad som sker i dagens samhälle!
            </seg>
            <seg n="9922b945">
              För ungefär 15 år sedan fanns det flera psykologer runtom i Sverige
              som slog larm om vilka problem det moderna och sönderstressade
              samhället kunde leda till. I dag ser vi de problemen med öppna
              ögon barn som inte mår bra och föräldrar som har svårt att få
              vardagspusslet att gå ihop.
            </seg>
            <seg n="24f364af">
              Många av dem som kommer i kontakt med barn under deras första
              tre år säger att man kan sammanfatta barnens behov under de här
              tre första åren i tre ord: kärlek, kroppskontakt och kontinuitet.
              Jag vill lägga till ett annat ord i sammanhanget, och det är tid.
            </seg>
            <seg n="3fa19f2e">
              Jag har stöd i detta av Eva Ånhammar-Karlsson, en neuropsykolog
              med 20 års erfarenhet av arbete med barn. Hon konstaterar att
              det ökade tempot i samhället har inneburit speciella svårigheter
              för barn med dålig impulskontroll. De barn som behöver öva upp
              sin eftertänksamhet belönas med olika typer av snabba impulser
              när deras föräldrar inte har tid, vilket i stället försämrar barnens
              stresstålighet och koncentrationsförmåga. Det har i dag gått så
              långt att många små barn medicineras mot depression eftersom de
              är så uttröttade att de inte kan hantera den inre och den yttre
              stress som de blir utsatta för.
            </seg>
            <seg n="21b44b9f">
              Föräldraförsäkringen är ett viktigt medel för att få livspusslet
              att gå ihop. Naturligtvis finns det mycket att göra här. Jag tycker
              att det som Maria Kornevik Jakobsson nämner är värdefullt. Det
              handlar om att man kanske skulle kunna överlåta en del av föräldrapenningen
              på far- eller morföräldrar, som ofta har goda möjligheter att
              rycka in och göra en insats för samhällets bästa. Jag ser fram
              emot vad ministern kommer att svara på detta.
            </seg>
          </u>
          <note type="speaker" n="5ae9761c">
            Anf. 65 Socialminister GÖRAN HÄGGLUND (kd):
          </note>
          <u who="unknown" xml:id="i-0b541e9b7d1a48ec-5" n="95c876d5">
            <seg n="44b43ff6">
              Herr talman! Jag håller med om mycket av det som har sagts här
              i dag. Jag tror att många ser det som att familjerna behöver få
              större möjligheter att fungera utifrån sina egna förutsättningar.
              Föräldrar vill sina barns bästa och bör ha tillgång till en så
              komplett verktygslåda som möjligt för att kunna utföra sin uppgift,
              som handlar om att vägleda barnen och finnas till för deras skull
              inte minst under de första viktiga åren.
            </seg>
            <seg n="2443bba3">
              Här går ett slags skiljelinje i svensk politik. Å ena sidan har
              vi dem som tror att vi som politiker och majoritet kan rösta fram
              en modell som passar alla. Å andra sidan har vi dem som tror att
              det är bättre med ett system som är flexibelt och som bygger på
              föreställningar om att människor är olika, barn är olika, vuxna
              är olika och familjer är olika. Därmed är valfrihet att föredra,
              för då kan alla eller åtminstone väldigt många hitta den form
              som passar just dem på bästa möjliga sätt.
            </seg>
            <seg n="7804840f">
              När det gäller frågan om att överlåta själva föräldrapenningen
              till far- och morföräldrar har jag möjligen ett par invändningar.
              Det finns några saker som gör mig lite tveksam till att förändra
              lagstiftningen på det viset.
            </seg>
            <seg n="57f12d7d">
              Det ena är att vi har en bra lösning på gång när det gäller barnomsorgspeng,
              som efter föräldrapenningtiden ger möjlighet för far- och morföräldrar
              eller för den delen andra att erbjuda barnomsorgspeng som skapar
              valfriheten där. Men just föräldrapenningtiden har ju inrättats
              för att ge föräldrarna möjligheten att finnas till hands för sina
              barn och ge barnen möjligheten att knyta an till sina föräldrar
              i den lilla värld som finns då. Föräldrar är inte utbytbara, inte
              ens mot far- och morföräldrar. Jag tror att det är en invändning
              som kan vara värd att tänka över.
            </seg>
            <seg n="8168f4e4">
              Sedan kan man undra vilken signal det skickar eller vad det leder
              till på arbetsmarknaden om småbarnsföräldrar har möjlighet att
              överlåta detta. Det är mer en fråga. I dag har vi trots allt kommit
              så långt att för de allra flesta personer som har ett arbete är
              det accepterat det är okej gentemot arbetskamrater, arbetsgivare
              och så vidare att man är hemma under en tid om man har små barn.
              Om det blir en valmöjlighet där man kanske i stället överlåter
              det här på mormor och morfar eller farmor och farfar kan det vara
              så att det uppstår ett tryck som gör att föräldrar väljer på ett
              annat sätt än det som man egentligen skulle önska. Det kan vara
              något att fundera på.
            </seg>
            <seg n="3703c4e6">
              Jag är vän av flexibilitet, valfrihet och möjligheter för enskilda
              familjer att kunna bestämma så mycket som möjligt. Jag är självfallet
              beredd att lyssna på ytterligare argument i ett samtal om hur
              vi får ett så bra och barnvänligt samhälle som vi kan skapa med
              politiska medel. Politiken har en roll att spela. Ytterst handlar
              det naturligtvis om att föräldrarna spelar sin roll på bästa möjliga
              sätt.
            </seg>
          </u>
          <note type="speaker" n="7b5231ae">
            Anf. 66 MARIA KORNEVIK JAKOBSSON (c):
          </note>
          <u who="unknown" xml:id="i-a8b4c94ed7fe8260-1" n="95c876d5">
            <seg n="3bae71e7">
              Herr talman! Det är en tuff värld för dagens unga, både när det
              gäller att vara barn och förälder. De alarmerande rapporterna
              duggar tätt. Precis den här tanken kom väl upp när Försäkringskassan
              lämnade ifrån sig uppgiften att föräldrar faktiskt inte tog ut
              alla dagar. Barnen fick inte det de behövde. Tanken är givetvis
              inte att byta ut föräldrarna och att mor- eller farföräldrar,
              faster eller vem det är ska komma och ta ut stora delar av föräldraledigheten.
              Utan det gäller just den del som börjar bli svår för en del i
              arbetslivet.
            </seg>
            <seg n="9eeeaa1c">
              Jag håller inte riktigt med socialministern. Jag tycker att det
              är en vinst att man ute på arbetsmarknaden inte har ett dugg aning
              om att jag, medelålders tant, faktiskt skulle kunna ta två månaders
              mormorledigt, som det blir i mitt fall. Det tycker jag bara är
              bra.
            </seg>
            <seg n="8cf1ff16">
              Det har alltså kommit flera rapporter den senaste tiden. Det
              gäller detta som Lars-Ivar Ericson också pratade om, nämligen
              rapporter om att mängder av antidepressiva preparat skrivs ut
              till unga. Man förtidspensionerar till och med unga för depression
              i dag. Det finns alltså flera rapporter.
            </seg>
            <seg n="548866da">
              I söndags, den 14 januari, presenterade Göteborgs-Posten delar
              av hjärnforskaren och professorn vid Göteborgs universitet Annica
              Dahlströms forskning som bland annat handlar om könsidentitet.
              Det här är oerhört laddat. Hon kommer nu med påståenden som vi
              är livrädda för. Jag ska läsa upp en liten del, men jag rekommenderar
              er att ta del av detta. Hela hennes forskning kommer i bokform.
            </seg>
            <seg n="4915cc10">
              Hon skriver: Om den ökande andelen stresskänsliga ungdomar och
              vuxna med psykiska problem i dagens samhälle kan ha ett samband
              med frånvaron av hemmavarande föräldrar och kroppskontakt med
              mamman under småbarnstiden är det allvarligt.
            </seg>
            <seg n="b1f8f859">
              Under det första levnadsåret är mamman särskilt viktig, säger
              Dahlström. Mammans ompysslande ger barnets hjärna en sensorisk
              stimulans som frisätter serotonin. Serotoninet i sin tur sätter
              i gång en kedjereaktion som stärker den så kallade HPA-axeln och
              gör barnet tåligare för påfrestningar som vuxen, alltså hämmar
              utvecklingen av stress och kronisk stress till och med.
            </seg>
            <seg n="e164846d">
              Hon fortsätter: Pappaledigheten kan tas ut tillsammans med mamman
              om det gäller riktigt små barn eller efter det att barnet har
              fyllt ett år.
            </seg>
            <seg n="1419de5c">
              Hon påpekar att det givetvis är individuellt. Om mamman till
              exempel är sjuk är pappans eller någons i barnets nära nätverk
              insats också betydelsefull.
            </seg>
            <seg n="a35edabc">
              Annica Dahlström understryker att internationella utvecklingsforskare
              är helt eniga om detta.
            </seg>
            <seg n="d9c7e087">
              Herr talman och socialministern! Låt oss för en kort sekund tänka
              oss att det som Annica Dahlström har forskat fram sedan 1969 och
              som jag precis läste upp är sant. Då får vi börja tänka utifrån
              vad människor behöver, och samhället får formas efter vad vi behöver
              och inte, precis som just nu, tvärtom. En liten del av lösningen
              kan vara en ändring av detta och en öppning av föräldraförsäkringen
              som ger möjlighet för barnets nära nätverk att ta del av de dagar
              som annars fryser inne.
            </seg>
          </u>
          <note type="speaker" n="b40a87cd">
            Anf. 67 LARS-IVAR ERICSON (c):
          </note>
          <u who="unknown" xml:id="i-6dd07f8c88e36c74-1" n="95c876d5">
            <seg n="9daee493">
              Herr talman! Jag vill nog inte helt släppa tankarna från Maria
              Kornevik Jakobsson om hur man skulle kunna vidga nätverket kring
              barnen. Jag tycker att far- och morföräldrars insatser skulle
              kunna göras mycket lättare att hantera.
            </seg>
            <seg n="9c9c1317">
              Jag har ett exempel på detta. När vår fjärde barnbarnspojk skulle
              födas tog jag faktiskt morfarledigt från riksdagsarbetet under
              en tid. Det förväntades vara en ganska besvärlig förlossning,
              så jag kände att jag behövde stötta storebror. Det kunde jag göra
              tack vare att jag var riksdagsledamot och kunde sitta hemma med
              dator och telefon och någorlunda fungera i alla fall. Men hade
              jag haft ett annat jobb hade det varit betydligt svårare att göra
              just denna insats i barnomsorgen.
            </seg>
            <seg n="53512df0">
              Socialministern säger att barnomsorgspengen är en lösning på
              frågan. Det kan den ju vara. Men kan man omvandla den till att
              också gälla far- och morföräldrar?
            </seg>
            <seg n="b78e5ed3">
              Det är många reflexioner i ett viktigt ärende. Det handlar till
              syvende och sist om att våra barn och deras föräldrar ska ha det
              så bra som möjligt i samhället. Ministern har sagt i en DN-artikel
              att bra reformer ska komma så snabbt som möjligt. Vi hoppas att
              det ska hända någonting på det här området snarast.
            </seg>
          </u>
          <note type="speaker" n="4b997c64">
            Anf. 68 Socialminister GÖRAN HÄGGLUND (kd):
          </note>
          <u who="unknown" xml:id="i-0b541e9b7d1a48ec-6" n="95c876d5">
            <seg n="4127bd75">
              Herr talman! Just det, bra reformer ska komma så snabbt som möjligt.
            </seg>
            <seg n="346c151b">
              Om jag inte var riktigt tydlig vill jag förtydliga att barnomsorgspengen,
              som är tänkt att presenteras för att skapa en ökad valfrihet när
              det gäller barnomsorgen, inte ersätter föräldrapenningstiden.
              Föräldrapenningstiden kommer först, och sedan kan barnomsorgspengen
              ta över. Där kan far- och morföräldrar förstås vara möjliga utförare,
              men det väljer familjen själv.
            </seg>
            <seg n="369555c7">
              Jag håller naturligtvis med om en del av de beskrivningar som
              har gjorts om att alla barn inte mår väl i dagens Sverige. Det
              finns för lite tid för kontakt mellan vuxna och barn och mellan
              vuxna och ungdomar. Det skapar en otrygghet där vuxenvärlden retirerar
              och inte finns som det stöd som många barn och ungdomar skulle
              behöva. Jag tror att vi är flera som skulle kunna hålla med om
              ungefär den ordalydelsen.
            </seg>
            <seg n="e8495eca">
              Men den här interpellationen berör om man kan förändra föräldraförsäkringen
              på ett sådant sätt att den bättre än i dag stöder föräldrarna
              att utföra sin uppgift. Maria Kornevik Jakobsson tog upp föräldrars
              roll och mammans roll. Om man för ett ögonblick skulle anta att
              detta var sant kan slutsatsen av det knappast bli att man ska
              överlåta föräldraförsäkringen till mormor och morfar. I så fall
              skulle slutsatsen bli att man skulle ha den knuten till föräldrarna.
              Man får kanske bestämma sig för vilken slutsats man ska dra.
            </seg>
            <seg n="293e4605">
              Jag anser att den svenska föräldraförsäkringen i allt väsentligt
              fungerar väl. Den har oerhörda kvaliteter. Den skapar en valfrihet
              och en möjlighet för människor att med i stort sett bibehållen
              inkomst ta ledigt från jobbet för att tillbringa tid tillsammans
              med den nytillkomne. Jag tror att den spelar en väldigt stor roll.
              Den är svår att tänka bort den ska inte tänkas bort men jag vill
              se till så att vi får ett större mått av valfrihet för tiden efter
              föräldrapenningen, så att det inte blir ett tvärt hopp och att
              det bara finns två alternativ: att föräldern är hemma eller att
              vi sedan har en kommunal barnomsorg. Det ska finnas flera möjligheter
              och en större valmöjlighet också efter föräldraförsäkringstidens
              utgång för att man ska kunna hitta den form som passar just den
              egna familjen och barnen bäst.
            </seg>
          </u>
          <note type="speaker" n="2845548f">
            Anf. 69 MARIA KORNEVIK JAKOBSSON (c):
          </note>
          <u who="unknown" xml:id="i-a8b4c94ed7fe8260-2" n="95c876d5">
            <seg n="05519bf4">
              Herr talman! Jag kan förstå om jag blandar eller rör ihop det
              här lite, för det här är ett väldigt vitt begrepp. Jag har ju
              jobbat med det här och med de här ungdomarna som terapeut i många
              år och också följt Annica och funderat på det hon vågat lämna
              ifrån sig. Att jag blandar in henne nu beror på att jag vet att
              även det nära släktnätverket också klarar av att ge barnet detta.
            </seg>
            <seg n="71a44849">
              Slutsatsen blir för mig att i stället för att dagarna fryser
              inne för det lilla barnet så hamnar barnet antingen i kommunal
              barnomsorg eller kanske hos någon dagmamma, och det var alltså
              det som var vinsten.
            </seg>
            <seg n="44567c50">
              Jag förstår att man kan fundera över om far- och morföräldrar
              nu ska ta över barnomsorgen, men det här är en helt annan sak.
              Om jag som mormor eller du, när du blir morfar tar ut ledighet
              så innebär det också att jag åtar mig något under en period. Det
              betyder inte att jag passar mitt barnbarn en stund, utan jag åtar
              mig att ta hand om barnet, förmodligen i barnets hemmiljö, under
              kanske en, två eller tre veckor upp till någon månad. Det går
              givetvis att reglera.
            </seg>
          </u>
          <note type="speaker" n="f813f197">
            Anf. 70 Socialminister GÖRAN HÄGGLUND (kd):
          </note>
          <u who="unknown" xml:id="i-0b541e9b7d1a48ec-7" n="95c876d5">
            <seg n="cae9b45a">
              Herr talman! Eftersom jag bara har söner skulle jag bli oerhört
              förbluffad om jag blev morfar! Men det var en parentetisk kommentar.
            </seg>
            <seg n="d3af4247">
              Jag tror att vi behöver grubbla vidare omkring det här. Jag är
              naturligtvis helt öppen för att diskutera sätt att förändra om
              vi tror att det leder till en förbättring för föräldrarnas möjligheter
              att ge sina barn en riktigt trygg uppväxt. Det tror jag är bra
              för vårt land. Det är bra i de små sammanhangen men också bra
              i de större sammanhangen om vi växer upp som trygga människor.
            </seg>
            <seg n="db88c91a">
              Tack för den här debatten, och tack för alla goda inlägg.
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="716650da">
            16 § Svar på interpellation 2006/07:114 om introduktion av nyanlända
            invandrare
          </note>
          <note type="speaker" n="85d0e34b">
            Anf. 71 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-0583201964f6c5de-0" n="95c876d5">
            <seg n="357af428">
              Herr talman! Elisabeth Svantesson har frågat mig vilka åtgärder
              som jag avser att vidta för att säkerställa en förbättrad kvalitet
              i de kommunala introduktionsprogrammen samt vilka åtgärder som
              jag avser att vidta för att förbättra uppföljningen och utvärderingen
              av den kommunala introduktionen i framtiden.
            </seg>
            <seg n="abbd0b35">
              Snabbt inträde på arbetsmarknaden är en nyckel till integration.
              Här finns, som Elisabeth Svantesson anger, brister i dag.
            </seg>
            <seg n="02f3f16b">
              Hur nyanländas introduktion utformas är av central betydelse
              för att flera personer, snabbare än i dag, ska få jobb. Tidiga
              kontakter med arbetslivet, snabb bedömning av yrkeskunskaper och
              undervisning i svenska parallellt med praktik eller arbete är
              tre viktiga utgångspunkter.
            </seg>
            <seg n="ce264742">
              Ytterst handlar det om att flera ska få jobb. Nystartsjobben
              är ett viktigt instrument för att stimulera till att personer
              som har svårigheter att få ett reguljärt arbete får anställning.
              Invandrare som deltar i introduktionen är en av målgrupperna.
              Regeringen har vidare för avsikt att återkomma med åtgärder för
              att ytterligare påskynda arbetsmarknadsinträdet för nyanlända
              invandrare, till exempel lärlingsintroduktion.
            </seg>
            <seg n="c4c2ec1d">
              Arbetsmarknadsverket har fått ett uppdrag att bedriva en försöksverksamhet
              i tre län med syftet att hitta arbetssätt som avsevärt förkortar
              arbetsmarknadsinträdet för nyanlända invandrare. Denna försöksverksamhet
              ska utvärderas vetenskapligt. Det är också viktigt att öka möjligheterna
              för andra aktörer än Arbetsmarknadsverket att bidra till att förbättra
              arbetsmarknadspolitikens resultat. Regeringen har uppdragit till
              Ams att mer aktivt använda kompletterande aktörer i syfte att
              förbättra matchningen på arbetsmarknaden och motverka utanförskap.
              En avrapportering av dessa uppdrag ska lämnas till regeringen
              i augusti 2007, alltså i år.
            </seg>
            <seg n="86bfadf6">
              Men detta är inte tillräckligt. Det är också viktigt att stärka
              de ekonomiska incitamenten för att påskynda inträdet på arbetsmarknaden.
              Incitament behövs för den enskilde, för kommunerna och för arbetsgivarna.
              Jag anser att flyktingmottagandet och introduktionen behöver reformeras.
              I detta ingår även ett behov av att se över den statliga ersättningen
              till kommunerna. Jag avser att ta initiativ till en sådan översyn.
            </seg>
            <seg n="67961642">
              Ett annat viktigt inslag är validering, där regeringen avser
              att återkomma med förslag.
            </seg>
            <seg n="38571ec0">
              För att förbättra underlaget för framtida reformer måste uppföljningar
              och utvärderingar av hög kvalitet ges en mer framskjuten plats.
              Detta gäller alla insatser som syftar till en snabbare introduktion
              för nyanlända invandrare. Det finns i dag flera kvalificerade
              institutioner som kan genomföra de utvärderingar som är nödvändiga.
              När det gäller uppföljningar anser jag att det är sektorsmyndigheterna
              och kommunerna som har ansvar för att dessa genomförs regelbundet.
            </seg>
            <seg n="96ae9c9d">
              Avslutningsvis kan jag försäkra Elisabeth Svantesson att regeringen
              kommer att lägga ned stor kraft på att se till att insatserna
              för nyanlända invandrare effektiviseras med syftet att åstadkomma
              en snabbare etablering på arbetsmarknaden och i samhället i övrigt.
            </seg>
          </u>
          <note type="speaker" n="0827f785">
            Anf. 72 ELISABETH SVANTESSON (m):
          </note>
          <u who="elisabeth_svantesson_48c0b1" xml:id="i-ebd2d2006250ca07-0" n="2fcd6fe2">
            <seg n="36b27fd7">
              Herr talman! Jag vill tacka integrationsministern för svaret.
            </seg>
            <seg n="0a932f50">
              I regeringsförklaringen fanns följande formulering: Utöver den
              första tiden i Sverige behövs det ingen särpolitik för invandrare,
              utan en politik som frigör människors inneboende kraft och bryter
              det utanförskap som har fått fotfäste i Sverige. Det är kloka
              ord! Här slogs fast att det är just under de första åren som det
              kan behöva finnas en särskild politik för den som kommer till
              Sverige från ett annat land och kanske har flytt från förföljelse
              och krig. Det är just de här första åren som jag tror är så viktiga.
              Ju snabbare kontakt med arbetsmarknaden, desto mindre risk att
              längre fram hamna i utanförskap. Därför är jag glad över svaret
              och de signaler som integrationsministern nu ger.
            </seg>
            <seg n="21c9918e">
              Herr talman! Under de senaste 2022 åren har de svenska kommunerna
              haft ansvaret för den introduktion som flyktingar och andra invandrare
              har rätt till när de fått uppehållstillstånd. Under de här åren
              har många miljarder betalats ut från staten till kommunerna för
              omkostnader, boende och introduktionssysselsättningar men också
              till själva introduktionen. Trots att alla dessa miljarder betalats
              ut finns det väldigt lite utvärdering på vetenskaplig grund. Vi
              ser att efter de första åren efter introduktionen står fortfarande
              väldigt många utanför den svenska arbetsmarknaden. Efter 20 år
              vet vi alltså egentligen inte i vilken utsträckning de personer
              som fått introduktionen har haft nytta av den. Vi vet helt enkelt
              väldigt lite om ifall de varit effektiva. Det enda vi tror oss
              veta utifrån den begränsade forskning som ändå skett är att arbetsmarknadskontakter
              och praktik är bra. Men det är ungefär vad vi vet.
            </seg>
            <seg n="34dc6473">
              Därför är jag glad, herr talman, att integrationsministern nu
              så tydligt säger att utvärderingar av hög kvalitet ska ges en
              framskjuten plats. Det borde ha stått högt på agendan hos den
              förra regeringen, men det gjorde tyvärr inte det. Utanförskapet
              växte i stället.
            </seg>
            <seg n="32133b7c">
              Det är inte så att vi är okunniga om den kommunala introduktionen.
              Genom de uppföljningar som gjorts vet vi en hel del i allmänhet
              om dem. Vi vet att få får en relevant kontakt med arbetsmarknaden.
              Vi vet att introduktionen skiljer sig väldigt mycket åt mellan
              kommuner men också mellan kvinnor och män. För knappt hälften
              av kvinnorna finns det exempelvis ingen samverkan mellan kommun
              och arbetsförmedling. Kvinnor har också mindre tid i introduktion.
              Vi vet att sfi är bra på många platser men betydligt sämre på
              andra. Vi vet att alldeles för få får introduktion på heltid,
              vilket naturligtvis också gör att tiden i introduktion blir väldigt
              lång i många kommuner alldeles för lång. Vi vet att det finns
              brister, och vi ser dem tydligt.
            </seg>
            <seg n="31b63f63">
              Herr talman! Nu säger integrationsministern att flyktingmottagandet
              och introduktionen behöver reformeras. Utifrån de brister som
              jag nämnt kan jag inte annat än hålla med. Jag skulle därför vilja
              fråga på vilket sätt, och åt vilket håll, den reformeringen skulle
              kunna ske. Vad har integrationsministern för visioner för detta?
              Jag skulle också önska att integrationsministern utvecklade vad
              som menas med att sektorsmyndigheterna och kommunerna ska ansvara
              för uppföljningen.
            </seg>
          </u>
          <note type="speaker" n="40915080">
            Anf. 73 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-0583201964f6c5de-1" n="95c876d5">
            <seg n="835534c1">
              Herr talman! Som Elisabeth Svantesson säger är vi överens om
              den problembeskrivning som finns och att de introduktionsprogram
              vi har i dag inte fungerar tillfredsställande. Det är väl det
              som gjort att till exempel försöksverksamhet med Arbetsmarknadsverket
              och Ams tillkommit, alltså just för att få en lite närmare koppling
              till arbetsmarknaden.
            </seg>
            <seg n="f2d7ee80">
              Som jag sade behöver vi en större översyn av introduktionsprogrammen.
              Jag kan i dag inte säga exakt vad de ska innehålla, men inriktningen
              är att vi behöver introduktionsprogram som har närmare koppling
              till arbetsmarknaden så att människor inte blir bidragsberoende
              efter de tre år som dagens introduktionspeng gäller. Vi behöver
              introduktionsprogram som har inbyggda incitament både för individen,
              kommunerna och andra aktörer, om de nu är arbetsgivare eller myndigheter,
              för att så fort som möjligt få ut människorna i arbetslivet.
            </seg>
            <seg n="80173730">
              Vi behöver fråga varje person som kommer till vårt land vad de
              har med sig i bagaget, vad det är de vill, vilken inriktning de
              har, så att de får vara med och planera för sin framtid. Det gör
              vi alldeles för lite. Vi behöver också hitta metoder för hur vi
              fångar in alla i introduktionen eller för något slags stöd och
              hjälp för att komma in på arbetsmarknaden. I dag är det enbart
              flyktingar, det vill säga asylflyktingar, som fångas in i dessa
              introduktionsprogram, däremot inte till exempel anhöriginvandrare.
              Även de behöver denna typ av stöd och hjälp för att komma ut på
              arbetsmarknaden.
            </seg>
            <seg n="b59261b2">
              Regeringen kommer att göra allt vad den kan, och jag vill att
              utredaren ska tillsättas snabbt. Ärendet håller på att beredas
              i Regeringskansliet. Jag vet att Elisabeth Svantesson har goda
              erfarenheter på det här området och jag välkomnar kontakter med
              henne även fortsättningsvis just för att kunna ta del av hennes
              erfarenheter. Utgångspunkten för oss båda är att människor så
              snabbt som möjligt måste komma ut i arbete.
            </seg>
            <seg n="4b03ccad">
              Det handlar också om egenmakt, och egenmakt kan man inte få om
              man inte kan försörja sig själv. I dag kan människor exempelvis
              inte bestämma var de ska bo. Jag ser problem i Södertälje. Jag
              ser problem i Malmö. Människor söker sig dit och det uppstår trångboddhet.
              Dessa människor skulle inte bo trångt om de hade en egen försörjning.
              Jag tror inte att vare sig Södertälje eller Malmö skulle ha problem
              med att många söker sig till just dessa städer om människorna
              kom in i arbete så fort som möjligt.
            </seg>
            <seg n="2f44f4fa">
              Det finns en stor potential hos de nya som kommer till Sverige.
              Den potentialen måste tillvaratas på olika sätt. Vi misslyckas
              med det i dag. Det är min och regeringens avsikt att vi ska bli
              bättre på det. Översynen kommer att vara av stort värde. Med den
              förra, socialdemokratiska, regeringen handlade det alldeles för
              mycket om att testa verksamheter i stället för att gå till botten
              med det som var problemet. Vi har utrett en mängd mål med integrationen,
              men inte hur vi sedan implementerar politiken för att den ska
              fungera ordentligt. Det är det vi ska göra nu.
            </seg>
          </u>
          <note type="speaker" n="f48a876a">
            Anf. 74 ELISABETH SVANTESSON (m):
          </note>
          <u who="elisabeth_svantesson_48c0b1" xml:id="i-ebd2d2006250ca07-1" n="2fcd6fe2">
            <seg n="31bd7237">
              Herr talman! Jag är glad över att den nya regeringen har ett
              jobbperspektiv och till exempel tar med de nyanlända i nystartsjobben
              samt funderar på att titta på frågan om lärlingsintroduktion.
              Jag tror att man i det reformarbete som integrationsministern
              först talade om även behöver se över Migrationsverkets roll i
              det hela. Processen måste nämligen börja mycket tidigare än sedan
              man fått uppehållstillstånd.
            </seg>
            <seg n="b84051f9">
              Oavsett vad man kommer fram till och hur det hela ska organiseras
              framöver vill jag skicka med ministern något som jag tror måste
              ligga till grund för arbetet, nämligen en tydlig politisk inriktning
              som handlar om tron på individen, precis som nämnts, men också
              tydliga krav. I de nationella målen för introduktionen sägs klart
              och tydligt att det är individen själv som ska ansvara för sin
              introduktion något som jag tror att väldigt många skulle vilja
              göra alltså att individen själv tar ett större ansvar. Men i hur
              många kommuner sker detta? I Sverige vill vi välvilligt ta hand
              om alla som kommer från ett annat land, men människor har en egen
              förmåga och kraft, och därför kan vi också ställa krav.
            </seg>
            <seg n="1c2dd494">
              När jag under de senaste åren fördjupat mig i denna fråga har
              jag sett en stark attityd som inte går att få in i statistiska
              modeller, nämligen ett ta-hand-om-perspektiv eller socialtjänstperspektiv.
              På papperet kan man se att kommunerna gått ifrån det perspektivet
              och säger att de nu har en jobblinje, men trots det möter man
              detta socialtjänstperspektiv. Det lyser rakt igenom. Om vi ska
              få någon förändring tror jag att attityden om en tydlig politisk
              inriktning måste komma till stånd. Kommunerna har fått stor makt,
              och vissa kommuner har klarat det. Andra har misslyckats.
            </seg>
            <seg n="5dcfd893">
              En flykting, eller anhörig som kommer inom två år, har rätt till
              introduktion. Man har inte alltid önskemål om vart man ska komma.
              En del har det och andra inte. På ett sätt kan man säga att slumpen
              avgjort vilken introduktion man fått. Om man haft tur har man
              kommit till en kommun där det fungerar väldigt bra, och man har
              snabbt kommit ut på arbetsmarknaden. Har man haft otur har man
              hamnat i en kommun som haft fullt med tomma lägenheter men inte
              ett enda jobb och en dålig introduktion. Så får det inte vara.
            </seg>
            <seg n="c96f95d3">
              Jag ser fram emot att integrationsministern nu tar tag i dessa
              frågor. Jag förväntar mig bra utvärderingar samt förslag till
              en bra organisation och struktur som ger alla nyanlända goda förutsättningar.
            </seg>
            <seg n="30181075">
              Jag vill tacka för diskussionen och kan lova att jag nogsamt
              kommer att följa utvecklingen.
            </seg>
          </u>
          <note type="speaker" n="a0c18304">
            Anf. 75 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-0583201964f6c5de-2" n="95c876d5">
            <seg n="63d9fa90">
              Herr talman! Jag vill passa på att tacka Elisabeth Svantesson.
              Låt mig avsluta med att säga att jag tror att vi har ett stort
              problem i Sverige. Det handlar om att vi aldrig egentligen lyckats
              uppfylla de rättigheter som vi menar att enskilda människor har.
              När man inte lyckas med det då har man också svårt att ställa
              krav på den enskilda personen. Vi måste alltså styra in på att
              rättigheterna ska finnas där de kan uppfyllas, och när de inte
              uppfylls måste någonting hända. Då kan vi också tryggt ställa
              krav på den enskilda personen. Jag tror att det behövs. Jag behöver
              som individ i ett samhälle känna att det ställs krav på mig eftersom
              det finns en tro på att jag kan och vill. Den känslan måste vi
              förmedla ut i samhället. Vi ska också se till att styrningen blir
              bättre på det här området.
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="7216a6b1">
            17 § Svar på interpellation 2006/07:122 om könsdiskriminerande
            reklam
          </note>
          <note type="speaker" n="84eeafb7">
            Anf. 76 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-0583201964f6c5de-3" n="95c876d5">
            <seg n="f03c8305">
              Herr talman! Egon Frid har frågat mig vad jag avser att göra
              för att motverka den könsdiskriminerande reklamens negativa konsekvenser
              för jämställdhetsarbetet samt vad jag avser att göra åt att företag
              kan använda sig av reklam som är grovt kränkande för kvinnor och
              män utan att drabbas av någon sanktion.
            </seg>
            <seg n="2349ef2e">
              Som Egon Frid nämner har en utredning tillsatts för att se över
              frågan om könsdiskriminerande reklam. Uppdraget är att kartlägga
              utvecklingen och omfattningen av könsdiskriminerande reklam i
              Sverige och lämna förslag till hur lagstiftning mot sådan reklam
              skulle kunna utformas, samt redovisa för- och nackdelar med dessa
              förslag. Utredaren ska även se över andra möjligheter att komma
              till rätta med könsdiskriminerande reklam, till exempel genom
              näringslivets egna självreglerande organ. Regeringens avsikt är
              att låta utredningen slutföra sitt uppdrag för att därefter ta
              ställning till de analyser och förslag man kommer fram till.
            </seg>
          </u>
          <note type="speaker" n="2662bd20">
            Anf. 77 EGON FRID (v):
          </note>
          <u who="egon_frid_85d7bf" xml:id="i-20fe5cc5a288fdff-0" n="9e00b8ad">
            <seg n="dbb4f958">
              Herr talman! Jag vill tacka statsrådet för svaret på interpellationen.
              Jag är dock inte speciellt nöjd med det. Det är ett av de kortaste
              interpellationssvar jag sett sedan jag blev riksdagsledamot. Det
              kan naturligtvis finnas olika skäl till det. Ministern har många
              ansvarsområden, det har varit ledigheter och andra viktiga saker
              måste göras.
            </seg>
            <seg n="3b4b427d">
              Jag är dock lite orolig för att det är ett svar som visar ministerns
              något begränsade intresse för just jämställdhetsfrågor i relation
              till andra saker. I annat fall tycker jag att ministern hade kunnat
              prestera en tydligare politisk viljeinriktning i den viktiga frågan
              om könsdiskriminerande reklam. Det är förvisso positivt att ministern
              så tydligt framhåller att utredningen kommer att bli av just för
              att kartlägga omfattningen av könsdiskriminerande reklam samt
              hur en kommande lagstiftning skulle kunna se ut. Samtidigt tycker
              jag att ministern lite grann gömmer sig bakom det svaret och vill
              inte utveckla regeringens ambitioner när det gäller att i det
              korta perspektivet agera mot den könsdiskriminerande reklamen.
            </seg>
            <seg n="184e9921">
              Det är två delar i detta. Dels finns den könsdiskriminerande
              reklamen, och den har att göra med jämställdhet och med könsmaktsordningen
              i samhället. Dels finns den schabloniserande reklamen, som naturligtvis
              också förstärker den könsdiskriminerande reklamen och är negativ
              för jämställdhetsutvecklingen i samhället.
            </seg>
            <seg n="16040be5">
              Ministern var själv med i en debatt på luciadagen, där ministern
              redovisade den schabloniserande marknadsföringen och beteendet
              i Sverige när det gällde lucia. Jag kan själv nämna ett reklaminslag
              som går på bio i dag för en så kallad levande docka i rosa färger
              som appellerar bara till unga flickor, som förväntas vara vårdande
              och köpa denna levande docka. Det är en tydligt schabloniserande
              reklam som är stötande.
            </seg>
            <seg n="1d6b0ff6">
              Ett annat typexempel som jag skulle vilja nämna gäller ett bilföretag
              som gjorde reklam på Centralen före jul. På ett mycket utstuderat,
              schabloniserande sätt stod det en man framför bilen och såg viktig
              ut, samtidigt som en kvinna putsade och gjorde bilen glänsande
              fin, så att den skulle attrahera dem som besökte Centralen.
            </seg>
            <seg n="2b3e914b">
              Det finns oerhört mycket i den så kallade kommersiella yttrandefriheten
              som det i det korta perspektivet är viktigt att agera mot just
              ur ett jämställdhetsperspektiv och ett feministiskt perspektiv,
              för att få en förändring till stånd. Därför är det viktigt att
              få klarhet om huruvida de positiva signaler som statsrådet nu
              sänder är riktiga, om utredningen kommer till stånd och om den
              inriktar sig på att det ska bli en lagstiftning mot könsdiskriminerande
              reklam.
            </seg>
          </u>
          <note type="speaker" n="882c583e">
            Anf. 78 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-0583201964f6c5de-4" n="95c876d5">
            <seg n="f91f51d0">
              Herr talman! Jag tycker inte att svaren nödvändigtvis måste vara
              långa. Jag tycker att de ska vara innehållsrika.
            </seg>
            <seg n="8da4d314">
              Både du, Egon Frid, och jag vet att det har tillsatts en utredning.
              Därför tycker jag att det är synd om man ska behöva veckla in
              sig i en massa förklaringar av olika slag. Jag har med mig tio
              sidor med underlag för repliker i den här debatten. Det finns
              väldigt mycket information, och jag läser in mig och försöker
              bli mer insatt i detta. Detta är en viktig fråga, men den är inte
              enkel.
            </seg>
            <seg n="55123cd1">
              Våra grannländer har olika typer av lagar när det gäller könsdiskriminerande
              reklam, men trots detta lagstiftningen har funnit i 20, 30 eller
              kanske till och med 40 år finns det fortfarande ingen statistik
              eller några mätningar som har gjorts för att visa om reklamen
              i till exempel Norge är mindre kränkande än i Sverige. Man säger
              att det är så svårt att mäta detta.
            </seg>
            <seg n="32baf811">
              Jag förstår att det skulle behövas strängare sanktioner, till
              exempel att ERK skulle kunna få bredare befogenheter och kanske
              låta dem som sysslar med könsdiskriminerande reklam få skämmas
              mer eller så att konsumenterna ska få bättre kännedom om detta
              och kunna utöva sin konsumentmakt. Men det är inte så lätt att
              komma åt detta med lagstiftning.
            </seg>
            <seg n="8fe28f3a">
              För ett tag sedan gick din förra partiledare, Gudrun Schyman,
              ut med en artikel där hon kritiserade H&amp;M-reklamen. Jag tror att
              hon till och med anmälde den till ERK. Men den typen av reklam
              är faktiskt tillåten i Norge. Om man säljer underkläder så får
              man visa underkläder i reklamen.
            </seg>
            <seg n="442736d9">
              Frågan är alltså: Vad exakt är det som vi ska lagstifta bort?
              Det är viktigt att vi låter utredningen lägga fram de olika förslagen,
              så får vi se var vi sedan hamnar. Om man kan visa på resultat
              har jag inget emot lagstiftning, men en lag utan effekt är inte
              det vi är ute efter. Då kan det kanske vara ett starkare redskap
              att opinionsbilda, prata, påverka våra barn och så vidare.
            </seg>
            <seg n="37c32546">
              Jag vill inte säga för mycket, för jag vill inte föregripa utredningen.
              Frågan är så komplicerad att det är bättre att vi har något att
              utgå från när vi diskuterar och inte bara pratar generellt om
              till exempel min artikel om min son, som tyckte att det gick bra
              att vara lucia när han var fyra, men när han var fem hade han
              upptäckt att han inte kunde vara det för han var pojke. Det finns
              många delar i den här frågan, och därför är det bra om vi har
              en gemensam utgångspunkt. Utredningen kommer att vara en sådan
              utgångspunkt.
            </seg>
          </u>
          <note type="speaker" n="dbd5a9dc">
            Anf. 79 EGON FRID (v):
          </note>
          <u who="egon_frid_85d7bf" xml:id="i-20fe5cc5a288fdff-1" n="9e00b8ad">
            <seg n="87cca03d">
              Herr talman! Jag menar att det finns underlag som visar att ERK,
              Näringslivets etiska råd mot könsdiskriminerande reklam, inte
              har tillräckligt starka medel för att begränsa könsdiskriminerande
              reklam. Det finns en rapport från 2006 som visar detta.
            </seg>
            <seg n="59861a31">
              Det är uppenbart att näringslivet självt och dess etiska råd
              inte kommer att vilja hitta tillräckligt starka egna verktyg för
              att begränsa detta. Den så kallade kommersiella yttrandefriheten
              är så viktig för dem. För att vi ska få en bättre jämställdhet
              på detta område och i samhället i övrigt och alltså begränsa den
              könsdiskriminerande reklamen är det väl uppenbart att det vi behöver
              är en utredning som syftar till lagstiftning för att kunna begränsa
              den könsdiskriminerande reklamen. Jag undrar om det också är statsrådets
              ambition att utredningen leds i den riktningen.
            </seg>
            <seg n="6e8e4df1">
              Det har kommit olika signaler om huruvida utredningen har fått
              komma i gång eller inte. Hann den starta före regeringsskiftet,
              och har regeringen gett den fulla befogenheter att arbeta utifrån
              tidigare riksdagsbeslut? Det är viktigt att statsrådet klargör
              detta.
            </seg>
            <seg n="139f59d9">
              Det är viktigt att vi arbetar för en lagstiftning. Vänsterpartiets
              och min utgångspunkt är att vi ska ha en lagstiftning som begränsar
              den könsdiskriminerande reklamen. Då handlar det om att hitta
              så tydliga sanktionsmöjligheter som möjligt mot företag som bryter
              mot den kommande lagstiftningen. I dag uttrycks det förhoppningar
              om att näringslivet självt ska sanera detta. Men jag menar att
              det finns rapporter och forskning som visar att vi måste gå vidare
              på det här området.
            </seg>
            <seg n="04121d75">
              Det är naturligtvis viktigt att vi kommer till rätta med detta.
              Vi måste värna om att vi får en stärkt och utvecklad jämställdhet
              i samhället. Schabloniserande och könsdiskriminerande reklam leder
              utvecklingen i motsatt riktning. Kvinnan blir det objekt som marknaden
              den kommersiella yttrandefriheten så gärna vill ha. Vi måste i
              samhället ta ansvar för att genom lagstiftning begränsa denna
              utveckling och skapa en frihet.
            </seg>
            <seg n="e70c6680">
              Statsrådet och jag har tidigare diskuterat konsumtionsfrid. Här
              handlar det om att vi ska få reklamfrid för att stoppa den könsdiskriminerande
              reklamen och förstärka jämställdheten i samhället.
            </seg>
          </u>
          <note type="speaker" n="e475b1a3">
            Anf. 80 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-0583201964f6c5de-5" n="95c876d5">
            <seg n="c6c5df77">
              Herr talman! Egon Frid ställde två frågor i sitt anförande. I
              den ena verkade du tveksam till om den här utredningen har kommit
              i gång. Jag utgår från att den har kommit i gång. Redovisningstiden
              är ju fastlagd de ska redovisa sitt uppdrag den 31 december så
              jag hoppas verkligen att de har börjat jobba.
            </seg>
            <seg n="2e1a48a4">
              Den andra frågan var om det är min ambition att lagstifta. Då
              är mitt svar detta: Den här utredningen är ju tillsatt med syftet
              och direktivet att ta fram förslag till lagstiftning. Det måste
              alltså vara utgångspunkten. Men sedan kommer den ju också att
              leverera för- och nackdelar med lagförslaget, och då är det detta
              jag måste utgå från. Jag kan inte binda mig för att jag vill lagstifta
              förrän jag har läst för- och nackdelarna.
            </seg>
            <seg n="2d58008c">
              I direktivet framkommer också att utredningen ska se över även
              andra möjligheter att komma till rätta med könsdiskriminerande
              reklam, vilket jag tolkar som att också ERK är en part i detta.
              Man kan titta på vilka befogenheter ERK bör ha för att vara med
              i kampen mot könsdiskriminerande reklam.
            </seg>
            <seg n="24bee59c">
              Jag är alltså optimistisk. Men jag kan inte binda mig för om
              det ska bli lag eller inte, utan det får vi komma överens om senare
              när utredningen föreligger. Ja, om vi kommer överens vet jag ju
              inte, men jag får bestämma detta när utredningen föreligger.
            </seg>
          </u>
          <note type="speaker" n="17283c7f">
            Anf. 81 EGON FRID (v):
          </note>
          <u who="egon_frid_85d7bf" xml:id="i-20fe5cc5a288fdff-2" n="9e00b8ad">
            <seg n="adf01ab5">
              Herr talman! Jag vill tacka statsrådet för dessa klarlägganden.
              Jag har naturligtvis respekt för att statsrådet inte kan föregripa
              utredningen. Min och Vänsterpartiets utgångspunkt är dock att
              den könsdiskriminerande reklamen är ett allvarligt samhällsproblem
              som redan nu kräver kraftfulla åtgärder, och jag utgår från att
              ett förbud mot könsdiskriminerande reklam är enda möjligheten
              att sätta stopp för denna typ av reklam.
            </seg>
            <seg n="73c0137f">
              Vi ser fram emot att regeringen återkommer till riksdagen med
              ett förslag till lagstiftning om förbud mot könsdiskriminerande
              reklam snarast möjligt, även om jag naturligtvis har respekt för
              att den sittande utredningen ska bli klar med sitt arbete.
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="5935ad0c">
            18 § Svar på interpellation 2006/07:128 om ungdomars fritidssysselsättning
          </note>
          <note type="speaker" n="24117ee0">
            Anf. 82 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-49b482b287c261db-0" n="95c876d5">
            <seg n="e332ce62">
              Herr talman! Gunilla Carlsson har frågat mig vad jag avser att
              göra för att stödja ungdomars fritidssysselsättning samt möjliggöra
              för ungdomar att få bra mötesplatser.
            </seg>
            <seg n="c0a5f427">
              Jag anser att det är viktigt att ungdomar ges goda möjligheter
              till fritidssysselsättningar och bra mötesplatser. Staten bidrar
              också med omfattande stöd till idrottsrörelsen, de övriga folkrörelserna
              och kulturverksamhet.
            </seg>
            <seg n="46e55380">
              Under 2006 och 2007 satsar regeringen 125 miljoner kronor på
              förebyggande och främjande verksamheter och drogfria lokaler för
              ungdomar i riskmiljöer. Regeringen aviserade också i budgetpropositionen
              för 2007 att arbetet för att förbättra villkoren och förutsättningarna
              för folkrörelserna och det övriga föreningslivet kommer att utvecklas
              ytterligare.
            </seg>
            <seg n="0fa047be">
              Inom ramen för den generella folkrörelsepolitiken anslås bidrag
              till allmänna samlingslokaler. Från och med 2007 görs en särskild
              satsning på ungdomars mötesplatser genom att regeringen anslår
              4,8 miljoner kronor för ett särskilt verksamhetsutvecklingsbidrag
              till allmänna samlingslokaler för att ge ungdomar bättre tillgång
              till allmänna samlingslokaler som är anpassade till ungdomars
              kultur- och fritidsformer.
            </seg>
            <seg n="7435e4e6">
              Huvuddelen av den offentligt finansierade och organiserade fritidsverksamheten
              för ungdomar finns emellertid lokalt, i kommunerna och i regionerna.
              Det är också där ansvaret för dessa frågor ligger. Det är därför
              viktigt att kommunerna anpassar verksamheten efter sina förutsättningar
              och invånarnas behov.
            </seg>
            <seg n="938a1904">
              Det är också viktigt att utvärdera ungdomars fritidssysselsättningar
              ur ett nationellt perspektiv och peka på förbättringar som kan
              göras. Ett exempel på detta är Ungdomsstyrelsens tematiska analys
              av utvecklingen av ungdomars levnadsvillkor avseende välfärd och
              makt inom huvudområdet kultur och fritid, Fokus 06 , vilken redovisades
              den 30 november 2006. Regeringen kommer nu med stort intresse
              att fördjupa sig i och analysera slutsatserna i denna rapport.
              Om några åtgärder kommer att vidtas utifrån de resultat som redovisas
              i rapporten, och i så fall vilka, är ännu för tidigt att säga.
            </seg>
          </u>
          <note n="28947f3f">
            Anf. 83 GUNILLA CARLSSON i Hisings Backa (s):
          </note>
          <u who="unknown" xml:id="i-b738fd3de5c6ece9-0" n="95c876d5">
            <seg n="47d10364">
              Herr talman! Jag vill börja med att tacka statsrådet för svaret.
              Jag vill dessutom passa på att gratulera statsrådet till hennes
              uppdrag att ansvara för den nationella ungdomspolitiken i regeringen.
              Detta är ju ett område som berör många politikområden. Det är
              alltså viktigt att göra alla statsråd medvetna om att de faktiskt
              har ett ansvar för ungdomsperspektivet på sina respektive områden.
            </seg>
            <seg n="ba4b3d5b">
              Min fråga berör ungdomars möjligheter till fritidssysselsättning
              och mötesplatser och vad statsrådet tänker göra för att stödja
              en utveckling mot flera mötesplatser och fritidssysselsättningar.
              I det svar jag fått tar statsrådet upp några av de insatser som
              regeringen lyfte fram i budgetpropositionen för 2007. Dessa är
              ju fortsättningar på satsningar som den förra socialdemokratiska
              regeringen startade under förra mandatperioden. Vi aviserade också
              att vi ville att de skulle fortsätta även under 2007.
            </seg>
            <seg n="2ae956ce">
              Man fortsätter alltså dessa satsningar, och så långt känns det
              bra. Jag hade dock hoppats på något ytterligare.
            </seg>
            <seg n="290aca4a">
              Statsrådet tog i svaret till mig upp rapporten Fokus 06 som Ungdomsstyrelsen
              presenterade under hösten och där man lyfter upp ungdomars tillgång
              till fritidsverksamhet och kultur. Man pekar på stora skillnader
              i ungdomars möjligheter till en meningsfull fritid och också på
              de stora brister som finns just vad gäller samlingslokaler och
              mötesplatser för unga människor. När man frågar unga vad de skulle
              vilja att vi satsade på är det också samlingslokaler och mötesplatser
              som oftast lyfts upp som den prioriterade frågan.
            </seg>
            <seg n="aaa88a1a">
              Vi socialdemokrater tog därför i vårt budgetförslag i kulturutskottet
              upp att vi ville satsa 80 miljoner kronor just på att utveckla
              fritidsverksamheter och möteslokaler för unga. Vi ville också
              att 2007 skulle bli ett ungkulturår. Detta sade dock den moderatledda
              regeringen nej till.
            </seg>
            <seg n="a6c2d422">
              I den del av budgetpropositionen för 2007 som berör kulturområdet
              står det att man säger nej till dessa 80 miljoner kronor för utveckling
              av fritidsverksamheter och möteslokaler. Man hänvisar till att
              man vill satsa på integrationspolitiken i stället. Nu undrar jag,
              herr talman, vad ungdomsministern menar med det. Jag har läst
              även om politikområdet integration i budgetpropositionen, och
              jag hittar ingen koppling till denna hänvisning i kulturbudgeten.
              Finns det inte någon sådan, eller har jag helt enkelt missat den?
            </seg>
          </u>
          <note type="speaker" n="29e511f9">
            Anf. 84 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-0583201964f6c5de-6" n="95c876d5">
            <seg n="db387156">
              Herr talman! Fritidsaktiviteter för unga människor är något som
              har varit eftersatt i många år. Förra året eller året innan bestämde
              sig dock den socialdemokratiska regeringen för att satsa ganska
              stora pengar på det området, och det tycker jag var jättebra.
              Just eftersom det satsades så stora pengar på detta område förra
              året anser jag inte att det är relevant att satsa ytterligare
              pengar innan vi har genomfört de satsningar som den förra regeringen
              lade fram och som vi nu också har fortsatt med.
            </seg>
            <seg n="b28efd9d">
              Jag är alltså inte alls orolig för ungas fritidsverksamheter,
              tvärtom. Dock varierar det väldigt mycket mellan kommunerna, och
              jag menar att kommunerna måste ta ett större ansvar. De kommuner
              som i dag inte gör det måste ta ett större ansvar för att deras
              unga ska ha mötesplatser och meningsfulla fritidsaktiviteter.
            </seg>
            <seg n="1ca9b868">
              Den rapport som levererades av Ungdomsstyrelsen innehåller också
              väldigt mycket information om de olikheter som finns runtom i
              landet flickor och pojkar efterfrågar olika saker, landsort och
              storstäder har olika behov, barn med invandrarbakgrund efterfrågar
              helt andra saker än etniskt svenska ungdomar och så vidare. När
              det nu finns så väldigt mycket olikheter runtom i landet är jag
              mån om att fortsätta att gräva i detta och se exakt vad det är
              vi ska satsa på. När jag som nytillträtt statsråd med ansvar för
              dessa frågor fick budgeten framför mig gjorde jag därför bedömningen
              att jag inte ville satsa dessa ytterligare 80 miljoner på den
              här verksamheten förrän jag faktiskt var insatt i exakt vad det
              var jag satsade på.
            </seg>
            <seg n="c759cc4c">
              Beskrivningen av vad man skulle göra med pengarna fanns bland
              alla andra pengar som jag har nämnt tidigare. Det fanns inget
              specifikt som jag kände att det var jätteviktigt att få pengar
              till. Jag bestämde mig därför faktiskt för att ta de 80 miljonerna
              och satsa på verksamheter som främjar integration och att satsa
              på verksamhet för att återrehabilitera före detta rasister. Jag
              tyckte att det var viktigare verksamheter.
            </seg>
            <seg n="b2ad09f6">
              Men när vi har satt oss in i det Ungdomsstyrelsen har skrivit,
              kanske fått ännu mer information, säger jag självklart inte att
              vi inte kommer att behöva satsa mer pengar just där det behövs.
              Men i dag känner jag inte att jag har kunskapen att motivera att
              de 80 miljonerna skulle ha använts på ett förnuftigt sätt. Jag
              tycker att det är förnuftigare att använda dem till just de verksamheter
              som jag nämnde. Så är det.
            </seg>
            <seg n="08f897b3">
              Anf. 85 GUNILLA CARLSSON i Hisings Backa (s):
            </seg>
            <seg n="fc04387a">
              Herr talman! Då har jag i alla fall fått veta att det inte är
              någon idé att jag letar på integrationsområdet i budgeten, för
              där finns inte pengarna med hänvisning till just ungdomspolitiken.
              Men jag blir lite orolig när jag hör statsrådet säga att det inte
              fanns något behov av att satsa de här pengarna just på gruppen
              unga, som vi faktiskt framförde.
            </seg>
            <seg n="b69acf55">
              Det är ingen ny fråga att unga människor efterfrågar möteslokaler,
              någonstans att vara, och att man också efterfrågar bra fritidssysselsättningar.
              Den förra regeringen har ju satsat jättemycket pengar på både
              idrottsrörelsen och annat. Satsningen med extra pengar i områden
              med utsatta ungdomar väljer nu också den nya regeringen faktiskt
              att fortsätta, vilket jag är väldigt glad för. Men rapporten från
              Ungdomsstyrelsen visar också att det finns ett ännu större behov
              av att faktiskt titta närmare på de här frågorna, både vad gäller
              möteslokaler och andra fritidssysselsättningar.
            </seg>
            <seg n="3f9fae76">
              Det som har gjort mig förtvivlad under den här hösten är också
              hur den nya regeringen har valt bort just gruppen unga på olika
              sätt. Vi pratar ofta om hur viktigt det är med barn- och ungdomskultur
              och hur viktigt det är att vi satsar på barn och unga. Men då
              måste man ju också göra någonting. Man kan inte bara prata och
              prata. Man måste också göra satsningar så att det blir någonting
              av allt det där pratet.
            </seg>
            <seg n="67a592ee">
              Tittar vi på det som har bestämts under hösten ser vi att det
              är flera saker som slår just mot gruppen unga. Man valde bort
              att satsa på mötesplatser och att utveckla fritidsverksamhet för
              unga människor. Man plockade bort barn- och ungkulturåret. Det
              handlade inte bara om barn utan även om kultur för unga människor.
              Man har plockat bort möjligheterna för de statliga museerna att
              erbjuda fri entré för dem som är över 19 år.
            </seg>
            <seg n="401e6710">
              Vi har en grupp i dag som väldigt ofta kallas unga vuxna. När
              man är 19 år är man väldigt ofta studerande. Man har en ganska
              dålig ekonomi. Den här rapporten lyfter också fram att det satsas
              väldigt mycket statliga medel just vad gäller barn. Men ju äldre
              ungdomarna blir desto mindre satsar staten.
            </seg>
            <seg n="e7f0f06f">
              Det här är ju precis exempel på vad den nya moderatledda regeringen
              har gjort. Man har alltså plockat bort de unga vuxna. Man tycker
              inte att de är viktiga. Det här är bara inom politikområdet Kultur
              och fritid, men vi kan även inom andra områden se att den här
              politiken slår väldigt hårt mot unga vuxna.
            </seg>
            <seg n="85048965">
              Min andra fråga som jag tänkte ställa till ungdomsministern i
              dag är: Vad tänker statsrådet göra för gruppen unga? Du sade att
              du ska gräva djupare i den rapport som Ungdomsstyrelsen har sammanställt
              och utifrån det ska du göra satsningar på den här gruppen. Men
              kan ungdomsministern i dag tala om någonting som hon funderar
              på, att det här skulle jag vilja göra för gruppen unga under den
              här mandatperioden. Gärna inte i slutet. År 2007 tar de satsningar
              slut som vi initierade under förra mandatperioden. Vad tänker
              statsrådet göra under 2008?
            </seg>
          </u>
          <note type="speaker" n="b8ded32d">
            Anf. 86 MARGARETA ISRAELSSON (s):
          </note>
          <u who="margareta_israelsson_568d5c" xml:id="i-c6442dadfbfe2384-0" n="ff6487d6">
            <seg n="d99f514d">
              Herr talman! Jag förstår att Gunilla Carlsson trodde att hon
              hade bytt namn. Det var inte min mening att gå in i den här diskussionen.
              Gunilla Carlsson greppar ju de här frågorna mycket väl. Men jag
              kände ett behov, herr talman, att få det som sades tidigare upprepat.
              Om jag förstod statsrådet rätt var uttalandet att det gjorts så
              stora och bra satsningar av den socialdemokratiska regeringen
              att när statsrådet tillträdde såg hon att man kunde ta pengar
              från ungdomssektorn och flytta dem till en annan grupp.
            </seg>
            <seg n="4acdc601">
              Jag kan förstå att man när man har ansvar för två olika områden
              gör prioriteringar. Men det är väl ändå så, precis som Gunilla
              Carlsson har understrukit, att vi här har en grupp som faktiskt
              som helhet också är utsatt i vårt samhälle. Jag är alldeles på
              det klara med att det i det svenska samhället av i dag finns orättvisor.
              Det finns grupper som är ekonomiskt utsatta. Det finns grupper
              som är specifikt socialt utsatta eller utsatta av andra skäl.
              Men vi vet också, precis som Gunilla Carlsson har pekat på, att
              vi i vårt samhälle har en grupp ungdomar som inte på samma sätt
              kan ta del av det utbud inom fritidssektorn som finns.
            </seg>
            <seg n="dcb0fa62">
              Då blir jag något förvånad när statsrådet här presenterar att
              det var en medveten handling att ta från den gruppen för att lägga
              på en annan i och för sig också väsentlig grupp. Samtidigt utestänger
              ni ungdomarna från så mycket annat, som Gunilla Carlsson på ett
              förtjänstfullt sätt har pekat på. Ni väljer att säga att när du
              har blivit myndig är du inte längre en grupp som ska ses med speciella
              ögon utan då får du betala för dig själv om du ska gå på museer.
              Om du har blivit ungdom får du gå ut på arbetsmarknaden och söka
              dig en plats där. Om du har blivit ungdom får du gå ut på bostadsmarknaden
              och söka dig din plats där. Det känns som att det saknas någon
              väldigt viktig del i det här resonemanget.
            </seg>
            <seg n="9ce35af4">
              Jag vill faktiskt, herr talman, bara få understruket igen att
              jag hörde rätt. Jag blir väldigt glad om det var någonting som
              jag missade. Men att det var en medveten tanke från den moderatledda
              regering som nu styr vårt land att ta pengar från ungdomsgruppen,
              därför att Socialdemokraterna hade gjort så goda satsningar att
              man kunde ta pengar därifrån och flytta till en annan grupp, skulle
              jag vilja få ytterligare belyst.
            </seg>
          </u>
          <note type="speaker" n="5d309478">
            Anf. 87 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-49b482b287c261db-1" n="95c876d5">
            <seg n="5ba28968">
              Herr talman! Jag hoppas verkligen att jag de fyra år som jag
              kommer att vara ansvarig för dessa frågor alltid ska fatta medvetna
              beslut. Det vore konstigt om jag satt som statsråd och fattade
              beslut utan att förstå vad jag fattade beslut om.
            </seg>
            <seg n="c2fe03de">
              Nu är det så att det satsas mycket pengar på ungdomsverksamhet.
              Jag säger återigen att man inte kan satsa hur mycket pengar som
              helst på vad som helst. Jag gick igenom verksamheten och återigen
              säger jag att de här pengarna bara fanns där. Det fanns inget
              specifikt beskrivet vad de skulle användas till förutom att upprepa
              samma sak som man redan upprepade för de 100 miljonerna som jag
              redan nämnt. Jag ansåg verkligen att de här pengarna gör bättre
              nytta någon annanstans där de också når unga människor.
            </seg>
            <seg n="015058f8">
              När det gäller vad jag avser att göra för ungdomar är det så
              att den här regeringen satsar kraftigt på det som jag menar är
              viktigast för unga vuxna, nämligen utbildning, arbete, se till
              att man kommer ut på arbetsmarknaden eller se till att man har
              möjligheten att faktiskt jobba parallellt med studier utan att
              för den skull förlora sitt studiebidrag. Det är viktigt. Och den
              chansen får ungdomar av den här regeringen. Det är att satsa på
              bostadssituationen och så vidare. Det är de sakerna som unga vuxna
              efterfrågar i dag och som många inte har. Därför blir dessa unga
              vuxna mambor, som det heter, med sina föräldrar tills de ibland
              kanske är 35 år gamla.
            </seg>
            <seg n="0d2824e3">
              Vi får inte glömma att fritidsverksamheten är ett kommunalt ansvar.
              Att det finns många unga människor runtom i landet som inte har
              en tillfredsställande fritid är ett kommunalt ansvar. Det är inte
              statens ansvar. Men vi gör vad vi kan via bidrag till folkrörelser
              och via Ungdomsstyrelsen. Det finns också arvsfondspengar. 100
              miljoner delades ut förra året. Det finns statliga pengar, men
              ansvaret för ungas fritid ligger hos kommunerna. Det är där som
              era kommunalpolitiker ska kämpa för att se till att ge unga goda
              villkor på deras fritid. Det ska inte ske från Regeringskansliet.
            </seg>
            <seg n="cf1ba252">
              Vi ska göra vad vi kan för att ge de kommuner som behöver det
              stöd. Vi ska göra vad vi kan. Men det betyder inte att vi kan
              satsa hur många miljoner som helst. Vi har bara en statsbudget,
              och det finns massor som ska få plats i denna statsbudget. I det
              här fallet ansåg jag att det fanns verksamheter som behövde pengarna
              bättre. Kommunerna får faktiskt ta hand om sina unga och deras
              fritid.
            </seg>
          </u>
          <note n="0878fb11">
            Anf. 88 GUNILLA CARLSSON i Hisings Backa (s):
          </note>
          <u who="unknown" xml:id="i-b738fd3de5c6ece9-1" n="95c876d5">
            <seg n="bc16c399">
              Herr talman! Man vill inte satsa pengar på vad som helst, sade
              ansvarigt statsråd. Nej, det kan man ju säga att man inte vill.
              Jag tycker att unga människor är jätteviktiga. Det är viktigt
              att vi satsar på våra barn och unga. Det är inte att satsa på
              vad som helst.
            </seg>
            <seg n="4092b4fc">
              Den högerledda regeringen slår sig för bröstet och säger att
              man har satsat flera miljoner. Men man har faktiskt fortsatt med
              de satsningar som den socialdemokratiska regeringen initierade
              under förra mandatperioden. Det är skönt att höra att de inte
              avslutas mitt i arbetet. Frågan är vad som händer 2008 när de
              satsningar vi aviserade kanske inte blir kvar. Statsrådet säger
              så tydligt i dag att man prioriterar bort ungdomarna. Det är vad
              som gjordes när man sade att man prioriterar bort ungdomarna för
              att i stället lägga pengarna inom ett annat politikområde som
              naturligtvis också är jätteviktigt.
            </seg>
            <seg n="0c500b90">
              Statsrådet lyfter sedan fram att man satsar på arbete, utbildning
              och bostadssituationen. Jag har hört många unga människor protestera
              angående bostadssituationen. Det finns företag som inte vill bygga
              längre. I min egen kommun Göteborg kommer flera bostadsområden
              inte att byggas eftersom den nya regeringen har ändrat förutsättningarna
              för att bygga lägenheter. Jag vet inte om ungdomarna känner sig
              särskilt privilegierade i den politiken.
            </seg>
            <seg n="20b96a3a">
              Jag hoppas att den nya högerledda regeringen verkligen gör något
              och inte bara pratar. Den första tiden i regeringsställning har
              man verkligen plockat bort de satsningar som hade kunnat göras
              för unga människor. Bidraget till möteslokaler har plockats bort.
              Det är den fråga som ungdomar själva lyfter upp som den viktigaste.
              Satsningen på Ungkulturåret har också plockats bort, som också
              skulle rikta sig till unga människor. Det är bara att beklaga.
            </seg>
          </u>
          <note type="speaker" n="91ebe348">
            Anf. 89 MARGARETA ISRAELSSON (s):
          </note>
          <u who="margareta_israelsson_568d5c" xml:id="i-c6442dadfbfe2384-1" n="ff6487d6">
            <seg n="70810e68">
              Herr talman! Det är inte min avsikt att dra ut på diskussionen.
              Jag har fått ett svar av statsrådet. Jag förstår tydligt att just
              socialdemokratiska kommuner om jag citerar statsrådet rätt har
              ansvar för sina ungdomar. Hur det var med de andra kommunerna
              fick jag inte riktigt klart för mig. Statsrådet sade också att
              regeringen och statsrådet gör vad man kan för ungdomar, men man
              har valt att dra in pengarna och satsa dem på andra grupper. Det
              är en något märklig inställning som jag finner anledning att återkomma
              till.
            </seg>
            <seg n="a315b4fa">
              Jag har stor förståelse och stor respekt för att man ska prioritera
              på olika sätt, men låt oss inte ställa grupp mot grupp. Gunilla
              Carlsson har mycket tydligt i sina inlägg understrukit att vad
              vi från socialdemokratiskt håll vill ha en diskussion om är hur
              de unga människorna i vårt samhälle har det. Vi har inte haft
              som utgångspunkt att tala om en viss grupp unga som har en viss
              bakgrund, en viss etnicitet eller annat. Vi har talat om unga
              i vårt samhälle.
            </seg>
            <seg n="7a67caa6">
              Ungdomsstyrelsen och andra har på olika sätt pekat på att det
              i dag inte finns samma möjligheter för unga människor rörande
              utbudet på fritiden. Det är grunden för Gunilla Carlssons interpellation.
              Jag hoppas att det finns möjlighet för oss att återkomma till
              diskussionen. Om vi vill göra något bra för de unga måste vi göra
              det gemensamt, oavsett om det är regeringspartierna eller oppositionspartierna
              som styr i en kommun. Det har inte med saken att göra. Vi måste
              se till att unga människor i vårt land vågar satsa på sin framtid.
              Det är det den här diskussionen handlar om.
            </seg>
          </u>
          <note type="speaker" n="05272d32">
            Anf. 90 NIKOS PAPADOPOULOS (s):
          </note>
          <u who="nikos_papadopoulos_a9f4ff" xml:id="i-72cd0c8f5543f36c-0" n="a09f23eb">
            <seg n="1f3eb4f0">
              Herr talman! Jag tänkte inte ta del i debatten, men jag blev
              förvånad när statsrådet betonade att det inte är relevant att
              använda dessa 80 miljoner för ungdomar. Hon säger att det finns
              så mycket pengar, och Socialdemokraterna har satsat så mycket.
            </seg>
            <seg n="1dbe20c1">
              Vilka är Sveriges framtid, statsrådet? Vad kostar den? Ungdomarna
              är Sveriges framtid. Då säger man att det finns för mycket pengar.
            </seg>
            <seg n="df136766">
              Statsrådet har säkert varit i Rinkeby, Tensta, Malmö och Göteborg.
              Du har träffat ungdomar i skolan före valet och pratat med dem.
              Du har varit i Rinkeby och andra områden. Du har sett att utöver
              invandrarungdomarna finns handikappade ungdomar som undrar var
              de ska vara. Var kan de träffas och diskutera hur demokratin ska
              utvecklas? De vill ha någonstans att träffas.
            </seg>
            <seg n="c8e18aaa">
              Jag föreslår att ungdomsministern ska besöka Rinkeby. Där finns
              ett idrottslag som heter Akropol med 600 ungdomar. De har ingenstans
              att vara.
            </seg>
            <seg n="ef3f8d03">
              I Malmö finns ungdomar som inte har någonstans att ta vägen.
            </seg>
            <seg n="b574dd76">
              Hur ska framtiden för dessa ungdomar bli? Kommer de att ha någonstans
              att vara, utvecklas och diskutera demokrati? Då riskerar de att
              hamna snett i en nära framtid. Vad blir det då med Sveriges framtid?
            </seg>
            <seg n="543d9b37">
              Jag tror att du kan få tillbaka flera gånger om de 80100 miljoner
              som du tänker satsa om du satsar dem på ungdomarna. Det räcker
              inte. Det är till och med farligt. Jag trodde att ministern skulle
              vara mer generös och ge flera chanser och möjligheter till ungdomarna.
            </seg>
            <seg n="448f9739">
              Jag vill ställa ett par konkreta frågor till ministern. Vad har
              du tänkt dig? Hur ska du använda de pengar som du anser att det
              finns så mycket av? Handikappade ungdomar behöver lokaler. Det
              gäller också invandrarungdomar och alla ungdomar i skolan. Hur
              ska de få möjlighet att kunna samlas någonstans? Kommer du att
              ge fler möjligheter att utvecklas och träffa andra ungdomar? Det
              räcker inte med att säga att det finns pengar och att det ska
              läggas fram en utredning. Du måste satsa och se till att ungdomar
              får möjligheter att genomföra vissa aktiviteter som ger dem chansen
              att få en bättre framtid och bli en del av samhället. Blir det
              bra för dem blir det också en fantastiskt fin framtid för Sverige.
            </seg>
          </u>
          <note type="speaker" n="bd26b430">
            Anf. 91 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-0583201964f6c5de-7" n="95c876d5">
            <seg n="a9d704f9">
              Herr talman! Ja, ungdomen är Sveriges framtid. Det håller jag
              med om. Därför gäller det att satsa på rätt saker, prioritera
              på rätt sätt. Vi kan ha olika prioriteringar det är inga problem
              med de pengar som jag har tagit från den generella ungdomsverksamheten.
              Som ni själva också en efter en har påpekat finns det väldigt
              många olika behov. Ungdomar i Rinkeby, Tensta och Rosengård efterfrågar
              basketplan, fotbollsplan och boxningshallar. Hur vet vi att de
              hade fått tillgång till dessa 80 miljoner om jag låtit dem ligga
              kvar utan att först tänka igenom hur vi ska få veta det? Ni talar
              om funktionshindrade. Hur vet vi att de skulle få tillgång till
              pengarna?
            </seg>
            <seg n="31d2dbe3">
              Det är just därför jag säger detta: Låt mig gå igenom den rapport
              som Socialstyrelsen har producerat. Låt oss få bättre kunskap
              om exakt hur vi ska använda pengarna för att nå rätt ungdomar,
              och inte bara generellt alla ungdomar. Som jag sade tidigare är
              det olika villkor i olika kommuner för dessa unga. Jag vägrar
              att bara betala ut pengar generellt och säga att de ska gå till
              unga. De måste gå till rätt saker.
            </seg>
            <seg n="9e389b23">
              Dessa pengar har jag använt på integrationsområdet, men de går
              också till ungdomars verksamheter. Det är bland annat Fryshusets
              verksamhet när det gäller Sharaf hjältar. Det är återrehabilitering
              av före detta rasister många av dem är unga. Det handlar bland
              annat om hedersproblematiken, som Sharaf hjältar jobbar med på
              Fryshuset. Det är unga människor som drabbas. De är också vår
              framtid. Det handlar om antidiskrimineringsbyråer, som också får
              en del av de här pengarna.
            </seg>
            <seg n="6420daf6">
              Ja, det handlar om dessa unga människors framtid, för de riskerar
              faktiskt att bli diskriminerade på den arbetsmarknad som de ska
              träda in på så småningom. Det här vänder sig till unga människor.
              Det är bara det att vi prioriterar olika. Jag vänder mig till
              dessa unga människor just nu, därför att det problemet kunde jag
              identifiera och förstå.
            </seg>
            <seg n="9e3f5b31">
              Nu måste jag sätta mig in i ytterligare ett problem: Vad innebär
              det att vi har olika villkor? Vad gör vi för de funktionshindrade?
              Jag måste först ha den kunskapen innan jag kan strö ut de 80 miljoner
              kronorna. Men ungdomar ska vi satsa på.
            </seg>
          </u>
          <note type="speaker" n="d2031847">
            Anf. 92 NIKOS PAPADOPOULOS (s):
          </note>
          <u who="nikos_papadopoulos_a9f4ff" xml:id="i-72cd0c8f5543f36c-1" n="a09f23eb">
            <seg n="2011c010">
              Herr talman! Det gläder mig att statsrådet i alla fall har tänkt
              sig att ta hand om ungdomar, på sitt sätt. Det är positivt att
              hon vill försöka ta hand om ungdomar.
            </seg>
            <seg n="c30ae755">
              Men jag skulle vilja påpeka en sak. Visst ska man satsa på dem
              för framtiden under dessa fyra år. Men innan utredningen är klar
              tycker jag personligen att statsrådet skulle se till att dessa
              pengar, och andra pengar, ges på rätt sätt, inte bara till ungdomarna
              i Fryshuset eller i Rinkeby utan till alla ungdomar. Se till att
              de får möjligheter att ha någonstans att gå. Det finns mycket
              stora behov av lokaler, som statsrådet också vet, inte bara i
              Helsingfors utan i hela Sverige. Vi måste se till att de får möjlighet
              att använda lokaler. Vi måste se till att de får arbete. Det gäller
              dem som är 18 och 19 år. När de går i skolan är det ett annat
              problem att ge pengar.
            </seg>
            <seg n="9b6b95d0">
              Min fråga är om du ska ge dem möjligheter att sinsemellan utveckla
              den demokratiska processen, att träffas och lära känna varandra,
              att utveckla demokratin och lära av varandra. Det är det som är
              viktigt, att du satsar på dem under tiden.
            </seg>
            <seg n="c12e329a">
              Jag blir förvånad när du säger att det inte är relevant att använda
              dessa pengar på det området. Jag tycker att det är väldigt positivt
              att använda dessa pengar, och kanske lite mer till och med. Jag
              hoppas att statsrådet satsar på det här i framtiden.
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="94c4a8cb">
            19 § Svar på interpellation 2006/07:132 om Europeiska året 2007
            för lika möjligheter för alla
          </note>
          <note type="speaker" n="7d6d1629">
            Anf. 93 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-49b482b287c261db-2" n="95c876d5">
            <seg n="ef64bef2">
              Herr talman! Barbro Westerholm har frågat mig vilka åtgärder
              jag ämnar vidta för att Sverige ska få en lag mot diskriminering
              på grund av ålder och att en sådan lagstiftning utöver arbetslivet
              även kommer att omfatta varor och tjänster. Barbro Westerholm
              har också frågat mig vilka aktiviteter mot diskriminering på grund
              av ålder jag planerar att vidta under 2007, trots att den av EU
              beslutade lagstiftningen mot diskriminering inte kommer till stånd
              i Sverige före utgången av 2006.
            </seg>
            <seg n="9fecaf06">
              Jag vill inledningsvis understryka att all diskriminering är
              lika oacceptabel, oavsett om den beror på kön, etnisk tillhörighet,
              religion eller annan trosuppfattning, funktionshinder, sexuell
              läggning eller ålder. För att kunna bibehålla en god samhällsekonomisk
              utveckling är det också nödvändigt att ta till vara såväl yngre
              som äldre arbetskraft i större utsträckning än vad som sker i
              dag. Lagstiftning som förbjuder diskriminering på grund av ålder
              är en av flera viktiga åtgärder som kan bidra till att så sker.
            </seg>
          </u>
          <note n="381b1617">
            Den tidigare regeringen beslutade i januari 2002 om kommittédirektiv
            till en parlamentarisk kommitté, Diskrimineringskommittén. Kommittén
            lämnade, efter flera tilläggsdirektiv, sitt slutbetänkande En
            sammanhållen diskrimineringslagstiftning (SOU 2006:22) först i
            februari 2006. Det tog således hela fyra år innan kommittén kunde
            lämna sitt slutbetänkande. Betänkandet remissbehandlades fram
            till den 29 september 2006.
          </note>
          <u who="unknown" xml:id="i-b738fd3de5c6ece9-2" n="95c876d5">
            <seg n="9989b16b">
              Diskrimineringskommitténs förslag bereds nu inom Regeringskansliet
              för att en proposition ska kunna beslutas under 2007. I det arbetet
              kommer genomförandet av bestämmelserna om förbud mot åldersdiskriminering
              i EU:s så kallade arbetslivsdirektiv (2000/78/EG) att vara en
              viktig del.
            </seg>
            <seg n="9e243a9b">
              Vad gäller frågan om ett skydd mot diskriminering på grund av
              ålder ska omfatta även varor och tjänster uttalar Diskrimineringskommittén
              att det verkar finnas ett visst behov av förbud mot åldersdiskriminering
              på detta område. Enligt kommittén bör ett förbud i sådant fall
              förenas med ett omfattande undantag för att inte sådan särbehandling
              på grund av ålder som kan anses befogad ska förbjudas. Bland annat
              anser kommittén att det behöver göras en mer utförlig kartläggning
              av de åldersrelaterade villkor som tillämpas, och syftet med dessa,
              än vad kommittén med hänsyn till sin utredningstid kunnat göra.
              Kommittén menar mot denna bakgrund att ytterligare överväganden
              bör göras av denna fråga.
            </seg>
            <seg n="62cee537">
              Det saknas alltså beredningsunderlag för att nu besluta om förbud
              mot åldersdiskriminering i fråga om varor och tjänster. Det krävs
              visserligen inte EG-rättsligt att Sverige inför förbud mot åldersdiskriminering
              på dessa områden. Men frågan om detta ska utredas vidare kommer
              ändå att övervägas ytterligare. Hur som helst kan arbetet med
              beredningen av Diskrimineringskommitténs betänkande inte anstå
              till dess att en eventuell sådan utredning har avslutats.
            </seg>
            <seg n="f788fb1f">
              På Barbro Westerholms sista fråga får jag hänvisa till de svenska
              aktiviteterna till följd av EU:s initiativ Europeiska året för
              lika möjligheter för alla. Delegationen för mänskliga rättigheter
              i Sverige, som ansvarar för förberedelserna och genomförandet
              av kampanjen i Sverige, har ännu inte slutligt fastställt vilka
              aktiviteter man tänker genomföra med anknytning till diskriminering
              på grund av ålder. Jag avser att noga följa det fortsatta arbetet
              på området.
            </seg>
          </u>
          <note type="speaker" n="407cbe16">
            Anf. 94 BARBRO WESTERHOLM (fp):
          </note>
          <u who="barbro_westerholm_f43973" xml:id="i-ac6cbbe183fe890c-0" n="b0dadff3">
            <seg n="77631f11">
              Herr talman! Jag får tacka statsrådet för svaret. Jag är väldigt
              glad över att statsrådet är tydlig om att vi kommer att få en
              proposition och en lag mot diskriminering på grund av ålder. Utredningen
              hade med ett visst behov, som ingav oro. Nu lägger man alltså
              fram en proposition innan hela utredningsuppdraget är färdigt,
              och jag tycker att det behövs.
            </seg>
            <seg n="19fcc612">
              Bakgrunden är att år 2000 kom EU-direktivet, men först år 2002
              kom utredningen i gång. Det hade då varit naturligt att införa
              en särskild ombudsman när det gäller ålder, för vi har ingen lagstiftning
              där. Könsidentitet och ålder ligger utanför det vi redan har.
              Men den dåvarande regeringen valde att ta ett väldigt brett grepp
              över det hela och se över ombudsmannafunktionen och så vidare,
              och det ledde till fördröjningen. Jag som har varit aktiv en hel
              del i EU-sammanhang har känt att jag har fått skämmas för det,
              därför att man har haft så stora förväntningar på Sverige att
              snabbt få en lagstiftning här.
            </seg>
            <seg n="64353707">
              Diskriminering i arbetslivet är väldigt väsentligt. Enligt en
              undersökning i Finland, som inte skiljer sig så mycket från vårt
              land, är diskriminering på grund av ålder fyra gånger vanligare
              än diskriminering på grund av kön. I Sverige har vi tyvärr inga
              studier när det gäller diskriminering på grund av ålder i arbetslivet
              inga studier som är värda namnet.
            </seg>
            <seg n="d3fdb63f">
              När det gäller varor och tjänster har vi samtidigt tydliga signaler
              om att vi måste se om lagstiftningen ska bli vidare än inom arbetslivet.
              Inom hälso- och sjukvården är det så att kvinnor som är 70 år
              eller äldre i det här landet inte får tillgång till mammografi
              trots att Socialstyrelsen rekommenderar det. De berörda landstingen
              säger: Det är så jobbigt att mammografera så gamla damer.
            </seg>
            <seg n="433befcc">
              Jag tillhör den gruppen, och jag känner mig djupt kränkt över
              en sådan attityd. Min hälsa är alltså mindre värd än yngre kvinnors.
            </seg>
            <seg n="581c2a4a">
              Vi kan titta på offentlig statistik. Den slutar ibland vid 65
              år, ibland vid 70 år, ibland vid 75 år, och ibland tar man med
              80 år. Men vi har en växande andel av befolkningen som är över
              8085 år. Varför är man inte intresserad av att studera dem?
            </seg>
            <seg n="b3bdfcf8">
              När man vill sälja sitt småhus eller sin villa och försöka köpa
              en bostadsrätt får man höra av bostadsrättsföreningen att man
              är för gammal för att komma in i föreningen. Jaha, då blir man
              kvar i sin villa eller sitt småhus trots att man skulle vilja
              använda sina resurser på annat sätt.
            </seg>
            <seg n="46bc71f6">
              Det är bra att den här lagstiftningen kommer, men jag vill ändå
              fråga statsrådet om hon kan tänka sig att göra en utredning när
              det gäller just varor och tjänster. Irland har en sådan lagstiftning,
              och man kan också ta vara på andra länders erfarenheter.
            </seg>
          </u>
          <note type="speaker" n="2d24786c">
            Anf. 95 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-0583201964f6c5de-8" n="95c876d5">
            <seg n="56c6c2bd">
              Herr talman! Vi har ganska nyligen fått in remissvaren på det
              betänkande som handlar om sammanslagningen av diskrimineringslagarna,
              och det är i den propositionen som också den här frågan skulle
              bli aktuell. Där har vi det självklart, som sagt, färdigt när
              det gäller diskrimineringen på arbetsmarknaden, diskriminering
              på grund av ålder på arbetsmarknaden. Däremot kan jag inte i dag
              säga om vi kommer att tillsätta en utredning i fråga om diskriminering
              när det gäller varor och tjänster. Vi håller nämligen på och diskuterar
              frågan och bereder den för att se vilka för- och nackdelar det
              finns och vad det i så fall skulle kunna vara.
            </seg>
            <seg n="ec280928">
              Det föreligger ju ett förslag från en organisation som heter
              Age, till exempel. Det är förslag på hur man skulle kunna införa
              denna lagstiftning. Men med de svenska förhållandena skulle det
              bli väldigt svårt, och många undantag skulle behöva göras, så
              vi behöver titta på frågan från vårt eget perspektiv.
            </seg>
            <seg n="a03fc16c">
              Det mesta som du beskrev när det gällde diskrimineringen handlade
              om vård, omsorg, de offentliga tjänsterna. Där finns det ju redan
              ett skydd i lagen. Man ska inte bli diskriminerad inom vården
              eller omsorgen av någon anledning. Just när det gäller varor och
              tjänster kan jag tänka mig att det snarare handlar om det som
              händer på den öppna privata marknaden. Och då finns det anledning
              att studera det här lite närmare. Vad kan det då handla om? Det
              finns ju, som sagt, en viss särbehandling som ändå är motiverad
              från marknadsperspektivet, som vi inte kan gå in och lagstifta
              om. Det gäller försäkringar eller banklån, på grund av säkerhet
              och så vidare.
            </seg>
            <seg n="6f41d686">
              Jag kan inte i dag lova att denna utredning kommer att tillsättas.
              Vad jag lovar är att det pågår samtal i Regeringskansliet på Integrations-
              och jämställdhetsdepartementet. Det handlar om hur vi går vidare
              med detta arbete, hur vi ska se på diskriminering när det också
              gäller varor och tjänster. Vi ska försöka lära oss av det som
              redan finns först.
            </seg>
          </u>
          <note type="speaker" n="bb89656d">
            Anf. 96 BARBRO WESTERHOLM (fp):
          </note>
          <u who="barbro_westerholm_f43973" xml:id="i-ac6cbbe183fe890c-1" n="b0dadff3">
            <seg n="3c705fcb">
              Herr talman! Jag tror att man inte får lägga den här frågan om
              varor och tjänster åt sidan. Om man har pension kan man bli nekad
              att köpa på avbetalning och så vidare. Det är ju kränkande för
              människor att få veta att de är för gamla och har fel inkomst
              för att få tillgång till vissa nyttigheter.
            </seg>
            <seg n="eac01a04">
              Men jag vill då gå vidare till det här europeiska året. Det står
              i svaret här att Delegationen för mänskliga rättigheter har ansvar
              för aktiviteter. Jag gick in på deras hemsida, och det jag fick
              ut av det var vad det här året heter på engelska, tyska och franska.
              Det ser liksom lite magert ut. Och så var det sex konferenser
              som man skulle ha. Men om man jämför det med intentionerna och
              det som EU-kommissionen har tagit fram som skulle göras under
              det här året ser man att det är en väldig diskrepans. 2005 insåg
              ju kommissionen att man måste följa upp hur det går med den här
              lagstiftningen, som då borde vara införd i de olika länderna.
              Och parlamentet ställde sig 2006 bakom att det skulle vara ett
              år för de här lika rättigheterna och en uppföljning. Under det
              här året ska man då fokusera på fyra frågor. Det är rättigheter
              på grund av ålder för det gäller unga också. Det är representation
              i beslutande församlingar. Det är erkännande, och det är respekt.
              Och det sista tycker jag känns oerhört viktigt. Linda Skugge är
              kanske inte representativ för den svenska befolkningen, men hon
              skriver så här i sin bok om gamla människor, pensionärer:
            </seg>
            <seg n="961fb695">
              Vi kan skuffa in dem på nåt sketet hem fullt med analbakterier
              där de kan sitta och ruttna. Och så fortsätter det. Det är så
              fult språk att jag inte tänker läsa upp det i den här kammaren,
              men det gör ont att det här förekommer.
            </seg>
            <seg n="4c922981">
              Nåväl, EU har då satsat 15 miljoner euro på aktiviteter under
              det här året. Ländernas organisationer och alla möjliga kan söka
              medel och få 50 % av kostnaderna ersatta. De lägger också fram
              en meny, kan man säga, med vad man kan göra. Det är sådant som
              uppsatstävlingar för ungdomar. Det är priser till näringslivet,
              om de har lyckats bra med sina satsningar när det gäller åldersdiskrimineringen.
              Det är utbildning av fackliga organisationer och näringslivschefer.
              Det är tv-program. Man satsar på mångfaldsambassadörer, och jag
              har faktiskt ställt upp på att vara en sådan mångfaldsambassadör.
            </seg>
            <seg n="8b97343d">
              Det här kan bli väldigt spännande, och upptakten sker då den
              3031 januari i Berlin under det tyska ordförandeskapet. Min fråga
              är nu: Kommer den svenska regeringen att vara representerad på
              den upptaktskonferensen?
            </seg>
          </u>
          <note type="speaker" n="74a2b2f9">
            Anf. 97 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-0583201964f6c5de-9" n="95c876d5">
            <seg n="0ef650fe">
              Herr talman! Ursäkta, jag fattade inte vilken upptaktskonferens
            </seg>
          </u>
          <note type="speaker" n="a4104049">
            (BARBRO WESTERHOLM (fp):
          </note>
          <u who="barbro_westerholm_f43973" xml:id="i-ac6cbbe183fe890c-2" n="b0dadff3">
            <seg n="5ea26e77">
              Jo, här har jag papperet. Det är en invitation till det första
              jämlikhetsmötet. Man öppnar då det europeiska året för likabehandling.
              Och det är då ministrar som inviterar )
            </seg>
            <seg n="3dc31d99">
              Ja, vi kommer att vara representerade. Christer Hallerby åker
              på det mötet. Och, ja, det kommer att bli aktiviteter kring just
              äldres situation och också diskriminering på grund av ålder.
            </seg>
            <seg n="c785ae44">
              Jag är övertygad om att Delegationen för mänskliga rättigheter
              kommer att uppfylla det som de säger att de ska göra. Det är bara
              det att de i dag inte har ett fast program, men vi kan ju följa
              upp deras arbete. Jag tycker att det är relevant att du skickar
              in dina förslag till dem. Ta kontakt med dem redan i dag! Eftersom
              de i alla fall inte är färdiga har du faktiskt chansen att påverka
              vilken riktning de här olika aktiviteterna ska ha.
            </seg>
            <seg n="498e688d">
              Men jag tror också att det i denna debatt är viktigt, Barbro,
              att komma ihåg att vi inte kan komma åt all typ av särbehandling.
              Du pratade just om banken och om möjligheten att köpa på avbetalning.
              Ja, de som har högre löner får alltid högre lån än dem som har
              lägre löner. Det är också en typ av särbehandling, men det är
              lite så en marknad fungerar. Den som lånar ut pengar måste ju
              vara säker på att den får tillbaka sina pengar, så all typ av
              särbehandling kommer vi inte att komma ifrån. All typ av särbehandling
              drabbar tyvärr inte bara äldre, utan människor som befinner sig
              i olika situationer i livet kan drabbas på olika sätt beroende
              på hur marknaden fungerar.
            </seg>
            <seg n="93ad78b1">
              Men självklart är det viktigt att vi hela tiden följer upp hur
              det funkar i samhället, och självklart är det oacceptabelt att
              man ska bli diskriminerad på grund av ålder, precis som det också
              är oacceptabelt att man ska bli diskriminerad av annan orsak.
            </seg>
            <seg n="9036453b">
              Jag kan väl bara säga att jag beklagar Linda Skugges språkbruk.
              Det var tråkigt.
            </seg>
          </u>
          <note type="speaker" n="90133e74">
            Anf. 98 BARBRO WESTERHOLM (fp):
          </note>
          <u who="barbro_westerholm_f43973" xml:id="i-ac6cbbe183fe890c-3" n="b0dadff3">
            <seg n="aee8d485">
              Herr talman! Jag tycker ändå att detta känns väldigt viktigt.
              Det här är ju en sekvens. Man antar ett antidiskrimineringsdirektiv.
              Man får med viss möda länderna att införa det i sin lagstiftning.
              Sedan måste det ju användas, och då är en regering normbildande.
              Då tycker jag att man ska ta vara på den här dagen. Även om nu
              statsrådet inte åker själv kan man tydligt visa att vi har en
              lagstiftning som vi ännu inte har infört men att vi tänker leva
              efter den och poängtera detta med rättigheter, representation,
              erkännande och respekt för alla de grupper som då omfattas av
              det här direktivet. Nu har jag tagit upp ålder. Jag vill gärna
              se en DN-artikel i den andan och lite sådant.
            </seg>
            <seg n="09774193">
              Jag vill skryta med Sverige. Trots att vi inte har infört lagstiftningen
              vill jag med stolthet kunna gå ut och säga att vi här har tagit
              ett vidare grepp. Vi har inte lagen på plats, men vi tillämpar
              den andligen och själsligen.
            </seg>
          </u>
          <note type="speaker" n="3b4443d2">
            Anf. 99 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-0583201964f6c5de-10" n="95c876d5">
            <seg n="68bb1212">
              Herr talman! Jag kan bara tacka för det. Jag håller med om att
              mycket handlar om attityden till det som pågår. Det handlar om
              opinionsbildning och hur man förhåller sig till det i sitt sätt
              att kommunicera med varandra, och det kan vi väl göra. Vi skulle
              till och med kunna skriva en artikel ihop, Barbro Westerholm och
              jag. Jag tror att vi tycker ganska lika.
            </seg>
            <seg n="87e1c689">
              Jag kan beklaga att direktivet inte införlivades redan av den
              socialdemokratiska regeringen. Vad jag har förstått har det legat
              i lådan i sex år. Men det känns som att det skulle bli ett dubbelarbete
              att införliva det nu samtidigt som vi ska föra samman diskrimineringslagar.
              Därför får det ingå i arbetet. Det kommer kanske att dröja ytterligare
              två år innan det blir verklighet.
            </seg>
            <seg n="4eb4d8b4">
              Men vi ska självklart kunna leva upp till de förutsättningarna
              även innan lagen är på plats. Det hoppas jag verkligen.
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="e4b44549">
            20 § Svar på interpellationerna 2006/07:133 om Medelhavsmuseet
            och 134 om Kungl. myntkabinettet
          </note>
          <note type="speaker" n="49340c12">
            Anf. 100 Kulturminister LENA ADELSOHN LILJEROTH (m):
          </note>
          <u who="unknown" xml:id="i-c1788e2c9ca26697-0" n="95c876d5">
            <seg n="dfa97682">
              Herr talman! Anneli Särnblad har frågat mig vilka effekter jag
              bedömer att den återinförda inträdesavgiften på Medelhavsmuseet
              kommer att få för antalet besökare där och om jag är beredd att
              ompröva beslutet att återinföra inträdesavgifterna om det visar
              sig att exempelvis besöksantalet går ned kraftigt. Hon har också
              frågat mig vilka konsekvenser för besöksantalet på Kungl. myntkabinettet
              som jag räknar med att den av regeringen beslutade återinförda
              entréavgiften kommer att få. Jag besvarar här båda frågorna samtidigt.
            </seg>
            <seg n="f6b25993">
              Till att börja med vill jag klargöra en missuppfattning. Det
              finns inget beslut om att återinföra entréavgifter på statliga
              museer. Det som finns är ett beslut om att ta bort tvånget för
              museerna att de måste ha fri entré för alla. Mitt svar till Anneli
              Särnblad är därför: Nej, jag är inte beredd att ompröva beslutet
              att åter tillåta museerna att om de så önskar ta entréavgift för
              vuxna besökare. Det är en fråga för museerna själva att ta ställning
              till.
            </seg>
            <seg n="825c6827">
              Det är annars riktigt som Anneli Särnblad säger Medelhavsmuseet
              och Kungl. myntkabinettet är levande och aktiva museer. Det kommer
              de att fortsätta vara. Det mest intressanta för alla museibesökare
              är nämligen just att de kan besöka ett aktivt och levande museum
              med verksamhet som tilltalar dem. Det finns som vi sett tidigare,
              vilket också Statens kulturråds utvärdering av fri entré-reformen
              visar, en klar betalningsvilja hos den som erbjuds något intresseväckande
              och bra. Att de som besöker museerna möter en verksamhet med hög
              kvalitet är för mig viktigare än att räkna besökare. Jag tänker
              därför fortsätta verka för att museisektorn ska ha förutsättningar
              till verksamhet av fortsatt hög kvalitet som lockar och intresserar
              många besökare.
            </seg>
            <seg n="2a882b27">
              Med fri entré till alla utställningar på alla statliga museer
              för alla barn och ungdomar har vi dessutom ett generöst system
              där barn och unga kan ta del av den kunskap och de kulturskatter
              som finns på museerna så ofta de vill. En stor andel av det ökade
              besöksantalet till museerna under 2005 har också konstaterats
              vara barn och unga.
            </seg>
          </u>
          <note type="speaker" n="c656c9e8">
            Anf. 101 ANNELI SÄRNBLAD (s):
          </note>
          <u who="anneli_sarnblad_dcdaa1" xml:id="i-ff310012eb47f382-0" n="06107d33">
            <seg n="2e939127">
              Herr talman! Kulturpolitik är en klassfråga. Det visar sig även
              i den här frågan. Jag vill tacka kulturministern för svaret. Det
              var inte ett överraskande svar eftersom vi också hade debatter
              innan jul i den här frågan. Dock är jag lite förvånad över svaret.
            </seg>
            <seg n="dcecf771">
              Ministern säger att det är en missuppfattningen att det fattats
              beslut om att ta bort den fria entrén och att det inte skulle
              ha blivit någon skillnad. Men ministern har ju tagit bort pengarna
              och i och med det ställt museerna inför svåra utmaningar.
            </seg>
            <seg n="39377d66">
              Herr talman! När jag besökte Medelhavsmuseet och Kungl. myntkabinettet
              fick jag höra deras berättelser om hur framgångsrik reformen med
              fri entré har varit. Jag måste säga att det smärtar att den moderatledda
              regeringen inte ser hur mycket reformen har betytt.
            </seg>
            <seg n="1b74113a">
              Många förundras över att regeringen och ministern inte tar till
              sig det positiva som blev att fler hade råd att ta del av våra
              statliga museer. När vi ser till andra länder, exempelvis Danmark,
              har även de sett otroligt positiva siffror sedan det blev fritt
              på de statliga museerna.
            </seg>
            <seg n="8d57c048">
              Hos oss var ökningen 159 %, kulturministern. Den reformen dras
              tillbaka. Det är mycket kortsynt tänkt.
            </seg>
            <seg n="9386bd4b">
              Det är glädjande att barn och unga får fri entré. Men studenterna
              och de vuxna kommer att få betala. I och med den politik som ni
              för i övrigt kommer många att ha mindre pengar i plånboken till
              att kunna ta del av kulturens värld när den avgiftsbeläggs mer.
            </seg>
            <seg n="6cc4d062">
              I går talade jag med museidirektören på Kungl. myntkabinettet
              som var mycket oroad över antalet besökare. En dag kom det tolv
              personer. Innan ni från den moderatledda regeringen fattade det
              här beslutet var siffrorna flera hundra om dagen. Då måste väl
              ministern i varje fall känna en liten oro i sitt kulturhjärta
              för framtiden?
            </seg>
            <seg n="9ca45c3e">
              I DN den 14 januari kunde vi läsa om andra museer som också hade
              samma dystra besked. Det var lägre siffror och ett mindre antal
              besökare. Museerna ska vara levande. Många ska kunna ta del av
              våra kulturskatter.
            </seg>
            <seg n="b5da11cf">
              Ministern säger i sitt svar att hög kvalitet är viktigt men att
              antalet inte är det viktigaste. Men är det inte viktigt att så
              många som möjligt får ta del av den höga kvaliteten? Gör inte
              hög kvalitet det ännu viktigare att nå ut så att många kan besöka
              museerna?
            </seg>
            <seg n="b330a656">
              Vi socialdemokrater oroar oss för framtiden när det gäller museivärlden.
              Vi vill att kulturpolitik ska vara för alla och att alla ska kunna
              ta del av kulturen.
            </seg>
            <seg n="0ae558cc">
              Jag tror att kulturministern måste ta sig en liten funderare.
              Det finns många som oroar sig över den utveckling man nu kan se
              när den fria entrén drogs tillbaka.
            </seg>
            <seg n="bfdf896d">
              Vi kommer i varje fall inte att ge oss i den här frågan utan
              kommer att driva på och hoppas att ni slutligen ska ändra er.
            </seg>
          </u>
          <note type="speaker" n="0e0c435c">
            Anf. 102 Kulturminister LENA ADELSOHN LILJEROTH (m):
          </note>
          <u who="unknown" xml:id="i-c1788e2c9ca26697-1" n="95c876d5">
            <seg n="17afb124">
              Herr talman! Den här frågan är inte ny. Vi har debatterat den
              under den föregående mandatperioden med flera av vännerna som
              jag ser vid bänken här. Vi har debatterat den i valrörelsen. Vi
              har debatterat den i budgetdebatten. Jag har själv haft flera
              interpellationsdebatter som har gällt den så kallade fria entrén.
              Frågan är inte ny, och argumenten är inte heller nya.
            </seg>
            <seg n="33fbccc9">
              Nej, jag är inte särskilt bekymrad. Det är klart att jag brinner
              för kulturen. Det gör vi alla som sitter här. Det är därför vi
              har valt att engagera oss i kulturfrågorna. Men när det handlar
              just om den fria entrén är jag inte bekymrad, i varje fall inte
              av samma skäl som Anneli Särnblad är.
            </seg>
            <seg n="4f810912">
              Jag ser att det finns stora behov på museerna. Jag ser också,
              kanske med viss oro, en utveckling där det också finns stora önskemål
              om flera och nya museer, som ju inte heller kommer att bli gratis.
              Vi har ett omfattande kulturarv att värna.
            </seg>
            <seg n="15fa3224">
              Det är helt enkelt så att vi har prioriterat att sänka skatterna.
              Anneli Särnblad antydde att det inte kommer att märkas. Men det
              kommer att märkas. Nästa vecka betalas lönerna ut för dem som
              får lön den 25:e. Det kommer synas mycket väl i lönekuvertet att
              vi har fått en ny regering och en ny politik.
            </seg>
            <seg n="30cb9752">
              Här finns helt klart en ideologisk skillnad. Vi prioriterar att
              låta människor få behålla mer pengar i plånboken. Socialdemokraterna
              väljer i stället att dra in mer i skatt. De skulle gärna vilja
              höja den ytterligare, trots att vi redan under den förra perioden
              när Socialdemokraterna satt vid makten hade om inte den högsta
              så bland de högsta skatterna i världen. Inklusive punktskatter
              togs två tredjedelar av det som genomsnittssvensken tjänade in
              i skatt. Vi gör andra prioriteringar.
            </seg>
            <seg n="c17a30bc">
              Anneli tog också upp Danmark som exempel. Förmodligen har vi
              kanske läst samma artikel i tidningen där det stod om två statliga
              museer som har infört fri entré. Jag har för mig att besöksantalet
              hade ökat med runt 28 %, 29 % i ett fall och lite drygt 50 % i
              ett annat.
            </seg>
            <seg n="3696df9a">
              Men ett antal andra, privata, museer, bland andra Louisiana,
              hade tappat en stor andel av sina besökare runt en fjärdedel.
              Ett annat konstmuseum hade tappat hälften. För dem är intäkterna
              absolut avgörande för att de ska klara hyror och personalkostnader.
            </seg>
            <seg n="2349e2f6">
              Summan av kardemumman är kanske att nettot är detsamma: Det finns
              ingenting som är gratis. Allting betalas, så även fri entré, genom
              höjda skatter. Vi har valt en annan modell, och det har vi gjort
              av skälet att det finns mycket som vi vill satsa på. Totalt sett
              blev det en större kulturbudget än det blev föregående budgetår.
              Vi har stora ambitioner för vad vi vill göra på kulturområdet
              under den här mandatperioden. I den delen är jag inte orolig.
            </seg>
          </u>
          <note type="speaker" n="aac6d571">
            Anf. 103 ANNELI SÄRNBLAD (s):
          </note>
          <u who="anneli_sarnblad_dcdaa1" xml:id="i-ff310012eb47f382-1" n="06107d33">
            <seg n="a331cc2d">
              Herr talman! När kulturministern nu anför regeringens politik
              börjar jag tänka på de arbetslösa och pensionärerna och på dem
              som verkligen kommer att få en utsatt position när det gäller
              a-kassepolitiken. Det handlar framför allt om kulturarbetarna
              och deras nya situation, som vi har fört en debatt om i den här
              kammaren.
            </seg>
            <seg n="a1513c8a">
              Familjepolitiken kan oroa oss från Socialdemokraternas sida enormt
              starkt. Ministern säger att familjerna nu kommer att få mer pengar
              i plånboken. Men det är bara det, ministern, att det så småningom
              kommer att bli höjda avgifter i kommuner och landsting också.
              Saker kommer att kosta en hel del.
            </seg>
            <seg n="80f8f751">
              Men nu återgår jag till museerna. Kulturministern skriver att
              det är glädjande att så många barn och unga har besökt museerna.
              Men de här barnen och unga har ju också föräldrar. I den värld
              som jag lever i och när det gäller de människor som jag möter
              hemma i Dalarna och i Sverige i stort så är många oroade, Lena.
              Många där ute känner en förtvivlan. De kommer inte att ha råd
              att gå in på museerna. Jag har mött så många som har varit så
              glada över att det har varit fri entré på museerna. Då har man
              kunnat gå in lite då och då. Man kan gå in en dag och vara några
              timmar på ett ställe och inte se hela museet. Man kan gå dit nästa
              dag igen, ta barnen med och ta del av det kulturarv som vi har
              på våra museer. Jag vet inte vilken värld ministern lever i, men
              i min värld ser i alla fall jag människor som inte har så himla
              mycket pengar när det gäller att kunna ta del av den kulturskatt
              som vi har.
            </seg>
            <seg n="cbad9aaf">
              Jag har fullt förtroende för dem som jobbar på museerna. De har
              en kunskap om verksamheten. Jag har mött personalen på Medelhavsmuseet
              och Myntkabinettet och hörde om den glädjande utveckling som de
              hade sett och byggt upp. Därför var det med sorg i hjärtat som
              jag såg hur den här reformen, som så många tycker har varit så
              positiv och så bra, drogs tillbaka. Jag kan inte förstå detta
              när det handlar om en reform som har varit så positiv en ökning
              av antalet besökare med 159 %. Helt plötsligt drar man nu tillbaka
              den och ser till att göra museerna avgiftsbelagda igen. I stället
              borde man utveckla den ännu mer.
            </seg>
            <seg n="3dc4a9da">
              Medelhavsmuseet har många olika seminarier på kvällarna som kostar.
              Men de har också dragit fler människor i och med att det har varit
              fri entré. Jag träffade studenter den dagen jag var i museet.
              De sade: Vi kommer inte att ha råd att gå på alla museer som vi
              vill. De var oroade över sin framtid.
            </seg>
            <seg n="c9724b29">
              Framför allt var det här en bra reform för barn och unga om de
              ska ha några som följer med dem. Jag tror att du måste ta dig
              en funderare, kulturministern. Om museerna nu skulle gå mot den
              utveckling som vi befarar så hoppas jag ändå, trots kulturministerns
              svar, att du tar dig en funderare och ser på siffrorna om de skulle
              gå ned drastiskt. Det är ju en tragedi om det som vi befarar verkligen
              skulle ske. Det blev en ökning med 159 % och så ser man till att
              dra bort den reform som var så otroligt positiv.
            </seg>
            <seg n="d9940027">
              Jag vet att många sitter och lyssnar på debatten om museifrågan
              nu. Ministern har varit tydlig. Hon kommer inte att ändra sig.
              Hon kommer inte att göra någonting om det skulle bli drastiska
              förändringar. Men ministern måste väl ändå se kulturpolitiken
              också som en näringspolitisk fråga. Det vore väl rätt intressant
              att se vad reformen har gett i ett näringspolitiskt syfte när
              vi har fått våra besökare till Sverige? Det kanske man också skulle
              ta och titta lite grann på.
            </seg>
          </u>
          <note type="speaker" n="2d97b229">
            Anf. 104 Kulturminister LENA ADELSOHN LILJEROTH (m):
          </note>
          <u who="unknown" xml:id="i-c1788e2c9ca26697-2" n="95c876d5">
            <seg n="9a0bcba4">
              Herr talman! Jag tar den sista frågan först. Apropå den sammanslagning
              som skedde av kulturdepartement och utbildningsdepartement under
              den förra perioden brukar jag ibland säga att vi säkert skulle
              ha större nytta av att slå samman Kulturdepartementet med just
              Näringsdepartementet. I den delen är vi eniga. Här finns mycket
              där vi kan hjälpa och lära av varandra.
            </seg>
            <seg n="015f3782">
              Låt oss ta det här med turismsatsningen. Jag kan konstatera att
              ett museum som har slagit i taket och som har haft fler besökare
              än någonsin är Vasamuseet i Helsingfors. Det är ingen fri entré
              där. Jag tror att man tar 80 kr i entré. Museet har fått fler
              besökare än det har haft någonsin tidigare. Många är turister
              både svenska och från andra håll.
            </seg>
            <seg n="a589f8c1">
              Anneli talade också om kommuner och landsting med höjda avgifter
              och annat. Men många kommuner har ju blivit borgerliga i och med
              det senaste valet. Många av dem sänker skatten. Det kommer också
              att märkas i lönekuvertet för väldigt många svenskar.
            </seg>
            <seg n="80a32d1d">
              Jag vill gärna gå in på svaren också. Det gäller den oro som
              Anneli mötte hos väljarna i Dalarna. Men i Dalarna finns inga
              statliga museer med fri entré. Det är 19 statliga museer som har
              haft det under två år och inte under 20 år. Man kan ju förledas
              att tro att det här är någonting som har funnits så länge. 16
              av museerna finns i Helsingfors. Jag hoppas innerligt att de människor
              som Anneli talar om, som kommer från olika delar av Dalarna, besöker
              Helsingfors och även gärna går på museer. Barnen kommer att kunna
              gå gratis. Men de här museerna finns inte i Dalarna. Jag tror
              inte att den oro som Anneli Särnblad ger uttryck för kan vara
              så förfärligt stark.
            </seg>
            <seg n="c1e25cd8">
              Det är väl alltid så att människor kan tycka att det är roligt
              om någonting är gratis, eller kan verka gratis fast det inte är
              det. Många kanske skulle vilja ha subventionerade restaurangbesök.
              Vi mår ju bra av att gå ut på krogen, träffa andra människor,
              äta och få koppla av. Ska vi ha gratis besök på simhallarna? Alltihop
              det här ska ju betalas. Man kan hitta en massa goda skäl till
              att saker och ting borde vara gratis. Det finns säkert de som
              tycker att det borde vara gratis att gå på teater också, om man
              nu inte har tillgång till Parkteatern på somrarna som i någon
              mening är gratis, det vill säga skattesubventionerad.
            </seg>
            <seg n="db0a7406">
              Kulturrådet och andra har i sina utvärderingar frågat hur mycket
              den fria entrén betyder för valet att gå på museum. Det gäller
              de 159 % som Anneli talar om. Det är 30 % som säger att det har
              haft stor betydelse. Men för 70 % har det egentligen inte haft
              någon avgörande betydelse eller ingen betydelse alls. Det tycker
              jag också att man ska ta med i det här.
            </seg>
            <seg n="1280600d">
              Utan att ha siffror på det är jag övertygad om att hela den här
              diskussionen har givit en skjuts åt museivärlden och det är i
              och för sig positivt. Detta har också inneburit att många museer
              som tar betalt för entrén inte bara Vasamuseet utan även Tekniska
              museet också har fått fler besökare. Andra museer har dessvärre
              tappat. Det finns också sådana exempel i Helsingforsstrakten.
              Detta är museer som konkurrerar med de statliga museer. Millesgården
              är ett och Waldemarsudde ett annat. Det går inte att säga att
              detta generellt sett slår si eller så. Det skulle vara mycket
              enklare, men så är det inte.
            </seg>
            <seg n="5a3d3faf">
              Kostnaderna är egentligen inte vansinnigt höga. Normalpriset
              för att gå på ett museum motsvarar ungefär en starköl på krogen.
              Det kan låta som en dålig jämförelse, men så är det faktiskt.
            </seg>
          </u>
          <note type="speaker" n="52010046">
            Anf. 105 ANNELI SÄRNBLAD (s):
          </note>
          <u who="anneli_sarnblad_dcdaa1" xml:id="i-ff310012eb47f382-2" n="06107d33">
            <seg n="5059448b">
              Herr talman! Oron i Dalarna gällde kanske mer regeringens politik
              i stort sänkt a-kassa och minskade satsningar på välfärdspolitiken.
              Det var mer det som jag var inne på.
            </seg>
            <seg n="d5958ace">
              Däremot är det många i Dalarna som åker hit på semester och går
              på museerna.
            </seg>
          </u>
          <note type="speaker" n="674d0ce6">
            (Kulturminister LENA ADELSOHN LILJEROTH (m):
          </note>
          <u who="unknown" xml:id="i-c1788e2c9ca26697-3" n="95c876d5">
            <seg n="8b02c2c4">
              Det hoppas jag.)
            </seg>
            <seg n="f18d021b">
              Du berörde Vasamuseet. Det är detta som är poängen. När man har
              varit ute och lyssnat i museivärlden märker man att detta att
              det på många ställen har varit fri entré har gjort att människor
              har haft råd att också gå till de museer som har varit avgiftsbelagda.
              Man har alltså kunnat ta del av fler.
            </seg>
            <seg n="3e1742a8">
              Du jämför det här med en kostnad på krogen. Det var detta som
              jag var inne på lite grann; i den värld som jag möter finns människor
              som får vända och vrida på sina pengar ibland. Då kan en summa
              som ministern anser vara liten vara en rätt stor summa för en
              del familjer.
            </seg>
            <seg n="8601b56b">
              Den här reformen har varit positiv och glädjande. Vi hade hoppats
              kunna vidareutveckla den lite grann även länsvis om vi hade suttit
              kvar i majoritet.
            </seg>
            <seg n="f2195f0e">
              Ministern sade att hon inte känner den här oron utan tror att
              det kommer att lösa sig i alla fall. Vi får väl hoppas det, kulturministern.
              Men om det inte skulle bli så måste man hitta nya lösningar. Där
              kommer man in på frågor som ministern kanske får svara oss socialdemokrater
              på framöver. Hur tänker ministern finansiera detta om det skulle
              visa sig att det inte kommer så många besökare till museerna?
              Tänker ministern då försöka få in sponsorpengar? Ska museerna
              jobba mer med det? Det är en fråga som vi kommer att ställa till
              ministern framöver. Är det detta som ministern anser ska lösa
              problemet framöver om det skulle bli ett minskat antal besök och
              om man inte får in pengar? Det är egentligen inte mycket som museerna
              kan få in i entréavgifter framdeles om antalet besökare minskar.
            </seg>
          </u>
          <note type="speaker" n="b3c79e45">
            Anf. 106 MARGARETA ISRAELSSON (s):
          </note>
          <u who="margareta_israelsson_568d5c" xml:id="i-c6442dadfbfe2384-2" n="ff6487d6">
            <seg n="2a2325a6">
              Herr talman! Låt mig börja med att önska ministern en god fortsättning.
            </seg>
          </u>
          <note type="speaker" n="0fcdb477">
            (Kulturminister LENA ADELSOHN LILJEROT (m):
          </note>
          <u who="unknown" xml:id="i-7142e50ed0cdd1d7-0" n="95c876d5">
            <seg n="9111916f">
              Tack så mycket!)
            </seg>
            <seg n="64ba8303">
              Jag begärde ordet när ministern raljerade lite grann över kostnaderna
              för att ta del av kulturen. Jag tror att det är viktigt för oss
              alla i den här kammaren, inte minst mot bakgrund av de ersättningar
              vi får per månad, att tänka på att det är många som har väsentligt
              lägre ersättningar att klara sig på.
            </seg>
            <seg n="d611cf91">
              Mot bakgrund av det ministern också tog upp när det gäller Vasamuseet
              skulle jag vilja säga att även om jag inte satt i kulturutskottet
              då har jag ett svagt minne av att när den här frågan diskuterades
              var ett av orosämnena, som statsrådet i sin dåvarande roll förde
              fram som kritik mot reformen, att det skulle drabba museer som
              tog avgift, exempelvis Vasamuseet, om man genomförde en reform
              med fri entré. Det har faktiskt visat sig att det blev precis
              raka motsatsen. Det blev fler besökare också till Vasamuseet.
            </seg>
            <seg n="84d94347">
              Statsrådet sade också att flera kommuner sänker skatten. Vi hade
              en diskussion alldeles nyligen här med statsrådet Sabuni om stödet
              till de unga och deras möjlighet att ta del av fritidssektorn.
              Det blir väsentligt för oss att också tänka igenom detta. Statsrådet
              Sabuni pekade på att kommunerna, som har ansvaret för ungdomarna,
              också sänker skatten, vilket innebär att det blir mindre över
              för att också se på den gruppen.
            </seg>
            <seg n="98feb6ea">
              Jag tror att 55 miljoner är ett magiskt tal. Det är precis den
              summa som man drar in på fri entré-reformen och som man också
              nu drar in på momsen. Det är nog som statsrådet säger, att ingenting
              är gratis inte ens ett momsavdrag. De här museerna har gjort ett
              väldigt bra jobb för att ta emot besökarna. Nu visar det sig att
              om man får en skattelättnad med den skattepolitik som den här
              högerledda regeringen för, som flera institutioner har fått, så
              får man betala samma summa för det. Och det är en händelse som
              ser ut som tanke att det också är 55 miljoner.
            </seg>
            <seg n="2c6591c8">
              Avslutningsvis vill jag säga att man naturligtvis kan gratulera
              oss som står här och säga att den här debatten har gett ett plus
              för museerna. Men jag tror att det är precis tvärtom. Det är museernas
              goda arbete som har gett ett plus och som har gjort att de har
              kunnat ta emot besökarna på ett så bra sätt. För många museer
              har det varit, och det har vi mött när vi har talat med intendenterna
              på museerna, en lite chockartad upplevelse med alla dessa besökare
              som har kommit. Man har insett att man måste fundera över vilken
              pedagogik man har och hur man tar emot besökare. Man kan möta
              äldre personer som ser sämre, går sämre och förstår språket sämre.
              Man har lagt ned ett stort arbete på att göra en pedagogisk insats.
            </seg>
            <seg n="139c8d83">
              Jag menar att det inte är den här debatten som har förorsakat
              stödet för museerna, utan det är museernas eget arbete. Jag tror
              att det är just därför de, när de nu har genomfört detta arbete
              och kunnat ta emot dessa besökare, känner en sådan sorg när de
              som tack för det förlorar ekonomiska medel. Statsrådet säger här:
              Nej, vi avskaffar inte fri entré. Fortsätt med det, men ni får
              inga pengar. Ni ska klara detta ändå.
            </seg>
            <seg n="281e689d">
              Jag tror inte att det är den ryggdunkningen man hade väntat sig
              utan kanske en annan typ av stöd.
            </seg>
          </u>
          <note type="speaker" n="5d973301">
            Anf. 107 Kulturminister LENA ADELSOHN LILJEROTH (m):
          </note>
          <u who="unknown" xml:id="i-d34fce7d6b9c75fe-0" n="95c876d5">
            <seg n="f3ad0ece">
              Herr talman! Jag ska försöka hinna med att svara båda här. Min
              värld, säger Anneli Särnblad flera gånger. Vi lever inte i så
              olika världar. När man är politiskt engagerad, har ett starkt,
              brinnande intresse och träffar många människor lever man inte
              i olika världar. Man lever i många världar, och man känner också
              till väldigt många världar. Tro inte att jag för det var antydningen
              inte skulle veta hur det ser ut! Jag vet att väldigt många människor
              har ont om pengar. Det är också därför som den här regeringen
              har lagt fram den politik som vi har gjort. Vi får säkert anledning
              att återkomma till momsfrågan också.
            </seg>
            <seg n="bfbf53f8">
              Visst har de gjort ett fantastiskt bra arbete. Visst är det så.
              För en del museer blev det kanske lite chockartat när det kom
              människor som de kanske inte hade mött tidigare. Den pedagogiska
              delen är ett viktigt arbete. Det tog vi också upp under den förra
              perioden när vi sade att det var viktigt att museerna satsade
              på detta. Det är också någonting som den kommande museikoordinatorn
              kommer att ta upp tillsammans med museerna vid den hearing som
              kommer att äga rum i slutet av februari. Det arbetet har påbörjats.
            </seg>
            <seg n="8c5cba00">
              Den förra regeringen satsade 96 miljoner på fri entré. Det visade
              sig att så sent som till den förra budgeten ville såväl Nationalmuseum
              och Världskulturmuseet som Moderna museet ha mer pengar därför
              att de här pengarna inte räckte. Var hade vi landat med den ambition
              som Anneli Särnblad sade att Socialdemokraterna möjligen har haft
              att också utveckla det här till att gälla länsmuseerna? Då hade
              vi fått göra rejäla omprioriteringar i kulturbudgeten, och jag
              är inte säker på att det var det som mest hade gynnat kulturen.
            </seg>
          </u>
          <note n="c59cca01">
            Anf. 108 TALMANNEN:
          </note>
          <u who="unknown" xml:id="i-6d7b072a7d41642f-0" n="95c876d5">
            <seg n="5a16fed7">
              Formellt sett kan Nikos Papadopoulos begära ordet. Jag vill dock
              bara markera att vi har kommit till det läge då varken interpellant
              eller statsråd har rätt till ytterligare repliker. Både gruppledare
              och talmanspresidium anser att det är ett oskick. Vi kan bli tvungna
              att ändra riksdagsordningen om vi gör så. Jag vill säga detta
              för att debatterna inte ska spåra ur.
            </seg>
          </u>
          <note type="speaker" n="535da861">
            Anf. 109 NIKOS PAPADOPOULOS (s):
          </note>
          <u who="nikos_papadopoulos_a9f4ff" xml:id="i-8be430f4ce47d3d0-0" n="a09f23eb" next="i-d8b54789d7174682-0">
            <seg n="4299c542">
              Herr talman! Statsrådet! Jag håller fullständigt med statsrådet.
              Allt kostar. Det sade Sofokles också 500 år före Jesus. Det finns
              behov av pengar, och utan pengar blir ingenting av det som behövs
              gjort. Men jag håller inte med statsrådet om vem som betalar.
              Ska vi följa det metropolitiska, kapitalistiska Amerika där allt
              kostar och där all utbildning, alla museer och allt kan betalas
              av människor som har bra ekonomi? Eller ska vi följa det svenska
              exemplet och hela världen vet att det är ett Sverige som har människor
              i världen och ge dem möjlighet att utbilda sig och gå på museer
              utan att betala? Allt som tillhör museet tillhör inte regeringen,
              det tillhör inte riksdagen, utan det tillhör folket. Möjligheter
              ska ges till alla, fattiga eller icke fattiga. På den punkten
              vill jag påpeka att det är mycket olyckligt att man har tagit
              bort den fria entrén.
            </seg>
            <seg n="3956d6d1">
              Visst kostar det 80 kr att gå till Vasamuseet. Hur ska en arbetare
              som får 13 00014 000 per månad kunna betala det? Man sänker skatten,
              men har ni tänkt på man inte får dra av den fackliga avgiften
              och att man betalar till a-kassan? Utgifterna blir så stora, och
              inkomsterna blir så små.
            </seg>
            <seg n="66f42bde">
              Det som är viktigt är att man ska se till att människor har rättighet
              att kunna besöka museer och har rättighet att utveckla sig. Det
              är Sveriges historia det handlar om. Jag har varit på Armémuseum.
              Där är man mycket orolig att antalet besök kommer att halveras
              efter den 1 januari.
            </seg>
            <seg n="20b43d0a">
              Jag undrar alltså: Hur tänker ministern ge folk möjlighet att
              se det här utan att det kostar mycket mer för dem än vad de kan
              betala? De har också rätt att gå dit. Jag tror att det skulle
              vara mycket positivt om ministern kan tänka sig att genomföra
              en reform för att alla människor ska kunna få rätt att gå till
              de här museerna.
            </seg>
            <seg n="926b706d">
              Jag vill, precis som Anneli har påpekat, säga: Skulle vi ha makten
              skulle man kunna göra också länsmuseerna gratis för människor.
              Alla har rätt att gå till museer trots att de inte har pengar
              trots att pengarna inte räcker till det därför att de har så många
              andra avgifter också. Man måste tänka lite längre än bara att
              allt kostar. Visst kostar det! Men det beror på vilket land vi
              lever i om vi lever i ett land där demokrati råder. Människorna
              kan inte betala alla dessa pengar.
            </seg>
            <seg n="30f913d7">
              Tänk på en student! Jag har nyss varit och pratat med studenter.
              De vill gå till exempelvis Vasamuseet kanske 1020 gånger för att
              använda kunskaperna inför universitetsstudier. Det är omöjligt
              för dem att gå dit så mycket eftersom det kostar så mycket som
              ministern nämnde, nämligen 80 kr. Vad tänker alltså ministern
              göra som helhet för alla människor som inte har råd att gå dit?
            </seg>
          </u>
          <note n="c5fe503f">
            Överläggningen var härmed avslutad.
          </note>
          <note n="8f8ff307">
            21 § Anmälan om inkomna faktapromemorior om förslag från Europeiska
            kommissionen
          </note>
          <note n="03127722">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <u who="nikos_papadopoulos_a9f4ff" xml:id="i-d8b54789d7174682-0" n="a09f23eb" prev="i-8be430f4ce47d3d0-0">
            <seg n="c4032a00">
              KOM(2006)367
            </seg>
            <seg n="e84afa5a">
              Nikos Papadopoulos
            </seg>
            <seg n="95dd26da">
              Barbro Westerholm
            </seg>
            <seg n="95dd26da">
              Barbro Westerholm
            </seg>
            <seg n="904def48">
              Torkild Strandberg
            </seg>
            <seg n="95dd26da">
              Barbro Westerholm
            </seg>
            <seg n="fecd9b57">
              Luciano Astudillo
            </seg>
            <seg n="fecd9b57">
              Luciano Astudillo
            </seg>
          </u>
          <note n="44cd0f6e">
            KOM(2006)628
          </note>
          <note n="efa71b74">
            KOM(2006)653
          </note>
          <note n="37d033d7">
            KOM(2006)278
          </note>
          <note n="760ce836">
            KOM(2006)688
          </note>
          <note n="500397ab">
            22 § Bordläggning
          </note>
          <note n="04728fe5">
            Anmäldes och bordlades
          </note>
          <note n="7526f5b5">
            23 § Anmälan om interpellationer
          </note>
          <note n="3d0228f5">
            Anmäldes att följande interpellationer framställts
          </note>
          <note n="e32d5e33">
            den 22 december
          </note>
          <note n="bfae5adc">
            Leif Pettersson
          </note>
          <note n="d6d3a8c4">
            Siv Holma
          </note>
          <note n="34f42fb4">
            Mehmet Kaplan
          </note>
          <note n="4f00860f">
            Kent Persson
          </note>
          <note n="55f6705d">
            Désirée Pethrus Engström
          </note>
          <note n="55f6705d">
            Désirée Pethrus Engström
          </note>
          <note n="34f42fb4">
            Mehmet Kaplan
          </note>
          <note n="2c9c4bef">
            den 27 december
          </note>
          <note n="a37cae8d">
            Hans Wallmark
          </note>
          <note n="e3c4e033">
            den 29 december
          </note>
          <note n="25f2b737">
            Ylva Johansson
          </note>
          <note n="b106c1ff">
            Per Bolund
          </note>
          <note n="23fa9418">
            den 8 januari
          </note>
          <note n="eb3d31ac">
            Monica Green
          </note>
          <note n="a3ec8a7b">
            den 9 januari
          </note>
          <note n="be2f5ae2">
            Mats Pertoft
          </note>
          <note n="a437f498">
            den 10 januari
          </note>
          <note n="cf37f033">
            Hans Linde
          </note>
          <note n="ebb7e15a">
            Lars Johansson
          </note>
          <note n="e6fcb4f2">
            den 11 januari
          </note>
          <note n="cf37f033">
            Hans Linde
          </note>
          <note n="9150275d">
            Berit Högman
          </note>
          <note n="cbca44c1">
            Anders Karlsson
          </note>
          <note n="cf072394">
            Claes-Göran Brandin
          </note>
          <note n="53c82290">
            Osama Ali Maher
          </note>
          <note n="bb958f96">
            den 12 januari
          </note>
          <note n="1fbe2230">
            Bosse Ringholm
          </note>
          <note n="dfb91ab6">
            Egon Frid
          </note>
          <note n="3d51237e">
            Krister Örnfjäder
          </note>
          <note n="08c21842">
            Carl B Hamilton
          </note>
          <note n="dfb91ab6">
            Egon Frid
          </note>
          <note n="0be5281a">
            den 16 januari
          </note>
          <note n="c34829a9">
            Helene Petersson
          </note>
          <note n="d12e2176">
            Interpellationerna 198217 redovisas i bilaga som fogats till
            riksdagens snabbprotokoll tisdagen den 16 januari.
          </note>
          <note n="45de39d5">
            Interpellationerna 218223 redovisas i bilaga som fogats till
            riksdagens snabbprotokoll tisdagen den 23 januari.
          </note>
          <note n="e1597460">
            24 § Anmälan om frågor för skriftliga svar
          </note>
          <note n="82f8a112">
            Anmäldes att följande frågor för skriftliga svar framställts
          </note>
          <note n="e32d5e33">
            den 22 december
          </note>
          <note n="b1ebdc72">
            Carina Hägg
          </note>
          <note n="2c9c4bef">
            den 27 december
          </note>
          <note n="a37cae8d">
            Hans Wallmark
          </note>
          <note n="3cdf6059">
            Karin Svensson Smith
          </note>
          <note n="3d51237e">
            Krister Örnfjäder
          </note>
          <note n="e3c4e033">
            den 29 december
          </note>
          <note n="26bc262f">
            Maria Plass
          </note>
          <note n="15aa2bad">
            Lars-Arne Staxäng
          </note>
          <note n="eb3d31ac">
            Monica Green
          </note>
          <note n="e350d997">
            Tina Ehn
          </note>
          <note n="d3b7b3ec">
            den 5 januari
          </note>
          <note n="c34829a9">
            Helene Petersson
          </note>
          <note n="e7715128">
            Ulf Holm
          </note>
          <note n="bb26a88d">
            Cecilia Wikström
          </note>
          <note n="23fa9418">
            den 8 januari
          </note>
          <note n="bd641fb8">
            Birgitta Ohlsson
          </note>
          <note n="cda7f37a">
            Håkan Juholt
          </note>
          <note n="bd641fb8">
            Birgitta Ohlsson
          </note>
          <note n="a3ec8a7b">
            den 9 januari
          </note>
          <note n="25f2b737">
            Ylva Johansson
          </note>
          <note n="680d2344">
            Berit Andnor
          </note>
          <note n="a437f498">
            den 10 januari
          </note>
          <note n="2b8b09f1">
            Annika Qarlsson
          </note>
          <note n="ab6c6618">
            Mikael Oscarsson
          </note>
          <note n="e6fcb4f2">
            den 11 januari
          </note>
          <note n="25f2b737">
            Ylva Johansson
          </note>
          <note n="08c21842">
            Carl B Hamilton
          </note>
          <note n="08c21842">
            Carl B Hamilton
          </note>
          <note n="04144640">
            Else-Marie Lindgren
          </note>
          <note n="04144640">
            Else-Marie Lindgren
          </note>
          <note n="77e1ab3a">
            Ecodriving
          </note>
          <note n="04144640">
            Else-Marie Lindgren
          </note>
          <note n="04144640">
            Else-Marie Lindgren
          </note>
          <note n="04144640">
            Else-Marie Lindgren
          </note>
          <note n="04144640">
            Else-Marie Lindgren
          </note>
          <note n="04144640">
            Else-Marie Lindgren
          </note>
          <note n="04144640">
            Else-Marie Lindgren
          </note>
          <note n="47bdcdef">
            Carina Adolfsson Elgestam
          </note>
          <note n="cf37f033">
            Hans Linde
          </note>
          <note n="c79089e7">
            Fredrik Olovsson
          </note>
          <note n="bb958f96">
            den 12 januari
          </note>
          <note n="bd641fb8">
            Birgitta Ohlsson
          </note>
          <note n="4c5f8713">
            Maria Lundqvist-Brömster
          </note>
          <note n="44ec5aa3">
            Hans Backman
          </note>
          <note n="bbca0d45">
            Karin Åström
          </note>
          <note n="7cae64ca">
            Lena Olsson
          </note>
          <note n="d65c53dc">
            Lars-Ivar Ericson
          </note>
          <note n="04076299">
            Christer Adelsbo
          </note>
          <note n="04076299">
            Christer Adelsbo
          </note>
          <note n="04076299">
            Christer Adelsbo
          </note>
          <note n="5446a407">
            Cecilia Wigström
          </note>
          <note n="1cf15ce5">
            den 15 januari
          </note>
          <note n="d65c53dc">
            Lars-Ivar Ericson
          </note>
          <note n="c79089e7">
            Fredrik Olovsson
          </note>
          <note n="cf37f033">
            Hans Linde
          </note>
          <note n="81e5bc30">
            Finn Bengtsson
          </note>
          <note n="81e5bc30">
            Finn Bengtsson
          </note>
          <note n="0be5281a">
            den 16 januari
          </note>
          <note n="25f2b737">
            Ylva Johansson
          </note>
          <note n="a37cae8d">
            Hans Wallmark
          </note>
          <note n="a37cae8d">
            Hans Wallmark
          </note>
          <note n="4f31ed84">
            Jan Ericson
          </note>
          <note n="cf37f033">
            Hans Linde
          </note>
          <note n="42f84ffc">
            Lars Mejern Larsson
          </note>
          <note n="a37cae8d">
            Hans Wallmark
          </note>
          <note n="ebf9eb56">
            Kalle Larsson
          </note>
          <note n="e3a17c80">
            Tobias Krantz
          </note>
          <note n="7ffca723">
            Frågorna 2006/07:434479 redovisas i bilaga som fogats till riksdagens
            snabbprotokoll tisdagen den 16 januari.
          </note>
          <note n="10b4dfaf">
            Frågorna 2006/07:480493 redovisas i bilaga som fogats till riksdagens
            snabbprotokoll tisdagen den 23 januari.
          </note>
          <note n="d26a12f9">
            25 § Anmälan om skriftliga svar på frågor
          </note>
          <note n="5a03375e">
            Anmäldes att skriftliga svar på följande frågor inkommit
          </note>
          <note n="951243ef">
            den 28 december
          </note>
          <note n="155ca66f">
            Eva Johnsson
          </note>
          <note n="bf9722ed">
            Annelie Enochson
          </note>
          <note n="01235f77">
            den 4 januari
          </note>
          <note n="44ec5aa3">
            Hans Backman
          </note>
          <note n="b274f472">
            Sten Nordin
          </note>
          <note n="23fa9418">
            den 8 januari
          </note>
          <note n="d6ff766e">
            Yilmaz Kerimo
          </note>
          <note n="b203baa5">
            Anita Brodén
          </note>
          <note n="bf9722ed">
            Annelie Enochson
          </note>
          <note n="e7715128">
            Ulf Holm
          </note>
          <note n="9150275d">
            Berit Högman
          </note>
          <note n="55f6705d">
            Désirée Pethrus Engström
          </note>
          <note n="a3ec8a7b">
            den 9 januari
          </note>
          <note n="3d51237e">
            Krister Örnfjäder
          </note>
          <note n="a437f498">
            den 10 januari
          </note>
          <note n="b10f6540">
            Eva Flyborg
          </note>
          <note n="68b33a3f">
            Jan R Andersson
          </note>
          <note n="81e5bc30">
            Finn Bengtsson
          </note>
          <note n="ec259a4b">
            Hans Hoff
          </note>
          <note n="70554cae">
            Cecilia Widegren
          </note>
          <note n="70554cae">
            Cecilia Widegren
          </note>
          <note n="b106c1ff">
            Per Bolund
          </note>
          <note n="44ec5aa3">
            Hans Backman
          </note>
          <note n="bf9722ed">
            Annelie Enochson
          </note>
          <note n="bf9722ed">
            Annelie Enochson
          </note>
          <note n="3b133b3f">
            Thomas Bodström
          </note>
          <note n="245812da">
            Margareta Cederfelt
          </note>
          <note n="cf37f033">
            Hans Linde
          </note>
          <note n="828982ad">
            Maria Öberg
          </note>
          <note n="a37cae8d">
            Hans Wallmark
          </note>
          <note n="fdaf54ff">
            Ewa Björling
          </note>
          <note n="e6fcb4f2">
            den 11 januari
          </note>
          <note n="ec259a4b">
            Hans Hoff
          </note>
          <note n="bf9722ed">
            Annelie Enochson
          </note>
          <note n="1b50e145">
            Louise Malmström
          </note>
          <note n="3f86f5aa">
            Stefan Wikén
          </note>
          <note n="ca15ea45">
            Peter Hultqvist
          </note>
          <note n="a37cae8d">
            Hans Wallmark
          </note>
          <note n="eb3d31ac">
            Monica Green
          </note>
          <note n="bb958f96">
            den 12 januari
          </note>
          <note n="26bc262f">
            Maria Plass
          </note>
          <note n="15aa2bad">
            Lars-Arne Staxäng
          </note>
          <note n="0be5281a">
            den 16 januari
          </note>
          <note n="e313fb8c">
            Ann-Kristine Johansson
          </note>
          <note n="e7715128">
            Ulf Holm
          </note>
          <note n="b1ebdc72">
            Carina Hägg
          </note>
          <note n="70554cae">
            Cecilia Widegren
          </note>
          <note n="e7715128">
            Ulf Holm
          </note>
          <note n="84fd6393">
            Gunilla Wahlén
          </note>
          <note n="245812da">
            Margareta Cederfelt
          </note>
          <note n="3f86f5aa">
            Stefan Wikén
          </note>
          <note n="3f86f5aa">
            Stefan Wikén
          </note>
          <note n="2a6f3d1c">
            Thomas Östros
          </note>
          <note n="3cdf6059">
            Karin Svensson Smith
          </note>
          <note n="e350d997">
            Tina Ehn
          </note>
          <note n="56e7d261">
            Svar inkomna den 22 december12 januari redovisas i bilaga som
            fogats till riksdagens snabbprotokoll tisdagen den 16 januari.
          </note>
          <note n="6a89bbdd">
            Svar inkomna den 16 januari redovisas i bilaga som fogats till
            riksdagens snabbprotokoll tisdagen den 23 januari.
          </note>
          <note n="adfcecb1">
            26 § Kammaren åtskildes kl. 21.12.
          </note>
          <note n="b4e6c13d">
            Förhandlingarna leddes
          </note>
          <note n="5b1b86ff">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
