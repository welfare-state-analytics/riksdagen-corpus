<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--70</head>
          <docDate when="2006-03-01">2006-03-01</docDate>
        </div>
      </front>
      <body>
        <div>
          <note n="1380444c">
            ﻿
          </note>
          <note n="961aa5c5">
            Riksdagens protokoll
          </note>
          <note n="f45a35f5">
            2006/07:70
          </note>
          <note type="date" n="25ea8606">
            Torsdagen den 1 mars
          </note>
          <note n="ec0e10c4">
            Kl. 12:00 - 21:28
          </note>
          <note n="92bd0146">
            1 § Justering av protokoll
          </note>
          <note n="59a6dada">
            Justerades protokollet för den 23 februari.
          </note>
          <note n="ec403bbd">
            2 § Debatt om aktuella frågor i EU-samarbetet
          </note>
          <note type="speaker" n="63b4a351">
            Anf. 1 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-04350093e17a8f99-0" n="7ea2355c">
            <seg n="9c37c1e2">
              Herr talman och ärade ledamöter! Jag vill börja med att tacka
              för möjligheten att få diskutera EU-frågor på detta sätt. Jag
              hoppas att det bara är ett av många kommande tillfällen.
            </seg>
            <seg n="be62d6a1">
              Europa har aldrig varit så fritt, säkert och öppet som det är
              i dag. EU-samarbetet har bidragit till fred mellan gamla arvfiender
              och skapat stabilitet, frihet och demokrati i ett återförenat
              Europa.
            </seg>
            <seg n="46c20fed">
              Gränser mellan länder och människor har rivits. Genom EU-samarbetet
              har grunden lagts för en dynamisk ekonomi, och vi har fått nya
              möjligheter att tillsammans bekämpa gemensamma problem såsom gränsöverskridande
              brottslighet och miljöproblem.
            </seg>
            <seg n="7d3ea60e">
              Regeringen vill tillhöra kärnan i det samarbetet. Ambitionen
              är ett förhållningssätt som bygger på delaktighet, förankring
              och ansvarstagande.
            </seg>
            <seg n="04c68d7d">
              För det första vill jag poängtera vikten av ett aktivt och effektivt
              deltagande i förhandlingarna om unionens gemensamma regelverk,
              ställningstaganden och beslut. Det innebär att driva frågor i
              rådet på ett effektivt och strategiskt sätt och att arbeta aktivt
              med ett alliansbyggande med andra länder. Dessutom är det av stor
              vikt att vi engagerar oss ytterligare i kontakter med unionens
              andra institutioner, främst parlamentet och kommissionen.
            </seg>
            <seg n="2e4a6d9b">
              För det andra är en viktig del i politiken att vi i högre grad
              driver opinion i EU-frågor och förankrar EU-frågorna hos medborgarna.
              Efter mer än tio års medlemskap är det hög tid att betrakta EU
              som en naturlig del av Sveriges politiska liv.
            </seg>
            <seg n="b3969065">
              Regeringen vill vara en aktiv part och därmed stimulera debatten
              om Europasamarbetet men också konkret visa vad enskilda beslut
              i EU får för konsekvenser för människors vardag. Det är ett ansvar
              som ligger ytterst på mig som EU-minister men även på andra ministrar.
            </seg>
            <seg n="05a26c90">
              Under den tid regeringen har verkat har det på olika sätt blivit
              tydligt att EU-frågor är en naturlig del av de flesta av statsrådens
              ansvarsområden. Det handlar om politiskt ledarskap och att tydligt
              visa på EU-frågornas betydelse för Sverige och Europa i dag.
            </seg>
            <seg n="012d9a56">
              För det tredje är ett medvetet och strategiskt ansvarstagande
              för Europas stora framtidsfrågor mycket betydelsefullt. Det handlar
              om att ta initiativ och formulera svenska positioner och söka
              stöd för dem liksom att på olika sätt bidra till konstruktiva
              lösningar på några av vår tids stora utmaningar.
            </seg>
            <seg n="f6f3d0d0">
              Den närmaste framtiden kommer att domineras av två stora och
              viktiga processer som fokuserar hur och med vilka medel EU ska
              styras. Jag talar om det konstitutionella fördraget och så småningom
              översynen av EU:s budget.
            </seg>
            <seg n="56e2e238">
              Vad gäller budgeten handlar det om grundläggande frågor. Vad
              ska medlemsländerna göra tillsammans? Hur ska det finansieras?
              Ett modernt och effektivt EU kräver en modern budget.
            </seg>
            <seg n="c5066ae2">
              Regeringen har höga ambitioner i arbetet med översynen av budgeten
              och är angelägen om att konkreta processer inleds redan nu så
              att vi kan bereda väg för konkreta reformer inför arbetet år 2014.
              Vi ämnar återkomma i den frågan med konkreta förslag om hur detta
              ska gå till.
            </seg>
            <seg n="d82b56e2">
              För att EU ska kunna fungera i sin nuvarande form och i framtiden
              med framtida utvidgningar krävs institutionella förändringar.
              EU behöver ett konstitutionellt fördrag som klargör vad EU är
              och inte är, och vad EU kan och inte kan göra.
            </seg>
            <seg n="4a130e7b">
              Det fanns tidigare en bred enighet i denna riksdag om att det
              nu vilande förslaget till konstitutionellt fördrag var en bra
              kompromiss som tydliggjorde och förenklade samarbetet. Regeringen
              arbetar för att så mycket som möjligt av innehållet i detta föreslagna
              konstitutionella fördrag finns med i den översynsprocess som det
              tyska ordförandeskapet nu har inlett.
            </seg>
            <seg n="a9127f53">
              Ytterligare en stor framtidsfråga är utvidgningen. Jag tror inte
              att jag i denna kammare behöver övertyga er om de vinster som
              EU:s utvidgning fört med sig. Tyvärr delas inte den entusiasmen
              av alla i Europa.
            </seg>
            <seg n="de118a91">
              Därför säger vi tydligt ja till en fortsatt utvidgning och välkomnar
              alla de europeiska demokratier som önskar bli medlemmar och som
              uppfyller de krav som EU ställer på medlemskap. Vi vill inte bidra
              till att sätta några gränser för hur stort EU ska bli. Ett stabilt
              och demokratiskt Europa tjänar alla på.
            </seg>
            <seg n="1959765d">
              Kanske är den största utmaningen av alla att se till ett EU verkligen
              levererar resultat på de områden där det finns ett verkligt mervärde
              av att samarbeta. De allra flesta vill att EU ska ta sig an framtidsproblemen
              och är besvikna för att processen går långsamt och att resultaten
              inte är tillräckliga.
            </seg>
            <seg n="5b984796">
              För att ge EU en chans att åstadkomma verkliga resultat är det
              viktigt att EU fokuserar så att unionen kan ägna sig just åt de
              gränsöverskridande problemen, intensifiera kampen mot klimathotet,
              bekämpa den internationella brottsligheten, öka Europas konkurrenskraft
              och verka för mer fred, säkerhet och stabilitet i världen.
            </seg>
            <seg n="a690cc87">
              Herr talman! I det sammanhanget vill jag lyfta fram ett antal
              prioriterade frågor. Den första är den inre marknaden och Lissabonprocessen.
              Den diskuterade vi i denna kammare så sent som i går. Det är en
              viktig fråga för regeringen. Det handlar om EU:s tillväxt- och
              sysselsättningsstrategi.
            </seg>
            <seg n="2b8717af">
              Det är välkomnande och positivt att kommissionen vill intensifiera
              Lissabonprocessen och om jag får säga så i svensk anda fokusera
              mer på resultat och genomförande, regelförenklig, arbetsmarknadens
              funktionssätt och en tydlig integrering av klimat- och miljöpolitiken.
            </seg>
            <seg n="5d32249a">
              Vi vill dessutom verka för att handlingsdimensionen på ett tydligare
              sätt integreras i Lissabonstrategin. Den inre marknaden är grunden
              och ursprunget för Europasamarbetet. Det måste fortsätta att utvecklas
              så att Europas ekonomi blir mer konkurrenskraftig, tillväxten
              ökar och arbetslösheten minskar.
            </seg>
            <seg n="cc1935cc">
              Tjänstedirektivet är ett viktigt steg för att underlätta tjänsteföretagens
              rörlighet och förbättra valfriheten för medborgare och konsumenter.
              Vi har ambitionen att snarast implementera direktivet på bästa
              sätt.
            </seg>
            <seg n="a36d5a4e">
              En av de allra viktigaste frågorna är miljö- och klimatområdet.
              Miljöfrågorna är gränsöverskridande och kräver gemensamma lösningar
              och strategier. Vi välkomnar att den så kallade kemikaliestrategin,
              Reach, nu finns på plats och ska implementeras. Reach som helhet
              ger ett mycket bättre skydd mot miljöfarliga kemikalier än i dag.
            </seg>
            <seg n="19d3621e">
              Klimatförändringen är ett allvarligt miljöproblem som påverkar
              allt liv överallt på jorden. Därför måste Sverige aktivt driva
              på för att EU:s politik inför förhandlingarna om det som ska ersätta
              dagens Kyotoprotokoll blir så bra som möjligt.
            </seg>
            <seg n="8eae33d3">
              Vi välkomnar att EU står i begrepp att anta bindande långsiktiga
              åtaganden för att minska utsläppen av växthusgaser och arbetar
              också för att EU:s ambitioner ska vara ännu högre. En starkare
              svensk röst i EU bidrar till att unionen ytterligare höjer sin
              ambition i miljöarbetet.
            </seg>
            <seg n="f284914d">
              I den tid vi lever i är Europas roll för att hantera internationella
              utmaningar avgörande. På egen hand kan vi i Sverige bara nå begränsade
              framgångar. Men vi har stora möjligheter att agera och förändra
              tillsammans med de övriga länderna för att uppnå våra gemensamma
              mål, fred, säkerhet, demokrati och hållbar utveckling i världen.
            </seg>
            <seg n="3857b01e">
              På det sättet kan vi också verka för att Europa i högre grad
              talar och agerar med en röst, något som är välkommet och nödvändigt.
              Det kräver ett mer strategiskt användande av EU:s verktyg inom
              områdena bistånd, handel, utvidgning och grannskapspolitik.
            </seg>
            <seg n="01630758">
              Viktiga steg har tagits inom EU mot ett ytterligare samarbete
              vad gäller arbetet med att bekämpa internationell brottslighet
              och terrorism. Det är en utveckling som tyvärr är nödvändig. Det
              finns dock stora brister i genomförandet av den gemensamma politiken
              inte minst när det gäller just kampen mot organiserad brottslighet.
            </seg>
            <seg n="4a791993">
              Inom samma område, det som ibland kallas för den tredje pelaren,
              ligger också EU:s migrationspolitik. EU får här inte svika sitt
              humanitära ansvar. Migrationspolitiken måste bygga på ett ökat
              gemensamt ansvarstagande och gemensamma regler för länderna inom
              EU. Det är ett av regeringens huvudmål på migrationsområdet.
            </seg>
            <seg n="d45e9c33">
              Herr talman! De områden som jag här nämnt är några av dem som
              nämns i det så kallade 18-månadersprogrammet. Det visar att vi
              drar åt samma håll. I det dokumentet presenterar Tyskland, Slovenien
              och Portugal sitt gemensamma program för de sammanlagda ordförandeskapen
              från 2007 fram till juni 2008.
            </seg>
            <seg n="475a0059">
              De tre ordförandeskapen har ett nära samarbete med varandra,
              liksom Sverige kommer att ha ett nära samarbete med inom den så
              kallade trojkan för vårt ordförandeskap. Det handlar om Frankrike
              och Tjeckien.
            </seg>
            <seg n="98ea94cf">
              Om två och ett halvt år, andra halvåret 2009, tar Sverige över
              ordförandeposten. De praktiska förberedelserna och arbetet med
              att identifiera vilka frågor som kan komma upp då pågår. Vi håller
              också på att fundera över vilka prioriterade svenska frågor vi
              ska lyfta fram.
            </seg>
            <seg n="5db0e4df">
              Vi räknar med att verka för att många viktiga frågor kommer att
              vara på dagordningen under denna tid. Det vi vet hittills är att
              översynen av den så kallade hållbarhetsstrategin står på dagordningen
              hösten 2009 liksom slutförande av Lissabonstrategin eftersom den
              ska vara klar år 2010 precis efter ordförandeskapet.
            </seg>
            <seg n="05e09825">
              Mycket talar också för att översynen på det globala området av
              Kyotoprotokollet och de internationella klimatförhandlingarna
              under hösten 2009 kommer att vara i ett mycket intensivt skede.
              Det är regeringens ambition att fullfölja dessa förhandlingar
              på allra bästa sätt.
            </seg>
            <seg n="68a1434d">
              Vår ambition är också att vi ska förbereda ordförandeskapet i
              samsyn med riksdagen och att så många svenskar som möjligt under
              denna tid ska känna sig engagerade och stolta över Sveriges arbete
              i denna viktiga tid för Europa. Vi ska kunna driva viktiga frågor
              framåt tillsammans.
            </seg>
          </u>
          <note type="speaker" n="bbfabce1">
            Anf. 2 SUSANNE EBERSTEIN (s):
          </note>
          <u who="susanne_eberstein_a1dea0" xml:id="i-108cdda874973138-0" n="810f6727">
            <seg n="4a5aaa5f">
              Herr talman! Jag har nu lyssnat till EU-minister Cecilia Malmströms
              entusiastiska ord om vad regeringen säger sig vilja med EU-arbetet.
              Arbetet ska vara demokratiskt och öppet, och resultatet kommer
              att gynna alla. Jag tycker att entusiasmen är positiv. Det är
              inte fel med lite lidelse i politiken.
            </seg>
            <seg n="79a394d7">
              Men problemet är att retoriken står i skarp kontrast till vad
              som händer i verkligheten med hemligstämplade brev, uteblivna
              samråd, indraget stöd med mera.
            </seg>
            <seg n="8dd486cd">
              Herr talman! Under de drygt tio år som Sverige har varit medlem
              har det varit intressant att se hur den svenska modellen eller
              den nordiska välfärdsmodellen alltmer har kommit att bli ett föredöme
              i många EU-sammanhang. Den modell som vi har utvecklat i Sverige
              och i andra nordiska länder handlar om att vi ska ha en välfärd
              för alla, och inte bara för några. Vi ska ha ett välfärdssamhälle
              som bidrar till att jämna ut skillnader mellan människor.
            </seg>
            <seg n="05d828df">
              När det gäller den borgerliga regeringens politiska prioriteringar
              i EU-arbetet befarar jag att de, precis som i Sverige, kommer
              att präglas av gamla vanliga högervärderingar marknaden före människan.
              Men jag tänker inte använda min tid i talarstolen till att tala
              om vår högerledda regering. Jag vill ta tillfället i akt att tala
              övergripande om vad vi socialdemokrater vill med EU. Mina partikamrater
              kommer senare att fylla på i olika sakfrågor.
            </seg>
            <seg n="4d3ab572">
              För oss socialdemokrater är EU i grunden en kraft för fred och
              demokrati. Det europeiska samarbetet har öppnat möjligheter att
              tillsammans med andra skapa en demokratisk motkraft mot globaliseringens
              negativa sidor. Vi vill fortsätta att föra en aktiv politik för
              ett folkets Europa där människovärdet sätts före marknadsvärdet.
              Det gör vi tillsammans med socialdemokrater runt om i Europa.
            </seg>
            <seg n="05512ba6">
              Den svenska socialdemokratiska EU-dagordningen tar sin utgångspunkt
              i de klassiska socialdemokratiska värderingarna. Vi vill använda
              EU för att genomföra en progressiv socialdemokratisk politik för
              ett mer rättvist och solidariskt samhälle.
            </seg>
            <seg n="f4cdd7f4">
              Även om varje land ansvarar för sysselsättningspolitiken måste
              större ansträngningar göras för att få fler och bättre jobb i
              Europa. Regionalpolitiken är också ett viktigt instrument för
              god sysselsättning och konkurrenskraft. Vi socialdemokrater arbetar
              för att åstadkomma en hållbar utveckling. Den inre marknadens
              överhöghet måste brytas. Sociala, ekologiska och ekonomiska dimensioner
              måste samverka för att skapa en hållbar utveckling och ett grönt
              folkhem inte bara i Sverige utan även i EU.
            </seg>
            <seg n="c16b44ad">
              Vi socialdemokrater strävar efter en bättre välfärd för alla
              i Europa. Vi vill verka för miniminivåer för den sociala standarden
              och för arbetslivet. Varje europeisk medborgare bör få tillgång
              till detta oavsett var i unionen denne lever eller arbetar. Välfärdspolitiken
              ska utformas i varje medlemsland. Men för att förbättra välfärden
              i EU krävs ett större samarbete mellan Europas socialdemokratiska
              partier och fackföreningsrörelsen. Det arbetar vi för.
            </seg>
            <seg n="3610688f">
              Som socialdemokrater strävar vi också efter att åstadkomma en
              hållbar tillväxt med människan i centrum. Konkurrenskraften ska
              byggas med kunskap, trygghet, välfärd och miljöhänsyn och inte
              med otrygghet, låga löner, ökade klassklyftor och rovdrift på
              naturen.
            </seg>
            <seg n="b172f1c8">
              Miljöproblemen är gränsöverskridande och lösningarna likaså.
              Vår socialdemokratiska ambition är att Europa ska bli bättre på
              miljö och vara en aggressiv miljöförespråkare. Utsläppen måste
              minska, transporterna måste bli renare och säkrare, Östersjön
              måste bli ett rent innanhav och kontrollen av kemikalier måste
              bli starkare. Likaså måste livsmedelskontrollen och jordbruket
              i EU kopplas till positiva effekter.
            </seg>
            <seg n="f2ad9402">
              Den fria rörligheten måste förbättras för EU:s medborgare och
              spelreglerna för företagen måste bli tydligare. Handeln med tjänster
              måste regleras utan att arbetsrätten eller lönerna hotas och utan
              att begränsa medlemsstaternas ambitioner att trygga och utveckla
              den offentliga välfärden.
            </seg>
            <seg n="2dffeae6">
              Herr talman! Vi socialdemokrater vill driva på EU:s arbete för
              lika rättigheter. Vi måste få bort diskriminering oavsett om den
              grundar sig på kön, sexuell läggning, hudfärg, ålder eller funktionshinder.
              Särskilt måste åtgärderna för att hindra människohandel stärkas.
            </seg>
            <seg n="843d915c">
              Vi vill bidra till hållbara ekonomier. Inget land ska kunna misshushålla
              med offentliga finanser. I slutändan drabbar dåliga offentliga
              finanser i ett land de övriga länderna. Vi socialdemokrater vill
              verka för att EU:s budget används bättre och att utgifternas andel
              av ekonomin inte ökar.
            </seg>
            <seg n="43bcddfc">
              Det är viktigt vilken regering som företräder Sverige. En socialdemokratisk
              regering ser i första hand till löntagarnas och konsumenternas
              intressen. Vad vill den borgerliga regeringen? Vi vet inte det
              ännu. Vi socialdemokrater vill ge människor makt genom politiska
              beslut. Tillsammans med andra goda krafter i Europa kan vi nå
              långt.
            </seg>
          </u>
          <note n="bba99f33">
            I detta anförande instämde Helena Frisk och Marina Pettersson
            (båda s).
          </note>
          <note type="speaker" n="f67eb0e1">
            Anf. 3 BJÖRN HAMILTON (m):
          </note>
          <u who="bjorn_hamilton_a02230" xml:id="i-fc0ff9439e2bb936-0" n="92a830b4">
            <seg n="da3cb94d">
              Herr talman! EU-samarbetet spelar i dag en avgörande roll för
              Sveriges välstånd och utveckling. EU berör både regeringens och
              framför allt riksdagens arbete. Vikten av EU:s betydelse märks
              tydligt inom till exempel energi-, handels- och inte minst miljöfrågorna.
            </seg>
            <seg n="982b8fcd">
              En viktig grund för hela det europeiska fredsprojektet är att
              handel och ekonomiskt samarbete knyter länder och människor närmare
              varandra. Genom den gemensamma marknaden förebyggs krig och konflikter,
              och den ömsesidiga respekten och förståelsen länder emellan ökar.
            </seg>
            <seg n="93ff5f1a">
              Ett av de viktigaste målen med EU:s energipolitik är att vi utvecklar
              förnybar energi. Det handlar om energi som kommer från sol, vatten,
              vind och biomassa. Detta hänger samman med att användningen av
              förnybar energi leder till minskade koldioxidutsläpp, som är ett
              annat av EU:s mål. I syfte att stimulera och utveckla användningen
              av förnybara energikällor samt att främja en hållbar miljöutveckling
              har EU etablerat en rad gemensamma stödprogram, så kallade ramprogram,
              för forskning på energiområdet. Ramprogrammen löper över flera
              år. Det sjätte ramprogrammet, som pågår för närvarande, innehåller
              bland annat EU:s stöd för forskning och teknisk utveckling samt
              utveckling av hållbara energisystem. Forskningsprogrammen är även
              öppna för universitet, industriföretag, forskningsinstitut och
              andra organisationer vilka har säte inom EU eller i länder som
              har associeringsavtal med EU.
            </seg>
            <seg n="b73b84d9">
              Miljöpolitikens roll inom EU har blivit allt starkare. Miljöskydd
              hör nu till EU:s absolut viktigaste mål. Övriga mål för miljöpolitiken
              är att skydda människors hälsa, att utnyttja naturresurserna varsamt
              och rationellt samt att på internationell basis främja åtgärder
              som syftar till att lösa regionala eller globala miljöproblem.
            </seg>
            <seg n="b21f05cb">
              De två grundläggande principerna för EU:s miljöpolitik är försiktighet
              och förebyggande. Försiktighetsprincipen går ut på att om en verksamhet
              eller produktionsmetod misstänks vara skadlig för miljö eller
              hälsa kan åtgärder vidtas även om inte vetenskapliga bevis föreligger.
              EU ska genom förebyggande åtgärder också sträva efter att motverka
              att skador på miljöområdet uppstår, och inte endast återställa
              miljön efteråt.
            </seg>
            <seg n="0856b601">
              Under kommande år blir klimatpolitiken en av EU:s stora utmaningar.
              För att möta detta har alliansen bildat en kommission för hållbar
              utveckling. Kommissionen ska jobba med att utveckla nya samarbetsformer
              mellan näringsliv, politik och forskning. Den 7 mars inleds kommissionens
              arbete med ett seminarium i samverkan mellan regeringen och Klimat-
              och sårbarhetsutredningen. Bildandet av kommissionen och det faktum
              att regeringen vill att EU-länderna minskar utsläppen av växthusgaser
              med minst 30 procent är några exempel på hur Sverige höjer ambitionen
              i frågor som omfattar miljödriven tillväxt och utsläppsminskningar.
            </seg>
            <seg n="3af9073b">
              Samtidigt måste vi inse att vad Sverige åstadkommer i utsläppsminskningar
              endast motsvarar någon promille av världens totala utsläpp. Därför
              är det en av våra viktigaste frågor att aktivt arbeta för en internationell
              överenskommelse angående utsläppsminskningar som ska träda in
              i stället för Kyotoprotokollet 2012.
            </seg>
            <seg n="763787f6">
              I dag är vi djupt medvetna om hur miljöproblemen förändrats sedan
              det europeiska fredsprojektet bildades för 50 år sedan. Klimatförändringarna
              utgör det tydligaste exemplet. Jonas Ebbesson, professor i miljörätt
              vid Helsingforss universitet, skrev nyligen en debattartikel där
              han konstaterade att EU är bäst på miljöarbete. Han skriver att
              EU på ett imponerande sätt har lyckats hålla de globala klimatförhandlingarna
              vid liv trots åtskilliga andra länders skeptiska hållning och
              ibland aktiva motstånd. Kyotoprotokollet, som de flesta känner
              till, är bara ett av flera globala miljöavtal som EU deltar i.
              Ebbesson fortsätter med att konstatera att ingen annan politisk
              kraft bland industriländerna driver det globala miljöarbetet lika
              kraftfullt som EU. Han säger att det internationella miljösamarbetet
              skulle vara bräckligare och de flesta befintliga miljöavtalen
              mer urvattnade utan EU.
            </seg>
            <seg n="0be09390">
              Herr talman! Det är ingen nyhet att såväl Europas som Sveriges
              välstånd är byggt på att företag fått tillgång till marknader
              i andra länder och kunnat växa till globala aktörer. Urban Bäckström,
              vd för Svenskt Näringsliv, överlämnade nyligen en EU-agenda till
              regeringen där han påpekar att hundratusentals småföretag i dag
              är beroende av EU. Men han påpekar också att Europasamarbetet
              står inför en rad utmaningar i och med att medlemsländernas näringsliv
              ska kunna möta globaliseringens krav och tillvarata dess möjligheter.
            </seg>
            <seg n="9b3f9bdf">
              I oktober 2006 presenterade EU-kommissionen ett initiativ som
              kallas Global Europe. Det är ett initiativ som handlar om att
              göra EU mer konkurrenskraftigt i världen och ingår som en del
              i EU:s tillväxt- och sysselsättningsstrategi, den så kallade Lissabonstrategin.
            </seg>
            <seg n="8bb8b403">
              Herr talman! Vi måste inse att världen förändras och att EU:s
              medlemsländer integreras alltmer men också att unionen halkar
              efter USA ekonomiskt. Därför är ambitionen att EU ska vända den
              trenden och komma i kapp. EU:s ekonomi behöver ständigt moderniseras
              för att anpassas till en värld där globalisering och kunskap tar
              allt större utrymme. Globaliseringen växer då murar rivs, transporter
              blir billigare och världshandeln ökar. EU bör bidra på bästa sätt
              till denna nya globala kunskapsvärld genom att bli världsledande.
              Det är med öppenhet Europa bör möta globaliseringens utmaningar,
              inte med protektionism.
            </seg>
          </u>
          <note n="8ac646f1">
            I detta anförande instämde Hillevi Engström (m).
          </note>
          <note type="speaker" n="599a3a86">
            Anf. 4 KERSTIN LUNDGREN (c):
          </note>
          <u who="kerstin_lundgren_66285f" xml:id="i-7dcd66aa5f158f8b-0" n="37ac2971">
            <seg n="cc749a65">
              Herr talman! Så härligt med en EU-minister med engagemang och
              vilja. Det är den här kammaren inte bortskämd med, vill jag lova.
            </seg>
            <seg n="41ff5ed2">
              Europa, vår kontinent där människor startat två världskrig, har
              verkligen ingen fredlig historia. Våra äldsta kan ännu berätta,
              levandegöra, hur det var, men snart kan vi bara läsa om det i
              böcker. Krigets verklighet är inte långt borta ändå. På vår kontinent,
              i närtid, lever konflikter, öppna och frusna, som påverkar oss
              på ett eller annat sätt. Det är konflikter som i dag kan lösas
              politiskt vid förhandlingsbordet och i domstol via gemensamt beslutade
              rättsregler.
            </seg>
            <seg n="5069e144">
              När EU snart firar 50 år finns det alla skäl att hissa flaggan
              och vara stolta över den gemenskap som byggs över nationsgränser
              och gamla konflikter i Europa. Det vi nu formar tillsammans på
              vår kontinent är unikt i sitt slag. Det är en union som demokratiskt
              enar, öppnar och stärker möjligheter för människor. Gränser suddas
              ut inte genom beslut uppifrån eller genom krig utan genom folkomröstningar,
              fria val och överenskommelser mellan demokratiskt valda parlament.
            </seg>
            <seg n="4d9a6e3a">
              EU lockar och väcker förväntningar. EU lockar fler stater att
              söka medlemskap och lockar människor att söka sig till EU i hopp
              om en bättre framtid. EU väcker förväntningar om att vi ska kunna
              bli en stark röst för fred, demokrati, mänskliga rättigheter och
              hållbar utveckling. Vi måste verka för ett EU som orkar och förmår
              ta sitt globala ansvar. Vi måste visa att vi lärt läxan, att vi
              kan bli en stark röst globalt och en handlingskraftig partner
              för att främja hållbar utveckling, demokrati och mänskliga rättigheter.
              För Centerpartiet är just utrikes- och säkerhetspolitiken ett
              område där EU behöver bli vassare.
            </seg>
            <seg n="b30ec3ed">
              Klimatfrågorna är oerhört centrala. De är i sanning globala.
              De förenar och utmanar oss alla. Det råder inte någon tvekan om
              att insikten i dag infinner sig över hela världen, och det är
              ur den insikten som handling kan växa. Här måste EU visa mod och
              våga ta ledningen. Tillsammans kan vi gå före och bana väg för
              en ny ordning efter Kyoto.
            </seg>
            <seg n="210da268">
              Klimatfrågorna är strategiska i dag och än mer i morgon. De måste
              ingå som en integrerad del i arbetet för att stärka EU:s konkurrenskraft
              och möta de globala utmaningarna. De är dessutom en nyckel till
              ett starkare folkligt EU-mandat att utveckla ett gemensamt projekt
              där alla kan vara delaktiga.
            </seg>
            <seg n="02f5fb53">
              Klimatfrågorna är, och måste vara, en central del i strategin
              för jobb och tillväxt i Europa. De påverkar naturligen energiförsörjningen
              och är en integrerad del i den gemensamma politik som utvecklas.
              Här krävs naturligtvis prioriteringar och gemensamma satsningar
              på förnybar energi med respekt för varje lands unika val.
            </seg>
            <seg n="0c245bd4">
              Herr talman! På miljö- och klimatområdet vill Centerpartiet aktivt
              medverka till att utveckla ett vassare EU.
            </seg>
            <seg n="71b04e9f">
              EU är byggt underifrån utifrån de länder som valt medlemskap.
              Vi ser gärna att denna federala tanke tas vidare, men vi har för
              vår del välkomnat det nya fördraget som den kompromiss det faktiskt
              är. Vår hållning är att EU ska ha ett starkt mandat och parlamentarisk
              kontroll på de områden där makt överlämnats. Men vi ser också
              värdet av att rensa i regelverk och arbetsfält för att göra EU
              smalare.
            </seg>
            <seg n="bc8ffd79">
              Herr talman! Ett smalare men vassare EU måste också vara öppet
              mot omvärlden. Vi har upplevt hur murar byggts mellan människor,
              och vi har glatts när de rivits. Vi ska inte bli en union som
              bygger nya murar mellan människor, länder eller marknader. Det
              är viktigt att i EU:s mångfald också se människor som känner sig
              utestängda och se våra osynliga murar. En öppnare union måste
              våga riva ned interna murar för att klara sammanhållning och ge
              alla människor möjligheter. För det krävs vilja till nytänkande
              och inte bara reflexmässigt försvar för uppnådda privilegier.
            </seg>
            <seg n="40fdf63a">
              Herr talman! Uppdraget handlar i grunden om frihet som en väg
              till framgång.
            </seg>
          </u>
          <note type="speaker" n="30f836b7">
            Anf. 5 ALF SVENSSON (kd):
          </note>
          <u who="alf_svensson_d978de" xml:id="i-7b40374014791309-0" n="1271127b">
            <seg n="3b355de9">
              Herr talman! Om man tog fram ett antal transparanger, genomskinliga
              kartblad, från Europas historia man kan börja på 1500-talet, 1600-talet
              eller när man vill och lägger dem på varandra på en overheadprojektor
              skulle man se en otalig mängd gränslinjer som skär varandra, ett
              virrvarr av nationsgränser. Av och till kan man märka att det
              finns de som nästan utgår ifrån att Europa har ett antal nationalstater
              som har givna och nästan absoluta gränser. Ingenting är mer felaktigt.
              Polacker, fransmän, ungrare, italienare ja, man kan räkna upp
              alla folken och i ett längre perspektiv absolut alla vet ju att
              krig, fredsavtal, stormaktsambitioner och stormaktskollapser har
              förskjutit gränser fram och tillbaka, kors och tvärs.
            </seg>
            <seg n="d281cf8a">
              Det är ju i grunden denna historiska erfarenhet och kunskap,
              följden av dessa mer eller mindre konstruerade gränsdragningar,
              som fick ett litet antal personer att bestämma sig för att vi
              måste ta oss samman och faktiskt konkret arbeta för och ivra för
              en gemenskap, ett samförstånd, i en framtid då människor skulle
              komma närmare varandra. Det är ju alldeles självklart att jag
              gärna nämner de tre kristdemokraterna Robert Schuman, Alcide de
              Gasperi och Konrad Adenauer.
            </seg>
            <seg n="8f62be28">
              Kol- och stålunionen var ju ett medel, ett trappsteg upp ur den
              krigiska historia som är Europas, alltså vår kontinents.
            </seg>
            <seg n="1e62d056">
              Herr talman! Jag tror att vårt engagemang för EU, vårt intresse
              för att få fram ett konstitutionellt fördrag och vår positiva
              inställning till utvidgning skulle vara än kraftigare om vi funderade
              över hur vår världsdel skulle ha sett ut om vi inte hade haft
              EU. Det är självklart att vi inte kan vara nöjda med allt som
              sker i EU:s namn, men det kan vi ju inte vara med allt som sker
              i våra kommuner heller, eller i vår riksdag och i Sverige, vare
              sig vi har den ena eller den andra färgen på regeringen.
            </seg>
            <seg n="460a7a14">
              Självfallet ska vi ha en frejdig debatt om EU, men vi borde åtminstone
              kunna tillstå att EU har skapat möjligheter för Europa att samsas.
              Det är min övertygelse att EU i allra högsta grad medverkat till,
              som det brukar heta, att Europa i dag andas med båda lungorna.
            </seg>
            <seg n="f2833cde">
              Herr talman! Jag tror att en tysk, en irländare eller vilken
              nationalitet jag än räknar upp kan vara med och fatta beslut som
              är positiva också för Sverige. Jag tror till och med att svenskar
              kan fatta beslut som är positiva för rumäner och portugiser och
              vad jag än räknar upp. Om vi vet att vi är beroende av varandra
              gränslöst beroende av varandra varför ska vi då inte finnas med
              tillsammans i beslutsfattandet? Vi behöver nog i någon mån ta
              oss ur föreställningen att alla nationer söder om Öresund är i
              det närmaste präglade av illvilja och att vi svenskar under alla
              förhållanden har hand om den mesta klokskapen och är de som alltid
              fattar de mest osjälviska besluten. I en alltmer globaliserad
              värld vill vi väl inte inbilla oss att det vore ens möjligt att
              möta framtiden och alla utmaningar med i stort sett enbart bilaterala
              relationer?
            </seg>
            <seg n="b0d433ad">
              I detta sammanhang, herr talman, vill jag gärna så där i förbifarten
              nämna att det ju inte är enbart politiska beslut som har sett
              till att vi har kommit närmare varandra. Det har naturligtvis
              också tekniken och teknologin. Det räcker att nämna Internet och
              de enorma kommunikationsmöjligheter som numera finns. Vi har naturligtvis
              i detta avseende inte nått vägs ände.
            </seg>
            <seg n="ef778c0d">
              Europa behöver bli en än mer samlad kraft för att internationellt
              vara med och främja mänskliga fri- och rättigheter, fred och frihet
              samt sociala förbättringar runt om i världen. De som längtar tillbaka
              till det Europa som fanns, med höga murar mellan länder detta
              enligt min uppfattning ja, de motverkar den kraft som Europa och
              EU kan vara i demokratins och de mänskliga fri- och rättigheternas
              tjänst i världen. Ingen ärlig människa kan förneka att EU:s utvidgning
              har främjat demokratisering i många avseenden, i många länder
              och i många sammanhang, och detta, herr talman, kan väl ändå ingen
              som vill se demokratisering ogilla?
            </seg>
          </u>
          <note type="speaker" n="8f5bd0ae">
            Anf. 6 PERNILLA ZETHRAEUS (v):
          </note>
          <u who="unknown" xml:id="i-0d720171c5014397-0" n="230a943e">
            <seg n="4642fa9e">
              Herr talman! EG är som en cykel. Den måste hela tiden vara i
              rörelse för att inte välta, och rörelsen går ut på att kontinuerligt
              flytta makt och myndighet från nationella parlament till EG.
            </seg>
            <seg n="d4d9dcf4">
              Så sade Paul Henri Spaak, belgaren som ledde arbetet med att
              utarbeta Romfördraget på sin tid. Den devisen gäller än i dag.
              Ständigt flyttas makt från medlemsländer till EU, som ständigt
              lägger under sig allt fler politikområden. Det förslag till EU-konstitution
              som avvisades av folkomröstningar i Frankrike och Holland byggde
              vidare på tanken om ett Europas förenta stater med flagga, nationalhymn
              och unionsmedborgarskap ett sista steg i den gemensamma utrikespolitiken
              med en gemensam utrikesminister bland mycket annat.
            </seg>
            <seg n="068ed883">
              Inget tillåts i dag hindra denna utveckling, inte ens folkets
              vilja uttryckt i folkomröstningar. Trots att fördraget avvisats
              tar processen nu fart, påhejad av Sveriges regering. Fransmän
              och holländare ska återföras till den på förhand utstakade vägen,
              precis som när Spaak gjorde sitt uttalande på sin tid. Rörelseriktningen
              ligger fast.
            </seg>
            <seg n="58f7c11f">
              Men EU:s makthavare borde stanna upp, vända sig om och se att
              man inte har befolkningen med sig i superstatsbygget och att det
              saknar demokratisk legitimitet. Den demokratiska klyftan i EU
              är enorm. EU:s medborgare struntar ju i EU-valet. Förtroendet
              för EU och dess institutioner är lågt, och i Sverige stöder endast
              39 procent i dag det svenska EU-medlemskapet enligt SOM-institutet.
              Den största kritiken det ser vi i undersökning efter undersökning
              finns bland de maktlösa, bland låginkomsttagare och bland kvinnor,
              medan höginkomsttagarmän i storstäder uppvisar det starkaste stödet
              för EU.
            </seg>
            <seg n="0ff5008d">
              EU är ju också de sociala klyftornas union med många arbetslösa
              och stora inkomstskillnader, med rikare medel- och överklass sida
              vid sida med fattiga invånare i Europas förorter, där våldet aldrig
              är långt borta och där det ropas på fler övervakningskameror och
              tuffare poliser i stället för på den välfärd som inte längre finns.
              Barnlösa människor i karriären kan utnyttja den fria rörligheten
              och skaffa sig mer välbetalda arbeten, medan den unga mamman i
              Amsterdam måste gå till flera arbeten varje dag för att klara
              sitt uppehälle och aldrig vet vilken dag hon ska bli arbetslös.
              På järnvägsstationerna i Rom sitter handikappade bredvid ensamstående
              mammor med småbarn i famnen och tigger för att överleva. På den
              spanska landsbygden plockar säsongsarbetande gästarbetare tomater
              tillsammans med papperslösa flyktingar. I vägkorsningarna syns
              insmugglade prostituerade, det moderna Europas slavar.
            </seg>
            <seg n="bb033ea4">
              Detta mångmiljonhövdade EU är också en del av unionen, även om
              de kanske inte själva upplever det så. För dem finns inget socialt
              skyddsnät. De drabbades av den flexibilitet, den fria rörlighet
              och de moderniseringar av trygghetssystemen som skulle göra oss
              alla så fria och lyckliga. De fick inte del av Europas växande
              välstånd de betalade priset för det, och detta medan rusiga makthavare
              sjunger marknadskrafternas lov.
            </seg>
            <seg n="ef590c27">
              Vi vill naturligtvis från Vänsterpartiets sida verka för att
              den nuvarande rörelseriktningen överges och att demokratin sätts
              främst i stället för att behandlas som något som katten har släpat
              in, och vi vill markera att unionen misslyckats på centrala områden
              och att den demokratiska klyftan inte kan lösas med mindre än
              att man börjar flytta makt från unionens institutioner till dess
              medlemsländer och dess medborgare i stället för tvärtom. Vi måste
              börja verka för utjämnade sociala skillnader i EU, för en utbyggd
              välfärd där ingen tvingas tigga för att man har varit sjuk för
              länge och för att medlemsländerna själva ska få utforma sin ekonomiska
              politik i stället för att låta unionen agera budgetpolis mot länder
              som anses ha för dyr sjukvård eller för generös a-kassa.
            </seg>
            <seg n="9f15c485">
              Den nuvarande utvecklingen är den motsatta. Man vill samordna
              sig ännu mer på dessa områden. Att man lyfter in arbetsmarknadspolitiken
              är naturligtvis bra, men hur gör man det? Jo, man vill fortsätta
              pressa ned de offentliga utgifterna, försämra anställningstryggheten
              och införa flexicurity , det vill säga man nöjer sig inte med
              att den ensamstående mamman i Amsterdam måste gå till flera arbeten
              och att hon dagligen behöver oroa sig för om hon ska ha jobbet
              kvar i morgon. Man vill öka otryggheten ytterligare, därför att
              det ska bli lätt att få jobb, men det ska också bli lätt att bli
              av med jobbet. En del kallar det arbetsmarknadspolitik, en del
              kallar det klassisk socialdemokratisk politik jag kallar det för
              social dumpning. Det är en väg som måste överges. I stället måste
              medlemsländerna ges möjlighet att självständigt utforma sin arbetsmarknadspolitik
              och socialpolitik så att det också blir en skillnad på om väljarna
              i respektive land har valt en högerregering eller en vänsterregering.
            </seg>
            <seg n="da06cb06">
              Herr talman! Nu tar processen kring en ny EU-konstitution fart.
              Cecilia Malmström sade att det var enighet i riksdagen om konstitutionen
              som en bra kompromiss. Det var väl inte riktigt sant. Vänsterpartiet
              är kritiskt mot att skapa en konstitution som innebär ytterligare
              överstatlighet. Vi är kritiska mot att det då inte var någon diskussion
              om att underställa svenska folket konstitutionen i form av en
              folkomröstning. Även nu tycks både regeringen och Socialdemokraterna
              ha låst sig till att en folkomröstning inte behövs. Detta sker
              samtidigt som man säger att man ska förankra EU-frågorna bättre
              hos befolkningen. Jag hoppas att replikomgången kommer att ge
              svar på hur dessa ställningstaganden hänger ihop.
            </seg>
          </u>
          <note type="speaker" n="e9256f75">
            Anf. 7 ULF HOLM (mp):
          </note>
          <u who="ulf_holm_0cd69a" xml:id="i-4746838c77a91434-0" n="e599dba3">
            <seg n="df9a9860">
              Herr talman! Tack för den inledande EU-diskussionen, Cecilia
              Malmström.
            </seg>
            <seg n="b5d04834">
              När man hör alla dessa vackra ord i alla fall från de första
              talarna, allianspartierna och Socialdemokraterna måste man ställa
              sig frågan varför folket inte älskar EU. Det skulle ju vara så
              jäkla bra om det var allt detta som ni berättade att det skulle
              vara. Det skulle vara fråga om en aktiv miljöpolitik, samarbete,
              inga gränser mot omvärlden, arbetsmarknadspolitik och jämställdhet.
              Name it ! Ni fick med allt. Men det är inte så vanliga medborgare
              uppfattar EU. Där är skillnaden, det vill säga skillnaden i vad
              ni vill påvisa att EU innebär och vad vi vanliga människor ser
              att EU innebär. Skillnaden är enorm.
            </seg>
            <seg n="847800cf">
              Jag ska ge några exempel. Vi hörde radion i dag, och vi såg tidningarna.
              EU ska nu författa en historiebok. Det ska vara en gemensam historiebok
              för alla EU:s länder. Ska EU börja lägga sig i historieskrivningen?
              Sveriges skolminister Jan Björklund tycker att det är en bra idé.
            </seg>
            <seg n="2532882d">
              När vi flyger numera det ska vi helst inte göra, men om vi gör
              det därför att det inte finns bra tågförbindelser slängs det varje
              månad bort tusentals kilo halvfabrikat därför att vi inte får
              ta med drycker in i flygplanen. Vilket resursslöseri! Det slängs
              mängder av produkter. Flygplanspersonalen säger själv att man
              inte förstår varför.
            </seg>
            <seg n="c7d123c9">
              Vi har jordbruksstödet. Det finns mängder av frågor där verkligheten
              för oss inte ser likadan ut som den bild ni försöker måla upp
              om hur EU-medlemskapet har varit, är i dag och skulle kunna bli
              framöver.
            </seg>
            <seg n="d11fa309">
              Miljöpartiets huvudpunkt är att vi egentligen inte tycker att
              medlemskapet är bra. Men om vi ska vara med i elitprojektet EU
              måste Sverige var en aktiv del i arbetet. Vi kan inte sitta på
              åhörarläktaren som ja-sägande nickedockor, som tyvärr många gånger
              har varit erfarenheten. Passivt medlemskap gör sig inte gällande,
              är vår utgångspunkt. Det ska vara en aktiv och konstruktiv politik
              för att få bort jordbruksstöden och för att förändra EU:s stöd
              som i dag går till kolkraftverk. De ska naturligtvis inte gå till
              kolkraftverk i EU utan till förnybara energikällor för framtiden.
              Klimatpolitiken måste bli verklighet.
            </seg>
            <seg n="e9fa2fc0">
              Tyvärr var det inte Sverige som förde fram idén om att försöka
              få ett EU-mål om att minska utsläppen med 30 procent. Det var
              Tysklands idé. Det tog flera veckor innan statsministern och miljöministern
              kom på att det inte var en så dum idé. Det var dessutom efter
              det att man hade samrått med riksdagens EU-nämnd. Då skrev man
              en artikel på DN Debatt. Men det var inte Sveriges idé utan man
              stod även där på åskådarläktaren. Frågan är nu hur länge Sverige
              ska stå på åskådarläktaren. Hur långt kommer Sverige att aktivt
              driva frågan för att få med sig de andra länderna i målet att
              minska koldioxidutsläppen med 30 procent? Ska vi sitta och vänta
              och se vad de andra länderna kommer fram till?
            </seg>
            <seg n="b68b9956">
              Jag och Miljöpartiet tycker givetvis att klimatfrågan är den
              viktigaste utmaningen för framtiden. Då måste det vara en aktiv
              politik i EU men naturligtvis också i Sverige. Vi inväntar fortfarande
              några konkreta punkter från den nya svenska regeringen om vad
              man tänker göra, men vi behöver också lösningar på global nivå.
              Vi måste kunna ta olika steg, och något land måste vara föregångare
              och visa att det finns miljöteknik, att det går bra med en miljöomställning
              och att det skapar arbetstillfällen i Sverige men också i de EU-länder
              som är aktiva och i andra länder i världen.
            </seg>
            <seg n="8f034d2e">
              Nu kommer den närmaste tiden i EU att inte bara handla om klimatpolitik.
              Det handlar också om att man i slutet av 90-talet och i början
              av 2000-talet kom fram till att människor inte älskar EU och man
              undrade vad man gjorde för fel. Då tillsatte men ett konvent.
              Det blev en EU-konstitution som skulle föra EU närmare människorna.
            </seg>
            <seg n="35bc23af">
              Två länder hade folkomröstningar om detta. Resultaten blev nej,
              att det inte var en bra idé. Därför begravdes EU-konstitutionen.
              Nu, plötsligt, får man för sig att den förmultnade EU-konstitutionen
              ska grävas upp. Skelettbitarna ska plockas upp och något nytt
              för EU:s framtid ska göras. Jag tycker inte att skelettpinnarna
              är den bästa utgångspunkten för att forma framtidens EU, för en
              aktiv klimatpolitik, för en aktiv politik för framtiden. Det är
              1990-talets lösningar på gårdagens problem. Vi måste ha ett nytt
              arbetssätt för EU, för Europas länder och för framtidens utmaningar.
              Där är inte konstitutionen den bästa.
            </seg>
            <seg n="30df52ff">
              Om man vill föra EU närmare människorna, varför kan man inte
              anordna en folkomröstning om framtidens EU? Alla människorna måste
              vara med på tåget och föra en aktiv debatt. Det räcker inte, som
              EU-ministern säger, att träffa kommunfullmäktige- och landstingsledamöter.
              De är jätteviktiga. Jag vet att de gör ett jättebra jobb, men
              vi måste engagera hela Sveriges befolkning i detta. Därför är
              en folkomröstning om ett framtida förslag på hur vi ska arbeta
              i EU det absolut bästa för att få bred uppslutning bakom färdriktningen.
            </seg>
          </u>
          <note type="speaker" n="4380b38a">
            Anf. 8 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-04350093e17a8f99-1" n="7ea2355c">
            <seg n="92b7ff29">
              Herr talman! Tack för alla inlägg. Det är en rolig debatt. Det
              är roligt att vi diskuterar konkreta EU-frågor. I många frågor,
              inte alla, finns en samsyn. Det stärker oss i vårt arbete med
              att förändra och förbättra EU. Sverige står enat bakom förslagen.
              Det gör oss bättre rustade att driva på det som är bättre för
              att kunna förändra det som inte är bra. Det är det vi ska ha EU-medlemskapet
              till, det vill säga utveckla de frågor som känns viktiga för oss.
            </seg>
            <seg n="37f3ed07">
              Susanne Eberstein sade att vi skulle bryta den inre marknadens
              överhöghet. Jag är inte riktigt säker på om hon menade det eller
              om det är en socialdemokratisk uppfattning. I så fall är det ett
              brott mot hela EU-tanken. Den inre marknaden är ju grunden i EU
              och grunden för samarbetet. Om vi ska bryta med den blir det konstigt
              att driva medlemskapet vidare. Jag tror att hon kanske snarare
              menade att vi skulle ha ett större fokus på de sociala frågorna
              och välfärdsfrågorna.
            </seg>
            <seg n="7a517e3b">
              Lissabonprocessen och den inre marknaden är verktygen för att
              skapa en bättre välfärd. De är verktyg för att skapa ett mer konkurrenskraftigt
              Europa i en global värld, större valfrihet för konsumenter och
              medborgare, ökad tillväxt och ökade investeringar som leder till
              mer jobb och som gör det möjligt för oss att satsa på välfärden.
              Den välfärden är i allra högsta grad i nästan alla avseenden nationell.
              Vi menar inte att detta är frågor som EU ska lägga sig i. Hur
              vi utformar vår skola, vår vård och vår omsorg är en nationell
              fråga och bör så förbli. Det kan vara angeläget att driva vissa
              viktiga frågor på EU-nivå, men om alltför mycket hamnar där imploderar
              EU inifrån. Vi måste fokusera på vad som är viktigt i de genuint
              gränsöverskridande frågorna.
            </seg>
            <seg n="06f2bce2">
              Det sades också att regeringen hade varit otydlig med vad vi
              vill med EU-medlemskapet. Låt mig göra en kort sammanfattning.
            </seg>
            <seg n="5fe4bee4">
              Vi vill ha ett EU där de svenska medborgarna känner sig bekväma
              i medlemskapet. Hur gör vi det? Jo, genom att se till att EU styrs
              på ett modernt sätt, med ett bra konstitutionellt fördrag där
              regelverket är tydligt. Vi vill ha moderna budgetverktyg för ett
              modernt EU. Så är det inte i dag. Vi hoppas på att få en bred
              samsyn i hur verktygen kan bli mer ändamålsenliga och fokusera
              på de frågor där det verkligen finns ett mervärde i gemensam finansiering
              i Europa.
            </seg>
            <seg n="35d58b9f">
              Vi vill också att EU fokuserar på att leverera i viktiga frågor.
              Bara så kan vi göra så att människor känner sig bekväma med medlemskapet.
              Bara så kan vi göra så att folk känner att EU-medlemskapet är
              viktigt. Inga kampanjer i världen kan skapa en EU-känsla om vi
              inte kan visa att det EU levererar är viktigt för dig och för
              dig. Det vi gör tillsammans betyder någonting för dig. Det betyder
              någonting för vår gemensamma framtid.
            </seg>
            <seg n="974eb82d">
              Det handlar om att utveckla den inre marknaden, som jag sade,
              för att skapa välfärd och ökad tillväxt. Det handlar om miljö.
              Här har EU tagit gigantiska steg bara de senaste åren. Jag skulle
              vilja påstå att Sverige är pådrivande där. Om det var Sverige
              eller Tyskland som först vaknade upp och kom på de 30 procenten
              är inte så viktigt att diskutera. Sanningen är att Sverige driver
              väldigt hårt och har drivit att EU tillsammans skulle åta sig
              att minska växthusgasutsläppen med 30 procent.
            </seg>
            <seg n="cb0568b6">
              Vi nådde inte ända fram. Jag beklagar det. 20 procent är ett
              framsteg. Vi hade gärna sett och vi driver fortfarande 30 procent.
              Vi har inte fått med oss majoriteten. Jag beklagar det. Men att
              frågorna fortsättningsvis kommer att stå på agendan är jag övertygad
              om. Och Tony Blairs utspel senast i dag visar hur viktigt det
              här är även för andra länder än Sverige.
            </seg>
            <seg n="0c7e7417">
              Vi vill ha ett EU som är aktivt i utrikespolitiken, som talar
              med en röst, för då kan vi åstadkomma saker tillsammans. Vi kan
              skapa en bättre värld. Vi kan medverka till frihet och försoning,
              men bara om vi är eniga. Och vi vill satsa mer på den inre och
              yttre säkerheten.
            </seg>
            <seg n="9db831c5">
              Det här är i kortform det som regeringen vill göra. Sedan får
              jag återkomma i min sista replik om några mer specifika frågor
              som rör konstitution och samråd.
            </seg>
          </u>
          <note type="speaker" n="92a2086d">
            Anf. 9 SUSANNE EBERSTEIN (s):
          </note>
          <u who="susanne_eberstein_a1dea0" xml:id="i-108cdda874973138-1" n="810f6727">
            <seg n="42db68bc">
              Herr talman! Att den inre marknadens överhöghet måste brytas
              betyder helt enkelt att sociala och ekologiska dimensioner måste
              få ett helt annat inflytande över den råa kapitalismen.
            </seg>
            <seg n="ac1fa8bb">
              Under de mer än tio år som Sverige har varit medlem i Europeiska
              unionen har den förändrats på många områden. Sverige har haft
              stora möjligheter och har utövat inflytande på utvecklingen. Det
              har varit positivt. Det är ju därför vi undrar vad den borgerliga
              regeringen verkligen kommer att använda sin kraft till annat än
              sådana här ganska överordnade ord som vi har hört här.
            </seg>
            <seg n="f44af068">
              Hur har regeringen exempelvis tänkt agera för att minska den
              misstro som vi alla vet finns hos svenska folket när det gäller
              EU? Hittills har regeringen lagt ned Kommittén för EU-debatt och
              dragit in stöden till fackens kontor i Bryssel som har varit en
              väldigt bra utbildningsverkstad för många människor i Sverige.
              Man hemligstämplar brev, och man samarbetar inte med EU-nämnden
              och konstitutionsutskottet om fördraget. Tror EU-ministern att
              detta agerande minskar folkets misstro mot EU?
            </seg>
            <seg n="8b96c30e">
              Dessutom skriver DN den 12 februari att framtidsdebatten saknar
              en svensk röst. Det känns ju väldigt tråkigt, när vi nu är så
              positiva här i dag.
            </seg>
            <seg n="7a1d812e">
              Herr talman! Vi socialdemokrater vill öka politikens verkningsgrad.
              Vi vill öka svenska folkets förståelse för vad EU betyder. Vi
              vill satsa mer av EU:s gemensamma resurser på att främja den hållbara
              tillväxten, få fler i arbete, stärka EU:s sociala dimension och
              stärka miljöpolitiken. Det är just så som marknaden ändå måste
              hägnas in.
            </seg>
            <seg n="22e0c277">
              EU:s jordbrukssubventioner är orimliga. Varje år spenderar EU
              närmare hälften av sin budget på detta. Vi vill att jordbrukssubventionerna
              dramatiskt ska sänkas. Det är dags att starta det arbetet. Vi
              vill att regionalstödet ska koncentreras till de nya länderna.
            </seg>
            <seg n="d8b41d56">
              Vi vill också sätta stopp för EU-parlamentets flyttcirkus mellan
              Bryssel och Strasbourg. Jag tror att det vore ett väldigt bra
              sätt att få svenska folkets förståelse för EU-arbetet. Under sin
              tid som EU-parlamentariker drev Cecilia Malmström ivrigt den frågan.
              Vi hoppas att hon fortfarande är beredd att göra det. Eftersom
              det här regleras i fördraget och arbetet med ett nytt fördrag
              just återupptagits är det hög tid att lyfta fram frågan.
            </seg>
            <seg n="943f495c">
              Det är också dags att höja rösten, statsrådet. Varför inte föreslå
              att till exempel Europeiska rådets möten förläggs till Strasbourg
              i stället. Det skulle ju göra att det blev en institution, och
              då kanske fransmännen skulle bli glada. Eller man kanske skulle
              skapa ett alleuropeiskt universitet och lägga det i parlamentets
              byggnad i Strasbourg. Jag är väldigt positiv till att man föreslår
              annat i stället för att bara säga nej. Jag tror att man också
              kan tänka sig att nästa myndighet som EU behöver man tycks ju
              behöva hur många som helst kan ligga i Strasbourg. Det är alltså
              dags att höja rösten nu och ta hand om det här.
            </seg>
            <seg n="2a556ffd">
              Herr talman! För att Sverige ska kunna ligga i framkant i EU-politiken
              bör regeringen redan nu sätta en dagordning för det kommande svenska
              ordförandeskapet. Vi socialdemokrater anser att Sverige bör prioritera
              miljö, sysselsättning, utvidgning och jämställdhet. Och jag hoppas
              att vi kan bli överens om det.
            </seg>
          </u>
          <note type="speaker" n="e2087ad1">
            Anf. 10 BJÖRN HAMILTON (m):
          </note>
          <u who="bjorn_hamilton_a02230" xml:id="i-fc0ff9439e2bb936-1" n="92a830b4">
            <seg n="b439a732">
              Herr talman! När man hör vänsterpartierna debattera EU hör man
              pessimistiska personer med negativa inställningar. Man kan ju
              undra. Susanne Eberstein, du talade mycket om att det var den
              socialdemokratiska modellen som skulle styra EU. Vi vet ju hur
              den styrde Sverige och hur resultatet blev i form av arbetslöshet
              och utanförskap. Jag vill inte att vi i Sverige ska driva samma
              linje inom EU och få samma resultat i EU som vi fick av den socialdemokratiskt
              ledda regeringen här i Sverige.
            </seg>
            <seg n="0099efd2">
              Herr talman! I slutet av den här månaden kommer vi att högtidlighålla
              att det är 50 år sedan de sex staterna undertecknade Romfördraget.
              Sedan dess har unionen verkat i fredens och frihetens tjänst och
              samtidigt utvidgats och fördjupats till att i dag omfatta 500
              miljoner människor och 27 medlemsländer. Varje gång EU utvidgas
              blir unionen en starkare kraft för demokrati, fred och frihet,
              inte bara i vår del av världen utan även globalt. Vi vidhåller
              att den europeiska unionen ska förbli öppen för alla europeiska
              demokratier som uppfyller de krav som medlemskapet ställer i form
              av Köpenhamnskriterierna.
            </seg>
            <seg n="c2d82ac1">
              Samtidigt innebär en fortsatt utvidgning av EU nya exportmöjligheter
              för Sverige. Vid årsskiftet blev Bulgarien och Rumänien nya EU-medlemmar.
              Båda ländernas ekonomier växer starkt och utgör därmed mycket
              goda affärsmöjligheter för svenska företag.
            </seg>
            <seg n="3c40d998">
              Allt fler länder har under de senaste decennierna handlat sig
              från fattigdom till välstånd. Det är svårt att se något exempel
              på motsatsen, där ett land nått högt välstånd i slutenhet. Därför
              är det så viktigt att Sverige tillhör kärnan i den europeiska
              unionen som en gång skapades för att säkra freden genom att främja
              handeln.
            </seg>
            <seg n="cdce7cb2">
              Det är viktigt att EU även samarbetar med andra länder och regioner.
              Exempel på ett sådant samarbete är den så kallade Barcelonaprocessen
              som omfattar EU:s Medelhavssamarbete. Processen arbetar för att
              skapa fred och stabilitet i området runt Medelhavet och förstärka
              samarbetet i sociala och kulturella frågor.
            </seg>
            <seg n="10515ab8">
              Vi får heller inte glömma bort den transatlantiska länken, herr
              talman. Ekonomierna i USA och Nordamerika är tillsammans världens
              största, och den största delen av världshandeln sker över Atlanten.
              USA-marknaden är fortfarande större än hela den asiatiska marknaden
              sammantaget. År 2005 exporterade svenska företag för över 102
              miljarder kronor dit. Det är glädjande att det råder en bred samsyn
              mellan EU och USA om marknadsekonomins och frihandelns betydelse.
              Denna samsyn utgör en god grund för att ytterligare stärka det
              transatlantiska samarbetet och de handelspolitiska banden.
            </seg>
            <seg n="3975f653">
              Mot denna bakgrund är det positivt att Tysklands förbundskansler
              Angela Merkel i sin roll som EU:s ordförande har tagit nya initiativ
              i handelsutbytet mellan EU och USA. Merkel inser att det inte
              är fruktbart att fortsätta en politik som utgår från föreställningen
              att EU och USA nödvändigtvis är handelspolitiska konkurrenter.
              Även om enskilda företag konkurrerar med varandra är handeln mellan
              länder och regioner alltid ett plussummespel där båda vinner.
              Det är samtidigt högst angeläget att arbetet i Doharundan återupptas
              och fullbordas.
            </seg>
            <seg n="a3f8ac68">
              (Applåder)
            </seg>
          </u>
          <note type="speaker" n="a96feb65">
            Anf. 11 KERSTIN LUNDGREN (c):
          </note>
          <u who="kerstin_lundgren_66285f" xml:id="i-7dcd66aa5f158f8b-1" n="37ac2971">
            <seg n="080adc1b">
              Herr talman! EU är en kraft för demokrati och demokratisk utveckling
              i Europa. Det är en kraft som verkat för öppenhet och för ökad
              tydlighet. Mot den bakgrunden ser jag det också som ganska naturligt
              att kräva att EU självt har ett eget tydligt regelverk, ett regelverk
              som går att granska för den enskilde medborgaren, oavsett om det
              är här i Helsingfors, i Jokkmokk, i Barcelona eller var man nu
              tar sin utgångspunkt. Det är just det som är så tragiskt, om vi
              inte kan ge EU en yttre ram i form av ett nytt fördrag, ett fördrag
              eller en konstitution, en regelbok för EU i framtiden.
            </seg>
            <seg n="7711b5e5">
              EU växer. Pernilla Zethraeus låter som en gammal historieskrivare,
              den typen som jag hoppas att vi inte försöker få om vi ska skriva
              något gemensamt europeiskt historieverk. Hon glömmer bort de gamla
              kommuniststaterna, som nu söker sig till EU för att få hjälp och
              stöd att bygga en rättsstat, att bygga institutioner, att bygga
              möjligheter för människor att växa och leva med mänskliga rättigheter.
            </seg>
            <seg n="277c574c">
              EU gör skillnad i vår närmiljö. Vi har EU som en brobyggare i
              dessa dagar, i stället för en murbyggare. Det är verkligen en
              öppenhet som det är viktigt att vi lyfter fram i debatten och
              inte försöker bara skuffa undan.
            </seg>
            <seg n="b8c0f6a5">
              Ordförandeskapsperioden har berörts i den tidigare debatten.
              Jag tycker att det är viktigt att Sverige i det kommande ordförandeskapet
              fokuserar på några områden. Smalare men vassare är en naturlig
              utgångspunkt.
            </seg>
            <seg n="84c7bdff">
              Självklart, Susanne Eberstein, är jobb och tillväxt en grundbult
              i arbetet med Lissabonprocessen tillsammans med miljöfrågorna.
              Men det ska naturligtvis inte göras genom att vi bygger regelverk
              och gör EU bredare, utan snarare genom att göra det möjligt för
              människor och företag att växa.
            </seg>
            <seg n="5a7fad53">
              Det är viktigt med en öppen debatt om de här frågorna och EU-frågorna.
              När Socialdemokraterna och Susanne Eberstein efterlyser denna
              öppna debatt kan jag inte låta bli att fundera: Var har ni varit
              under de år som har gått? Vi har ju haft en tankepaus och en reflexionsrunda,
              och var har Socialdemokraterna varit i den debatten? Ni har ju
              haft en EU-minister, som åtminstone vid ett tillfälle var i Bryssel.
              Man kan fundera: Vad har ni tagit för ansvar?
            </seg>
            <seg n="ac0ab60d">
              Jag tycker att det är bra att vi får en debatt här i dag. Jag
              tycker att det är bra att EU-ministern åker runt i landet och
              talar om de här frågorna. Jag tycker att det är bra att vi nu
              har en regering som verkligen är närvarande och aktiv i samrådet.
              Det kommer att påverka, Ulf Holm. Den bild du ser framför dig
              av en passiv regering är den gamla regeringen. Men nu är det en
              ny regering, nya möjligheter, och det ska vi ta vara på när vi
              lyfter fram EU-frågorna.
            </seg>
            <seg n="0bcd1e58">
              Jag tycker att det är spännande att höra Ulf Holm. När man hör
              honom låter det som att han håller på att svänga. Det är en lite
              positiv röst. Jag noterade att du lyfte fram ett antal områden
              där just det nya fördraget skulle ge EU-parlamentet starkare makt,
              EU-parlamentet som en kraft i en förändring, också för samverkan
              med andra parlament. Det är någonting som jag tror skulle vara
              oerhört viktigt för att stärka EU:s demokratiska mandat. Gärna
              ett stöd från Miljöpartiet i framtiden när det gäller också fördragsfrågan!
            </seg>
          </u>
          <note type="speaker" n="b4159dd4">
            Anf. 12 ALF SVENSSON (kd):
          </note>
          <u who="alf_svensson_d978de" xml:id="i-7b40374014791309-1" n="1271127b">
            <seg n="27277b13">
              Herr talman! Jag håller fast vid att det krävs av oss att vi
              funderar, mer än vad vi ofta gör när vi talar om EU, över hur
              Europa skulle ha sett ut om EU inte hade funnits.
            </seg>
            <seg n="ee24765d">
              Jag tycker att det ligger mycket i detta att man ska ta till
              sig att svenska folket inte är så EU-positivt som många av oss
              önskar. Det får vi ta till oss på så sätt att vi resonerar mer
              om EU utanför kammaren än vad vi i regel gör.
            </seg>
            <seg n="0a77c736">
              Samtidigt är det något som är väldigt centralt, och jag undrar
              om inte Ulf Holm, jag och andra kan vara överens om det. I nästan
              alla frågor kan man koncentrera sig på det som är negativt och
              det som inte är så lyckat, men man kan också vända på det och
              se på det som är positivt.
            </seg>
            <seg n="67d38b0d">
              Jag har väldigt svårt att förstå hur Miljöpartiet, som jag gärna
              ger den elogen att de har drivit miljöfrågorna i ur och skur,
              menar att Europa med sina stora befolkningar nere på kontinenten
              skulle komma någonvart och att vi skulle kunna vara med och påverka
              om EU inte hade funnits. Om EU inte hade funnits hade vi, som
              en aktivist inom miljörörelsen i Danmark sade, fått uppfinna EU
              för miljöns skull.
            </seg>
            <seg n="f0579385">
              Nu säger Holm här att vi står på läktaren när det gäller miljöengagemanget.
              Ja, men ni har ju helst velat att vi inte ska finnas på det här
              området över huvud taget, och ni har ju kedjat fast er i ett nej
              på läktaren. För mig är det nästan obegripligt hur man menar att
              om jag får använda uttrycket utan att vara negativ det gamla Europa
              i det nya skeende i vilket vi lever skulle kunna ta sig an miljöfrågorna.
              Jag förstår det inte.
            </seg>
            <seg n="5f39bd30">
              I en alltmer globaliserad värld är det inte bara i Europa utan
              i världsdel efter världsdel som man ser att vi måste komma närmare
              varandra, att vi måste ta gemensamma tag. Vi kan inte acceptera
              att en supermakt dominerar i alla avseenden och att vi lastar
              över ansvar på denna supermakt i tid och otid.
            </seg>
            <seg n="bff42bb0">
              Jag är tämligen övertygad om, herr talman, att vartenda svenskt
              parti med tiden kommer att vara för EU. Ulf Holm är ju så ung
              att han säkert kommer att stå här framöver och plädera för detta.
            </seg>
            <seg n="a12fe76b">
              Ett av de bättre tal som har hållits i den här kammaren det har
              hållits massor av bra tal som jag särskilt minns var när vänsterpartisten
              Kenneth Kvist talade för EU i den här kammaren. Det är läsvärt.
              Det är synd att han inte är kvar. Han satt dessutom och arbetade
              med konstitutionen. Han tillstod här i talarstolen att han hade
              svängt om.
            </seg>
            <seg n="cecdf09a">
              Välkommen till rätt sida, ni som fortfarande håller fast vid
              ett nej till EU! Ibland undrar jag om ni inte gör det därför att
              ni tror att det är så väldigt bra för att ni då har en majoritet
              av svenska folket med er.
            </seg>
            <seg n="bf892cb1">
              Jag skulle gärna vilja säga att vi behöver koncentrera oss mer
              på vad som är den europeiska identiteten. Jag tror inte att det
              räcker att tala om handelsavtal och paragrafer, utan då måste
              vi ned i värdegrunden och resonera om varifrån vi har fått våra
              värderingar i Europa. Det får vi inte vara så rädda för. Vi måste
              tåla den debatten, och den behöver föras också här i kammaren.
              Den kunde gott ha fått lite större utrymme, enligt mitt sätt att
              se, i det konstitutionella fördraget.
            </seg>
            <seg n="739d6a0f">
              Herr talman! Jag hoppas verkligen att vi får många fler EU-debatter
              i den här kammaren. Samtidigt som vi säger att EU beslutar alltmer
              måste det korrespondera mot den uppmärksamhet som EU får bland
              riksdagspartierna och också ute i den svenska debatten.
            </seg>
          </u>
          <note type="speaker" n="62312ed0">
            Anf. 13 PERNILLA ZETHRAEUS (v):
          </note>
          <u who="unknown" xml:id="i-0d720171c5014397-1" n="230a943e">
            <seg n="ca0f44d0">
              Herr talman! Det är intressant att Alf Svensson har lyckats hitta
              en vänsterpartist som svängt i EU-frågan och citerar honom. Men
              jag tror att Alf Svensson glömmer hur den egna opinionen i Kristdemokraterna
              såg ut i till exempel EMU-frågan, att man faktiskt inte var med
              på partilinjen, att det finns en enorm splittring i Kristdemokraterna
              i grundläggande frågor som rör överstatlighet. Så ser det ut i
              många partier.
            </seg>
            <seg n="853795e9">
              Därför blir jag också oroad när jag hör att det finns en samsyn
              här inne, som Cecilia Malmström säger utan att ha lyssnat till
              inlägget från mig, inlägget från Ulf Holm, den stora och mäktiga
              opinion som inte vill ha ökad överstatlighet och de många människor
              som känner sig så främmande inför det som kallas en demokrati
              i unionen att de inte ens bryr sig om att rösta i EU-valen.
            </seg>
            <seg n="b3dc4160">
              När Sverige gick med i EU var det exempelvis nästan halva befolkningen
              som trodde att EU skulle vara bra för jobben. Nu har den andelen
              sjunkit till 9 procent. Här i Sverige upplever vi alltså en ökad
              förtroendeklyfta mellan unionen och det svenska folket. Även i
              andra länder finns det en omfattande kritik.
            </seg>
            <seg n="d063f111">
              Det här är inte ett pedagogiskt problem, inte ett problem som
              man kan informera bort. Det är ett demokratiskt problem. Det är
              ett problem där regeringen och även Socialdemokraterna måste upp
              till bevis. Varför är det så viktigt att till varje pris undvika
              en folkomröstning i Sverige om en ny, omförhandlad konstitution,
              samtidigt som man sjunger demokratins och den demokratiska dialogens
              lov? Den frågan skulle jag gärna vilja ha svar på.
            </seg>
            <seg n="57f2449e">
              Sedan sägs det också från Cecilia Malmström att välfärdspolitiken
              är en nationell angelägenhet och så ska förbli. Det är inte riktigt
              sant. Det har förskjutits mer och mer till EU-nivån också på detta
              område. Det refererade jag till i mitt förra inlägg. Det handlar
              inte minst om Ekofinråden och också om det europeiska rådets många
              synpunkter på arbetsrätten i medlemsländerna, på hur flexibel
              arbetskraften är och på om arbetslöshetsförsäkringarna ger tillräckliga
              incitament att gå från bidrag till arbete. Men det handlar också
              om hur stora de offentliga utgifterna är, vad sjukvården kostar,
              hur pensionssystemen är utformade och så vidare. Det är områden
              som EU lägger sig i men som EU inte borde lägga sig i. Och det
              är områden som begränsar det nationella handlingsutrymmet när
              det gäller att bygga den välfärd och skapa den arbetsmarknadspolitik
              som är nödvändig för att åstadkomma utjämnade klassklyftor och
              utjämnade sociala skillnader inom unionen.
            </seg>
            <seg n="85101e34">
              EU ska tala med en röst i utrikespolitiska frågor, sade Cecilia
              Malmström också. Och det är ju det som är på gång i det arbete
              kring konstitutionen som nu återupptas, trots att den avvisades
              i folkomröstningar i Frankrike och Holland. Där inrättas en gemensam
              utrikesminister om man lägger in de sista byggstenarna i den gemensamma
              utrikes- och säkerhetspolitiken med syfte att skapa ett gemensamt
              försvar.
            </seg>
            <seg n="c84400fa">
              Men är det då en väg att skapa fred och avspänning i världen?
              Har stormaktsblock som bygger en solidaritet inom sig men har
              ambitionen att tala med en röst och visa muskler mot omvärlden
              någonsin bidragit till fred och avspänning i världen? Jag tror
              inte det. Jag tror att vi ska gå motsatt väg. Vi ska bejaka EU-ländernas
              självständiga utrikespolitiska röst i stället och inse att Sverige
              i bästa fall historiskt, i kraft av sin neutralitet, har spelat
              en positiv roll i internationella sammanhang, som medlare i internationella
              konflikter, som den som gick i spetsen för en bojkott mot dåvarande
              Sydafrika och bidrog till att apartheidregimen slutgiltigt föll.
            </seg>
          </u>
          <note type="speaker" n="347abe99">
            Anf. 14 ULF HOLM (mp):
          </note>
          <u who="ulf_holm_0cd69a" xml:id="i-4746838c77a91434-1" n="e599dba3">
            <seg n="b2e2cc51">
              Herr talman! Cecilia Malmström säger att vi ska förändra det
              som inte är bra i konstitutionen. Då skulle jag vilja säga att
              Cecilia Malmström får ganska mycket att göra. Framför allt måste
              hon sätta i gång att arbeta nu. Grundproblemet i EU-konstitutionen
              är ju att det är så mycket som är problem.
            </seg>
            <seg n="450b3941">
              Den utgår från att stora länder i EU ska få mer makt, och konsekvensen
              blir givetvis att små länder som Sverige kommer att få mindre
              att säga till om. Konstitutionen innebär att mer makt flyttas
              till Bryssel, och konsekvensen blir naturligtvis att mindre makt
              återstår på nationell nivå. I vissa frågor kan det vara bra. I
              vissa frågor är det givetvis mindre bra. Och den diskussionen
              måste tas upp.
            </seg>
            <seg n="73829c6e">
              Jag är framtidsinriktad. Det är Miljöpartiet. Vi tittar inte
              bakåt alltför mycket, men det är det som EU håller på med hela
              tiden. Alf Svensson! Tror du verkligen att vi, om EU inte hade
              funnits i dag, hade uppfunnit ett EU som det ser ut i dag? Nej,
              det hade vi inte. Vi hade uppfunnit någonting helt annat. Vi hade
              uppfunnit ett samarbete med alla Europas länder. Vi hade uppfunnit
              bättre kommunikationer med andra världsdelar. Vi hade utnyttjat
              den nya informationsteknologin. Vi hade framför allt sett till
              att ha några få frågor att samarbeta kring. Vi skulle absolut
              inte lägga in hela jordbrukspolitiken och allt sådant. Det hör
              till det förgångna.
            </seg>
            <seg n="3f7773b4">
              För att få en demokrati och för att få människor delaktiga i
              samhället måste man också vara med i beslutsfattandet i lagom
              mängd. Vi förstår ju i dag att vi inte kan lösa klimatfrågorna
              bara genom ett beslut i Lunds kommunfullmäktige. Vi måste samarbeta
              med resten av Skåne. Skåne måste samarbeta med Öresundsregionen.
              Öresundsregionen måste samarbeta med riksdagen i Helsingfors och
              Folketinget i Danmark och så vidare. Vi förstår det.
            </seg>
            <seg n="b833c1f0">
              Men när det gäller EU och EU-konstitutionen handlar det om mer
              och mer makt och detaljstyrning, överdriven detaljstyrning. Vad
              innebär visionen att EU ska tala med en röst? Ja, den innebär
              att vi har en utrikesminister som bara kommer att blogga i fortsättningen
              därför att han inte har någonting att säga till om i övriga delar.
              Är det så vi vill ha det? Nej, jag tror inte det. Det är inte
              så vi vill forma framtidens samarbete mellan Europas länder.
            </seg>
            <seg n="f383856d">
              Jag tror att det krävs ett nytänkande ur den aspekten, och det
              är där jag hade önskat att regeringen hade kommit med en ny entusiasm.
              Men det visar sig nu att det är jag som står för hela entusiasmen
              i den här EU-debatten, vilket kanske är lite märkligt, men jag
              är inte förvånad.
            </seg>
            <seg n="2115f66f">
              Jag ska ge Cecilia Malmström rätt på en punkt. Den nya regeringen
              har varit aktiv i EU i en fråga. Man vill nu nämligen tillåta
              GMO i EU. Det är ingenting som vi från Miljöpartiet hyllar, men
              det är en förändrad politik jämfört med tidigare. Det är ju trist
              att den aktiva nya EU-politiken ska bli en försämring på miljöområdet.
              I stället för att ha försiktighetsprincipen är det nu fritt fram,
              och det är de ekonomiskt stora bolagen som ska styra medan miljöhänsynen
              kommer på bakkanten.
            </seg>
            <seg n="510120df">
              Jag tycker att Sverige ska ta initiativ i klimatfrågan mer än
              vad vi hittills gjort. Vi måste ligga på. Vad betyder det? Hur
              långt kommer Sverige att driva kravet på att minska utsläppen
              med 30 procent? Har vi gett upp frågan redan? Eller har vi någon
              nystart inför EU-toppmötet? Ta initiativ till att arbetsrätt ska
              bestämmas nationellt! Ta initiativ i HBT-frågor, för att de mänskliga
              rättigheterna ska bejakas i alla EU:s länder enligt utgångspunkten
              att mänskliga rättigheter redan finns i grundfördraget!
            </seg>
            <seg n="50516e69">
              Ska vi ta initiativ till att ge stöd till förnybara energikällor?
              Ska vi ta initiativ från Sverige? Visa det i så fall, regeringen!
              Stå inte och vänta!
            </seg>
          </u>
          <note type="speaker" n="e8f4a1c4">
            Anf. 15 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-04350093e17a8f99-2" n="7ea2355c">
            <seg n="4ad40c6c">
              Herr talman! Först vill jag å det bestämdaste avvisa påståendet
              att regeringen inte har skött sina plikter i fråga om samråd med
              riksdagen vad gäller EU-frågor. Det är inte sant. Vi har skött
              det på alla de sätt som vi ska göra, enligt både den gamla ordningen
              och den nya ordningen. Jag har själv rapporterat i EU-nämnden,
              i EU-nämndens beredningsutskott och i konstitutionsutskottet.
              Och statsministerns statssekreterare har varit i tre utskott.
              Vi har också meddelat att vi står till förfogande i den form som
              riksdagen önskar. Om det nu blir ett sammansatt utskott eller
              hur riksdagen väljer att organisera det är naturligtvis helt upp
              till er, men vi står till förfogande.
            </seg>
            <seg n="840d6dcf">
              När det gäller det konstitutionella fördraget är det 18 länder
              som har ratificerat det. Det glömmer man. 18 länder har ratificerat
              detta, 2 med folkomröstning. Ytterligare 34 länder har sagt: Vi
              står också bakom det fördraget. Varför då? Jo, därför att detta
              är en kompromiss. Det är förvisso en kompromiss det är inte hundra
              procent så som jag vill ha det eller som någon här vill ha det
              men det är en bra balans för att skapa ett bättre, mer effektivt,
              öppnare och mer demokratiskt Europa som är mer rustat att fungera,
              fatta beslut och som sätter medborgaren i centrum på ett annat
              sätt än tidigare. Det här är dessutom framtaget med en unik metod
              i det konventsarbete som var med öppenhet. Detta har vi framfört.
            </seg>
            <seg n="0b205743">
              Vad tycker då Sverige? Ja, som mor Alma i Katthult säger: Det
              finns en tid för katekesen, och det finns en tid för ostkakan.
            </seg>
            <seg n="de376c23">
              Först har det varit katekesen. Frågan är: Vilka länder står bakom
              att vi fortsätter att arbeta med det här konstitutionella fördraget,
              vilka vill börja om och vilka vill ha en mellanväg? Där har Sverige
              framfört vad vi tycker och det har jag redovisat mycket tydligt
              i denna kammare och i olika utskott. Vi har sagt att vi tycker
              att det var ett bra kompromissförslag. Vi står bakom det. 22 länder
              har sagt precis samma sak.
            </seg>
            <seg n="0a1df681">
              Sedan kommer ostkakan. Vi är inte riktigt där ännu. Naturligtvis
              har jag massor med tankar om hur detta skulle kunna gå. Vi är
              inte särskilt betjänta av att jag sitter här i kammaren och har
              mina små privata funderingar. Vi har precis börjat en diskussion
              i regeringen kring detta. Jag lyssnar och hör gärna era synpunkter
              på hur man ska gå vidare. När vi har landat i regeringen kommer
              vi naturligtvis att inleda ett samtal med riksdagen och utifrån
              den diskussionen förbereda en fortsatt hantering.
            </seg>
          </u>
          <note type="speaker" n="cfea8be0">
            Anf. 16 SUSANNE EBERSTEIN (s):
          </note>
          <u who="susanne_eberstein_a1dea0" xml:id="i-108cdda874973138-2" n="810f6727">
            <seg n="ab7904c2">
              Herr talman! Jo, Kerstin Lundgren, jag satt i EU-nämnden när
              samråd inte skedde inför Berlinresan, och jag satt i opposition
              när pengarna för EU-kontoret och EU-kommittén drogs in och när
              brev hemligstämplades. Det är som det är.
            </seg>
            <seg n="f6256b68">
              När det gäller Björn Hamilton vill jag bara säga att det verkar
              vara många som har ångrat sig sedan valet, om man tittar på alliansens
              opinionssiffror. Men det är ju som det är med det.
            </seg>
            <seg n="8771c6d3">
              Det finns mycket positivt, herr talman, som har hänt under de
              här dryga tio åren, under Sveriges medlemskap. Men det finns naturligtvis
              också bakslag, och då tänker jag främst på folkomröstningarna
              som hölls förra året och som ledde till att både Frankrike och
              Holland sade stopp. Det var tråkigt.
            </seg>
            <seg n="147ea345">
              Det var ett bakslag för dem som vill ha ett EU där vi kan ha
              ett mellanstatligt samarbete som huvudregel.
            </seg>
            <seg n="00545a26">
              Det tyska ordförandeskapet har nu återupplivat förhandlingarna
              om ett konstitutionellt fördrag. Risken är dock stor för att vi
              snart står inför att ta ställning till ett betydligt mindre fördrag
              som bara behandlar institutionerna och deras inbördes maktbalans.
              Det är inte självklart att vi socialdemokrater kommer att ställa
              oss bakom det.
            </seg>
            <seg n="0752930e">
              Ett nytt minifördrag utarbetat i hemlighet mellan ländernas kontaktpersoner
              i en snabb process utan insyn ger inga positiva signaler. Det
              tidigare förslaget arbetades faktiskt fram under stor öppenhet,
              Kerstin Lundgren, under den socialdemokratiska regeringen. Det
              fanns goda påverkansmöjligheter även utanför riksdagen, och förslaget
              gicks noggrant igenom här. Riksdagen band regeringen till förhandlingspositioner
              i ett betänkande från det sammansatta utskottet, och det var alldeles
              utmärkt.
            </seg>
            <seg n="f8c5a94f">
              Det är därför dags för den borgerliga regeringen att offentligt
              visa var man står, både här i riksdagen och i Bryssel. Riksdagen
              måste garanteras delaktighet och insyn i den förnyade processen
              och ges möjlighet att besluta om förhandlingsmandat till statsministerns
              kontaktperson.
            </seg>
          </u>
          <note type="speaker" n="bef3e7d2">
            Anf. 17 BJÖRN HAMILTON (m):
          </note>
          <u who="bjorn_hamilton_a02230" xml:id="i-fc0ff9439e2bb936-2" n="92a830b4">
            <seg n="21efdfc2">
              Herr talman! Susanne Eberstein, det är roligare att vinna val
              än att ha höga opinionssiffror. Det är också viktigare att vinna
              val än att ha höga opinionssiffror.
            </seg>
            <seg n="666fdc7e">
              Jag ska ta den här sista talartiden i anspråk till att koncentrera
              mig på vad EU har betytt för svenskarna. För, Alf Svensson, jag
              tror att det är lika viktigt att vi talar positivt om EU och om
              vad EU betyder. EU har betytt väldigt mycket positivt. Samtidigt
              ska vi naturligtvis diskutera värderingsfrågorna. Men svenska
              folket har inte riktigt klart för sig, tror jag, vad EU betyder
              för deras plånböcker till exempel.
            </seg>
            <seg n="70f7a5aa">
              Vår export till EU och EES-länderna svarar för ca 70 procent
              av Sveriges totala exportvärde. Under de tre första kvartalen
              2006 motsvarar det 475 miljarder kronor, alltså en väldigt stor
              andel av vår export och en stor del av vårt välstånd. Under samma
              period ökade handeln med de 25 EU-länderna med ca 15 procent,
              vilket också är en kraftig ökning.
            </seg>
            <seg n="7bf07c25">
              Det råder ingen tvekan om att vårt EU-medlemskap gör oss till
              ett rikare land med fler välmående företag och mer pengar kvar
              i konsumenternas plånböcker. Vi märker det på sänkta priser i
              allmänhet och på importerade livsmedelsprodukter i synnerhet.
              EU-samarbetet har dessutom inneburit att brottslighet och gränsöverskridande
              miljöproblem effektivare kan bekämpas. Det har också blivit enklare
              och billigare för svenskar att resa inom EU, att investera, studera
              och jobba utomlands. Lägg därtill att regler för EU-medborgare
              har harmoniserats, vilket bland annat inneburit att examen från
              ett universitet i dag är lika mycket värd i ett land som i ett
              annat.
            </seg>
            <seg n="69fdb6e4">
              Herr talman! Det var naturligt för Sverige att gå med i EU. Låt
              oss se till att det blir lika naturligt för Sverige att tillhöra
              kärnan i det europeiska samarbetet.
            </seg>
            <seg n="aef1175a">
              Till slut vill jag tacka framför allt statsrådet och regeringen
              för en bra information och ett trevligt samarbete i EU-nämnden.
            </seg>
          </u>
          <note type="speaker" n="9094d390">
            Anf. 18 KERSTIN LUNDGREN (c):
          </note>
          <u who="kerstin_lundgren_66285f" xml:id="i-7dcd66aa5f158f8b-2" n="37ac2971">
            <seg n="fcd96476">
              Herr talman! En öppen debatt om EU-frågorna är väl en del av
              det vi sysslar med här och nu. Det är en del av det som riksdagen
              kommer att få göra framöver i större utsträckning tack vare en
              framsynthet hos de flesta partier i den här kammaren. Genom beslut
              om en ny riksdagsordning har det blivit möjligt för riksdagen
              att vara med och agera och tycka i utskotten, lägga utlåtanden
              till kammaren och få debatt. Vem var det i den här kammaren som
              sade: Nej, inte det, absolut inte en sådan debatt, inte någonting
              till kammaren? Jo, det var Socialdemokraterna. Det är något som
              det finns skäl att påminna om. Vi kommer alltså att få anledning
              att i den här kammaren föra mycket mer EU-debatt framöver tack
              vare att vi inte lyssnade på Socialdemokraterna den gången.
            </seg>
            <seg n="a3ffada4">
              Låt mig också kommentera det Susanne Eberstein säger. Jag var
              med i EU-nämnden när man lade fram, hade brev och sådana saker.
              Visst är det spännande! Socialdemokraternas sätt att föra EU-debatt
              är inte här i kammaren. Det är möjligen i EU-nämnden, slutet,
              och det är naturligtvis i form av en myndighet som ska ha uppdraget.
              För vad var denna kommitté om inte en myndighet som hade uppdraget
              att reflektera, tänka och också föra debatten under den paus när
              vi alla andra skulle vara tysta?
            </seg>
            <seg n="442ebdf4">
              Nej, herr talman, när man lyssnar på Susanne Eberstein funderar
              man vad Socialdemokraterna och hon egentligen är ute efter. Vad
              är det ni egentligen vill? Handlar det om att sprida aversion
              gentemot EU-projektet? Eller är det en vision som tydliggörs av
              Susanne Eberstein? Det låter i så fall som en trist vision från
              Socialdemokraternas sida.
            </seg>
          </u>
          <note type="speaker" n="84414f26">
            Anf. 19 ALF SVENSSON (kd):
          </note>
          <u who="alf_svensson_d978de" xml:id="i-7b40374014791309-2" n="1271127b">
            <seg n="4b34915f">
              Herr talman! Jag håller gärna med om vad som sades här om att
              de ekonomiska förbättringarna till en del ska ses som en följd
              av EU-samarbetet. Men för mig är det så oerhört väsentligt att
              få stryka under att EU har medverkat till eller skapat förutsättningarna
              för en gemenskap, en demokratisering, en framtida vision om fred
              och frihet i vårt Europa och möjligheten för Europa att spela
              en roll där mänskliga fri- och rättigheter fortfarande förtrampas
              och där demokratin inte har fått något fotfäste. Detta Europa
              vill man vara med och bygga. Det är en vision som inte har stannat
              utan som finns där fortsättningsvis.
            </seg>
            <seg n="9d652909">
              Herr talman! Jag skulle vilja tacka EU-ministern för det som
              sagts här i dag. Men jag vill också säga: Låt oss tro fortsättningsvis
              på utvidgningen! Låt oss inte glömma Turkiet! Ibland kan man känna
              en rädsla för att stora kraftfulla EU-länder inte, enligt det
              förnuft jag besitter, inser värdet av att få med Turkiet in i
              den europeiska gemenskapen. Det finns nog en risk om Turkiet ser
              sig sett över axeln att man inte är så intresserad av fortsatta
              förhandlingar. Man kan ställa frågan vart Turkiet då går och vad
              som händer då i en framtid för det Europa som vi alla önskar ska
              leva i fred och frihet. Så hissa gärna den flaggan lite högre
              i alla sammanhang, värdet av fortsatt utvidgning och värdet av
              att förhandlingarna med Turkiet inte läggs åt sidan.
            </seg>
          </u>
          <note type="speaker" n="94f478a3">
            Anf. 20 PERNILLA ZETHRAEUS (v):
          </note>
          <u who="unknown" xml:id="i-0d720171c5014397-2" n="230a943e">
            <seg n="ea8aaad3">
              Herr talman! Det är ingen måtta på hyllningskören här. EU är
              en kraft för demokrati, har Centerpartiet kallat det. Alf Svensson
              talar om den demokratisering som EU har möjliggjort. Björn Hamilton
              talar om ett rikare land, välmående företag, bättre möjlighet
              att bekämpa gränsöverskridande brottslighet och liknande.
            </seg>
            <seg n="3d354b20">
              Jag tror inte att det är så lyckat att beskriva verkligheten
              på det sättet. Väldigt många människor känner inte igen sig. Systemets
              förlorare blir osynliggjorda när man beskriver något allmänt tillväxtsamhälle
              som har gynnat alla och envar.
            </seg>
            <seg n="79ae80b6">
              Vi har haft en växande arbetslöshet under de här åren. Vi har
              haft växande sociala klyftor, både i Sverige och inom unionen
              i stort, vi har i dag enorma sociala spänningar i EU, och vi har
              människor som lever ett mycket svårt liv, som är totalt rättslösa.
              Det handlar om de papperslösa flyktingarna och om de insmugglade
              sexslavarna som är det moderna Europas slavar helt enkelt. Vi
              måste vända på kuttingen och sätta dessa frågor främst på dagordningen,
              utjämna de sociala skillnaderna, skapa arbete och bygga välfärden.
            </seg>
            <seg n="dee3ccbe">
              Vi måste också sätta demokratin främst. När man talar om ett
              demokratibygge och liknande har man inte människor med sig. Människor
              känner inte igen sig i bilden av EU som demokratins högborg. Tvärtom
              är ju EU:s demokratiska underskott allmänt omvittnat. Det är inte
              för inte som människor har ett mycket svalt intresse för EU-frågorna
              och inte röstar i EU-parlamentsvalen. Det är helt enkelt ett för
              långt avstånd mellan människor och EU:s makthavare.
            </seg>
            <seg n="2087dce7">
              Jag konstaterar att alla de som har instämt i hyllningskören
              om demokratins förträfflighet i den europeiska unionen fortfarande
              inte har svarat på frågan om varför man förvägrar det svenska
              folket en folkomröstning om ett omförhandlat förslag till ny EU-konstitution.
            </seg>
          </u>
          <note type="speaker" n="a55e0eef">
            Anf. 21 ULF HOLM (mp):
          </note>
          <u who="ulf_holm_0cd69a" xml:id="i-4746838c77a91434-2" n="e599dba3">
            <seg n="d28a0561">
              Herr talman! I denna sista vända kom mycket av sanningen fram.
              Det nya arbetarpartiet Moderaternas Björn Hamilton lyfte fram
              att svenskarna inte vet vad EU har betytt för plånboken som den
              viktigaste frågan kring EU. Är verkligen den enda orsaken till
              att vi är medlemmar i EU att vi vill tjäna pengar?
            </seg>
            <seg n="73bbc95c">
              Jag trodde i alla fall att vi skulle föra en aktiv politik för
              bland annat klimatfrågorna. Klimatfrågorna kan man inte mäta i
              pengar i plånboken meddetsamma även om vi från Miljöpartiet försöker
              säga att miljö ger jobb, det vill säga att man ska tjäna på att
              vara miljövänlig. Men det har ingenting med EU att göra. För oss
              i Miljöpartiet är och förblir EU en parentes i historien. Vi kommer
              att aktivt kämpa för en bättre klimatpolitik, men också för att
              EU inte ska bestämma saker och ting. Det finns andra organ som
              vi tror kan göra detta mycket bättre i framtiden.
            </seg>
            <seg n="f5c1eab7">
              Det gamla EU står för gamla värderingar och gammal problemlösning.
              Vi behöver någonting nytt för framtiden. Då är världen större
              än EU. Det är en global utmaning att lösa klimatfrågan. Sverige
              spelar roll, Lunds fullmäktige spelar roll och naturligtvis gör
              också EU det. Men vi måste agera världspolitiskt också.
            </seg>
            <seg n="a3166ba7">
              Den gamla begravda konstitutionen är faktiskt nedröstad av två
              medlemsstater. Enligt EU:s eget regelverk är den begravd, för
              beslutet måste vara enhälligt. Vad har vi då att gå på?
            </seg>
            <seg n="ec6c05df">
              Jag tycker att man borde utgå från hur Sverige och Europa ser
              ut i dag och arbeta för en aktiv klimatpolitik med mellanstatliga
              lösningar i stor utsträckning.
            </seg>
          </u>
          <note type="speaker" n="95a49e9a">
            Anf. 22 HILLEVI LARSSON (s):
          </note>
          <u who="hillevi_larsson_896639" xml:id="i-a74dd385a8ccee91-0" n="ce58d998">
            <seg n="49c85797">
              Herr talman! Jag vill börja med att säga att min partikamrat
              Carina Adolfsson Elgestam kommer att beröra Lissabonprocessen
              och de aspekter på jämställdheten som den har.
            </seg>
            <seg n="fb5c0046">
              Den 8 mars, internationella kvinnodagen, närmar sig. Precis som
              Ulf Holm tidigare sade när det rörde HBT-rättigheter, alltså rättigheter
              för homosexuella, bisexuella och transpersoner, handlar jämställdhet
              också om mänskliga rättigheter. Det är väldigt viktigt att inte
              glömma bort det i detta sammanhang.
            </seg>
            <seg n="5eb8996b">
              På EU-nivå har man valt att ha demokrati och mänskliga rättigheter
              som gemensamma värden för hela unionen, och de är till och med
              förutsättningar för att man ska kunna bli medlem i EU. Det är
              viktigt att påminna om detta, inte minst nu när Turkiet knackar
              på dörren till EU.
            </seg>
            <seg n="1856218c">
              Jag tycker att det är viktigt att helt avföra diskussionen om
              att Turkiet är ett muslimskt land. Jag tycker faktiskt att det
              är enbart positivt att få en bro till den muslimska världen. Däremot
              är det viktigt när man ser till mänskliga rättigheter, som vi
              är överens om ska vara ett kriterium för att få vara med, att
              inte glömma kvinnors rättigheter för de är också mänskliga rättigheter.
            </seg>
            <seg n="226fbb60">
              En annan bortglömd fråga är våld mot kvinnor. Där har till exempel
              Amnesty påvisat att man kan se detta som nästan likvärdigt med
              när kränkningarna kommer från staten. För den enskilda kvinnan
              spelar det inte så stor roll om det är hennes man som misshandlar
              henne eller om det är någon annan.
            </seg>
            <seg n="030b24f3">
              EU har nu en kampanj mot kvinnovåld i hela EU, vilket jag tycker
              är väldigt positivt. Här kan vi inte säga att vi ens själva har
              nått ända fram. Även i Sverige finns massor med kvinnor som utnyttjas
              och misshandlas. Vi kan dock säga att vi driver frågan. Vi kan
              naturligtvis driva den ännu mer, men det viktiga är nu att vikten
              av att bekämpa våld mot kvinnor når ut i hela Europa.
            </seg>
            <seg n="173e9d9d">
              Jag hörde till exempel talas om en annonskampanj i ett EU-land
              där man såg en bild av en misshandlad kvinna, med en jättestor
              blåtira, och så stod det under: Soppan var för salt. Detta visade
              sig dock vara alldeles för känsligt, så den kampanjen avbröts
              efter politiska påtryckningar. Det visar värdet av att driva frågan
              om våld mot kvinnor. Osynliggörandet är ju det största problemet.
              Tvärtom handlar det om att lyfta fram detta och att få politikerna
              att agera.
            </seg>
            <seg n="0a895361">
              När det gäller jämställdhet har vi kommit väldigt långt i Sverige,
              men det är ändå viktigt att vi tar till oss signaler på de områden
              där vi ännu inte har nått ända fram. Nyligen har vi till exempel
              fått signaler från EU-kommissionen om att vi behöver förbättra
              vårt arbete när det gäller deltidsarbetslöshet, något som framför
              allt drabbar kvinnor, och även den segregering på arbetsmarknaden
              som drabbar kvinnor. Jag hoppas verkligen att regeringen nu tar
              tag i de här frågorna.
            </seg>
            <seg n="edcdd546">
              Samtidigt kan man säga att vi har kommit väldigt långt inte minst
              när det gäller möjligheten för kvinnor att förena familjeliv och
              arbetsliv. Man kan jämföra med en del sydeuropeiska länder där
              födelsetalen är extremt låga och där huvudorsaken till det är
              att kvinnor känner sig tvingade att välja antingen yrkesliv eller
              familjeliv. Detta hänger delvis samman med attityderna i samhället,
              men det har också väldigt mycket att göra med välfärden. Har man
              inte en utbyggd föräldraförsäkring som folk har råd med och även
              en äldreomsorg så att folk inte behöver vara hemma och ta hand
              om sina gamla föräldrar blir det väldigt svårt för kvinnor att
              förena familj och arbetsliv. Då väljer många kvinnor att vänta
              väldigt länge med att bilda familj och skaffa barn eller att inte
              alls göra det. Detta är en tragedi för den enskilde man beskär
              verkligen rätten till ett fullvärdigt liv när kvinnor känner sig
              tvingade att göra detta val men det är också en fråga för hela
              samhället.
            </seg>
            <seg n="f8169a96">
              I Sverige, där vi har goda möjligheter med utbyggda välfärdsnät,
              har kvinnor möjlighet att kombinera familj och arbetsliv. Här
              kan vi också se att det kvinnliga deltagandet på arbetsmarknaden
              är högre än i många andra länder. Om vi ska klara den demografiska
              utvecklingen, där vi får allt fler äldre som ska försörjas och
              som någon dessutom måste ta hand om i äldreomsorg och sjukvård,
              är det helt avgörande att även den kvinnliga delen av befolkningen
              i Europa har möjlighet att komma ut på arbetsmarknaden och hjälpa
              till att klara denna jätteuppgift. Detta ligger alltså i allas
              vårt intresse.
            </seg>
            <seg n="0484f045">
              Handel med kvinnor och barn är ytterligare en fråga som man tenderar
              att osynliggöra. Vi får inte glömma att det är en halv miljon
              kvinnor och barn som årligen förs in i EU för sexuella ändamål.
              Det blir väldigt enkelt om man bara talar om att bekämpa dem som
              för in människor för att utnyttja dem, men vi får inte glömma
              det egna ansvaret. Det är faktiskt efterfrågan som driver denna
              handel. Det finns faktiskt personer, framför allt män och till
              och med i Sverige, som köper dessa tjänster.
            </seg>
            <seg n="f90df33a">
              Naturligtvis är dock det avgörande att komma åt de ligor som
              ägnar sig åt detta och som tjänar stora pengar. Ofta finns det
              olika grenar på dessa ligors träd knark, vapensmuggling, till
              och med terrorbrott och människohandel för sexuella ändamål. Det
              handlar väldigt mycket om pengar, att det är lönsamt. Det är det
              som driver detta.
            </seg>
            <seg n="a64c7753">
              EU har kommit i gång på det här området, men vi måste bli mycket
              skarpare. Vi ser ju att handeln fortsätter. Det handlar om stränga
              straff för dem som ägnar sig åt detta men framför allt om att
              ta hand om de kvinnor och barn som drabbas, oavsett om de stannar
              i det land dit de har förts eller återvänder till sina hemländer.
              Det här handlar även om fattigdom och är en solidaritetsfråga.
            </seg>
          </u>
          <note type="speaker" n="0a3aa7db">
            Anf. 23 GÖRAN LENNMARKER (m):
          </note>
          <u who="goran_lennmarker_42b86f" xml:id="i-dc279962099c1230-0" n="310fbccc">
            <seg n="9d6b421b">
              Herr talman! Jag tänkte uppehålla mig något vid det fördragsförslag
              som finns. Det konstitutionella fördraget arbetas fram på ett
              sätt som väl är det mest demokratiska och öppna i Europas historia.
              Europa har aldrig varit mer demokratiskt än det nu är. Vi kan
              gå tillbaka i Europas historia. När de stora frågorna har beslutats
              har det normalt varit stormakter som bestämt. Små länder har fått
              följa med i de ordningar som de stora länderna har beslutat om.
            </seg>
            <seg n="183f9d97">
              Jag var med i det konvent som arbetade fram det här förslaget.
              Det kanske mest intressanta var den roll som de nya demokratierna
              hade i det här arbetet. En mängd länder hade kommit fram som dels
              inte existerat som länder förut, dels kommit ut ur kommunismens
              diktatur. Erfarenhet av diktatur och erfarenhet av centralplanering,
              Gosplan, var det man hade levt under.
            </seg>
            <seg n="d68d18b7">
              Det här var väldigt centralt i hela avvägningen. Låt mig ta ett
              exempel. För en estländare var det naturligtvis väldigt viktigt
              att tänka: Här har vi blivit ett självständigt land. Vi tar beslut
              i Tallinn i vår demokratiska ordning. Vad ska vi ta beslut om
              i Tallinn? Och vad ska Bryssel ta beslut om i vår gemensamma beslutsordning
              i Europa?
            </seg>
            <seg n="ca80e603">
              Det var naturligtvis en alldeles central avvägning. Hade man
              kämpat för sitt lands frihet i ett visst fall var det en person
              som till och med suttit i Gulag för detta; det var en ledamot
              i konventet var det naturligtvis en alldeles central fråga att
              inte skapa en centralisering som på det sättet nu skulle ta bort
              den beslutsrätt som man kämpat sig till. Däremot hade man naturligtvis
              den självklara övertygelsen att det fanns beslut som man måste
              klara av gemensamt.
            </seg>
            <seg n="e792056b">
              Som Alf Svensson påpekade har hela Europas historia bestått i
              att vi har haft självständiga nationer som varit i krig och bekämpat
              varandra och som inte förmått lösa frågorna i gemensamma överläggningar.
              Därav kommer att konventets förslag i allt väsentligt handlar
              om hur man gör den här avvägningen.
            </seg>
            <seg n="87638439">
              Det centrala beslutet var att väldigt mycket av EU:s problem
              är sådant som ännu inte fullföljts av EU. Det finns en mängd saker
              sedan 1950-talet som ännu inte är fullföljda, till exempel när
              det gäller fri rörlighet på den inre marknadens område. Många
              av de problem vi ser i Europa beror på att länderna inte riktigt
              har klarat av det hela utan kanske velat behålla nationell beslutsrätt,
              ofta från mycket protektionistiska utgångspunkter. Det är protektionismen
              som har varit Europas förbannelse detta med att stänga ute, hålla
              borta invandrare, varor eller vad det nu är.
            </seg>
            <seg n="9ad659ef">
              Tre områden var det viktigt att reformera.
            </seg>
            <seg n="32944b10">
              Det första området var beslutsordningen. Där vill jag säga att
              Europa har en beslutsordning som innebär att vi inte har en särställning
              till stora länder. Se på FN som är en stormaktsdriven organisation
              med en särskild ordning med vetorätt och sådant! I Europa har
              vi en ordning där vi inte bygger upp detta naturligtvis av bitter
              erfarenhet. Det har ju inte gått så bra när stormakterna har bestämt
              i Europa. Därför har vi en ordning som innebär att nej-länder
              ska vara lika.
            </seg>
            <seg n="218c7378">
              Sedan har vi naturligtvis också det demokratiska kravet på att
              hänsyn ska tas till befolkningars storlek. Det gör vi faktiskt
              också hemma i Sverige. Helsingfors har fler riksdagsledamöter
              än en liten stad någonstans på landsbygden har, men inte därför
              att Helsingfors i sig är viktigare utan därför att det bor fler
              människor där. Det är viktigt att komma ihåg det.
            </seg>
            <seg n="30d02666">
              Det andra området var utrikes- och säkerhetspolitiken. Där finns
              bitterheten, framför allt efter vad som hände på Balkan, över
              oförmågan hos oss i Europa att faktiskt förhindra det blodbad
              som var där. En kvarts miljon, eller vad det nu är, drabbades.
              Vi har till exempel Srebrenica jag behöver inte gå djupare in
              på det.
            </seg>
            <seg n="968a3e5f">
              Vi måste ha instrument för detta. Inte minst de nya demokratierna
              i Central- och Östeuropa sade: Det är ett område där vi inte kan
              sitta och ta ett beslut i Tallinn. Vi vet att det beslut vi tar
              i Tallinn inte räcker fram. Det innebär i praktiken att Ryssland
              får bestämma.
            </seg>
            <seg n="5dd8d629">
              Det är deras historiska erfarenhet.
            </seg>
            <seg n="7a405e8f">
              Det tredje området var att bättre bekämpa den brottslighet som
              vi är för svaga att själva bekämpa. Många har tagit upp traffickingproblemet.
              Det är väl just där som vi tycker att EU borde ha mer kraft därför
              att vi inom ramen för nationalstaten inte klarar av att bekämpa
              den typ av brott som är organiserad över gränserna.
            </seg>
            <seg n="5e11921b">
              I många andra frågor var slutsatsen precis motsatsen: Nej, vi
              ska inte ha ett Europa som tar på sig mer och gör mer centralt.
              Det gamla cykelteoremet här kan man säga dödades egentligen i
              konventet. Det ska finnas ett motiv för att ha en beslutsordning
              på europeisk nivå. Det ska finnas ett mervärde för detta.
            </seg>
            <seg n="97899d90">
              Jag kan också nämna att många västeuropeiska länder decentraliserar
              sina offentliga beslutsordningar, till exempel Belgien och Spanien.
              Dessutom har vi federala stater såsom Tyskland och Österrike,
              för att nämna två.
            </seg>
            <seg n="183fd04e">
              Föreställningen om ett slags centraliseringsiver är alltså helt
              enkelt felaktig. Då har man nog inte följt vad som sker i många
              europeiska länder.
            </seg>
            <seg n="2e156a76">
              Slutligen: Det fanns en föreställning om en motsatsställning
              mellan fördjupning och utvidgning. Ingenting kan vara felaktigare.
              Ett större EU är ett bättre EU. Det är inte så att de nya medlemmarna
              på något sätt vill undergräva eller försämra. Tvärtom är en del
              av problemen ibland en del äldre medlemsstater som fuskar i patiensen
              och inte fullföljer de regler som finns.
            </seg>
            <seg n="4d798d60">
              Vi har ett europeiskt samarbete som jag tror kommer att omfatta
              hela kontinenten. Norge är de facto med men har ingen rösträtt,
              vilket jag tycker är lite genant för Norge. De är med i den inre
              marknaden och i Schengen, och de följer EU:s hela regelsystem
              som man gör inom EES. Västra Balkans länder kommer med.
            </seg>
            <seg n="890018f7">
              När det gäller Turkiet slåss Sverige kanske mer än något annat
              EU-land för deras rätt att komma med. Sedan måste de fullt ut
              fullfölja villkoren när det gäller mänskliga rättigheter, och
              demokrati och spelregler på samma sätt som vi. Här är det en väldig
              styrka att Sverige, vågar jag säga, har en ledande position. Inte
              minst riksdagen har ju tagit beslut som gör att vi ligger långt
              före praktiskt taget alla andra EU-länder när det gäller öppenheten
              gentemot de nya demokratierna i Europa. Ett Europa helt och fritt
              är vad vi vill se!
            </seg>
          </u>
          <note n="2174a5f4">
            I detta anförande instämde Staffan Danielsson (c).
          </note>
          <note type="speaker" n="16278713">
            Anf. 24 PERNILLA ZETHRAEUS (v) replik:
          </note>
          <u who="unknown" xml:id="i-0d720171c5014397-3" n="230a943e">
            <seg n="ecc35365">
              Herr talman! Göran Lennmarker kallar det för genant att Norge
              har respekterat sin egen folkomröstning och hållit sig utanför
              EU. Göran Lennmarker säger också att fördraget har arbetats fram
              på det mest demokratiska sättet.
            </seg>
            <seg n="fa721821">
              Eftersom jag i den första omgången i debatten inte fick svar
              på frågan om varför Sverige inte kommer att få folkomrösta om
              ett omförhandlat fördrag skulle jag vilja ställa samma fråga till
              Göran Lennmarker: Är Göran Lennmarker beredd att gå från ord till
              handling när det gäller frågan om människors demokratiska inflytande
              över EU och att verka för att en folkomröstning utlyses i Sverige
              om ett omförhandlat EU-fördrag?
            </seg>
          </u>
          <note type="speaker" n="56b7c1d8">
            Anf. 25 GÖRAN LENNMARKER (m) replik:
          </note>
          <u who="goran_lennmarker_42b86f" xml:id="i-dc279962099c1230-1" n="310fbccc">
            <seg n="19902fb0">
              Herr talman! För det första tycker jag att det vore väldigt trevligt
              om Norge hade sin rösträtt inom EU. Jag tycker att det vore bra
              för Norge och för norska medborgare om de var med och fattade
              beslut om de ordningar som de sedan får leva efter på den inre
              marknaden och i Schengen. Dessutom tror jag att EU då skulle bli
              bättre. Jag tror att norrmän är kloka personer så jag skulle gärna
              se dem där.
            </seg>
            <seg n="05708b77">
              För det andra är det väl ett beslut som vi ska ta här i riksdagen
              precis som på många andra områden. Vi säger ju inte att Sverige
              är odemokratiskt därför att vi inte har folkomröstning om alla
              lagar eller så. Vi har en representativ demokrati.
            </seg>
            <seg n="f2e79d1c">
              Jag tror att frågan om det konstitutionella fördraget är en typ
              av fråga som lämpar sig väl för att hanteras av den representativa
              demokratin därför att den är mångfasetterad. Den innehåller många
              olika komponenter. I riksdagen har vi dessutom bedrivit ett mycket
              gott förberedelsearbete. Jag tror att den svenska riksdagen faktiskt
              är det bäst förberedda nationella parlamentet när det gäller att
              ta ställning till fördraget.
            </seg>
          </u>
          <note type="speaker" n="34478e3e">
            Anf. 26 PERNILLA ZETHRAEUS (v) replik:
          </note>
          <u who="unknown" xml:id="i-0d720171c5014397-4" n="230a943e">
            <seg n="7aed9813">
              Herr talman! Jag tror att man förbigår problemet, att den svenska
              befolkningen faktiskt inte gillar det svenska EU-medlemskapet.
              Denna demokratiska klyfta måste lösas genom en ökad kommunikation,
              en ökad dialog och ett ökat inflytande.
            </seg>
            <seg n="0d06e79f">
              Vi ser att människor varken i Sverige eller i andra EU-länder
              röstar i EU-valen. Men när man får en möjlighet att verkligen
              påverka EU:s framtid går man till valurnorna. Det gjorde man i
              EMU-folkomröstningen med ett mycket högt valdeltagande, runt 80
              procent om denna mångfasetterade och komplicerade fråga som kanske
              många skulle säga var för svår för en folkomröstning. Men människor
              deltog med glädje både i omröstningen och i själva debatten.
            </seg>
            <seg n="a98a8a9c">
              Tror då inte Göran Lennmarker att det skulle vara bra för demokratin
              om också en omförhandlad EU-konstitution underställdes det svenska
              folket i en folkomröstning?
            </seg>
          </u>
          <note type="speaker" n="c13da024">
            Anf. 27 GÖRAN LENNMARKER (m) replik:
          </note>
          <u who="goran_lennmarker_42b86f" xml:id="i-dc279962099c1230-2" n="310fbccc">
            <seg n="18448497">
              Herr talman! Det är ju genom den representativa demokratin som
              vi bygger upp beslutsordningen i landet. Om man anser att beslutsordningen
              ska förskjutas till Sverige från det europeiska så förskjuts också
              den representativa demokratin. Vi tycker att det är en bra ordning
              i Sverige när vi fattar mängder av mycket genomgripande beslut.
              Via den representativa demokratin fattar vi betydligt mer genomgripande
              beslut i denna riksdag än vad det konstitutionella fördraget innebär
              för svenskar. Vi fattar i vårt land beslut om pensionsordningar,
              skatteordningar, frågor som rör fundamentala fri- och rättigheter
              via den representativa demokratin. Det tycker jag är en ganska
              klok ordning.
            </seg>
            <seg n="77a21936">
              Vi fattade det fundamentala beslutet huruvida vi skulle gå med
              i EU eller ej i en folkomröstning, och det var klokt. Jag var
              en av tillskyndarna av en folkomröstning i den frågan. Däremot
              tror jag inte att vi ska ha folkomröstningar i dessa frågor; det
              har vi ju inte heller haft beträffande de tidigare fördragsändringarna.
              Vi har haft ett antal fördragsändringar under den tid vi varit
              med, och dem har vi fattat beslut om i riksdagen. Det är en ganska
              bra ordning.
            </seg>
          </u>
          <note type="speaker" n="ffa0b9e9">
            Anf. 28 MAX ANDERSSON (mp):
          </note>
          <u who="max_andersson_531f93" xml:id="i-d53dfdd67e976183-0" n="15be5a74" next="i-8ae400ff5ec703dd-0">
            <seg n="6b23cc84">
              Herr talman! Ja, den här riksdagen fattar många mycket komplicerade
              och mångfasetterade beslut. Det tror jag att vi alla kan hålla
              med om. Men ska jag då förstå Moderaterna så att de tycker att
              frågan om vilken regering vi ska ha och vilka politiska beslut
              som riksdagen ska fatta egentligen är lite för svårt för folket
              att avgöra? Om inte frågan om vilken regering vi ska ha och vilken
              politik riksdagen ska föra är mångfasetterad, med många olika
              komponenter, vad är det då? Jag har svårt att tänka mig någon
              annan fråga som skulle vara mer mångfasetterad och innehålla fler
              komponenter.
            </seg>
            <seg n="6dae7990">
              Man kan inte underkänna folkets förmåga att fatta demokratiska
              beslut på det sätt som moderaten nyss gjorde. Faktum är att fördraget
              om upprättandet av en konstitution för Europa, som det egentligen
              heter, är en oerhört mycket enklare fråga än den som svenska folket
              får rösta om vart fjärde år. Det bör man väl ändå kunna erkänna.
              Argumentet mot folkomröstning är att vi inte folkomröstat om tidigare
              fördragsändringar. Det var fel att inte göra det, men att man
              gjort fel tidigare kan faktiskt inte användas som argument för
              att göra fel igen.
            </seg>
            <seg n="5288d6d0">
              Ett argument som brukar användas mot folkomröstning om konstitutionen
              är att det skulle röra sig om en så pass liten fråga. Det argumentet
              är dock lite svårt att använda eftersom man samtidigt håller hyllningstal
              om vilket stort framsteg konstitutionen är. Det är ingen liten
              fråga. Det är en stor fråga. Den som läst på inser att det är
              en stor fråga, och därför har diskussionen om den blivit så stor.
              Därför har fördraget också fallit i två länder, och det är ännu
              inte ratificerat i ett ganska stort antal länder.
            </seg>
            <seg n="e9287dc4">
              Det har ofta sagts i debatten att 18 länder ratificerat fördraget.
              Ja, det är sant, 18 länder har gjort det, men detta gäller en
              fördragsändring. Det handlar om Europas konstitution, eller EU:s
              konstitution om vi ska märka ord. Det är en mycket stor fråga,
              och den kräver enhällighet. Jag tycker att det finns en glidning
              hos dem som vill att den ska antas, eventuellt med någon mindre
              ändring, mot att eftersom 18 länder redan sagt ja måste de som
              inte sagt ja, alltså de som sagt nej, böja sig och acceptera att
              förslaget går igenom, möjligtvis med någon mindre ändring. Då
              glider man bort från grundfundamentet, som handlar om att frågan
              är så stor att alla måste vara eniga.
            </seg>
            <seg n="0b81e802">
              När EU fattar beslut om hur böjda gurkorna får vara, eller inte
              vara, gäller kvalificerad majoritet, och det kan vi tycka är okej.
              Jag gjorde dock ett litet test och räknade efter om de 18 länder
              som sagt ja till konstitutionen skulle kunna få igenom en ändring
              av reglerna för EU:s böjda gurkor, i enlighet med proceduren för
              kvalificerad majoritet. Det kan de inte. Inte ens en sådan småsak
              skulle de kunna få igenom. Det verkar emellertid som om de som
              vill ha konstitutionen inte bryr sig om den lilla detaljen. De
              bryr sig inte om att alla länder måste vara med på det.
            </seg>
            <seg n="107a5eb5">
              Så till frågan om konstitutionens namn. Jag gjorde nyligen en
              liten Googleundersökning om det konstiga uttrycket konstitutionella
              fördraget, som jag aldrig hört förrän det dök upp i debatten för
              några år sedan. I en mycket stor andel av alla tillfällen då ordet
              konstitutionell används i det svenska språket, i alla fall i den
              del av svenska språket som finns på Internet, förekommer det enbart
              i sammansättningen konstitutionella fördraget.
            </seg>
            <seg n="ba1e98a0">
              Man vågar inte använda konstitutionens rätta namn, som är konstitution
              för Europa, eftersom det är en så stor fråga. I stället gör man
              om det till ett adjektiv. Själva namnet konstitution för Europa
              förklarar vad det är fråga om, nämligen att det handlar om en
              statsbildning, att det inte handlar om ett samarbete. Om konstitutionen
              är så liten att ni inte vill tillåta att folket får säga sitt
              om den, om ni inte vågar fråga folket, varför vågar ni då inte
              låta den vara mer än ett adjektiv?
            </seg>
          </u>
          <note n="119cf3aa">
            Ajournering
          </note>
          <note n="39103738">
            Kammaren beslutade kl. 13.56 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u who="max_andersson_531f93" xml:id="i-8ae400ff5ec703dd-0" n="15be5a74" prev="i-d53dfdd67e976183-0">
            <seg n="d711fee2">
              Återupptagna förhandlingar
            </seg>
            <seg n="27b41e3f">
              Arbetslösheten
            </seg>
          </u>
          <note n="d2a4e957">
            Förhandlingarna återupptogs kl. 14.00.
          </note>
          <note n="239c4424">
            3 § Frågestund
          </note>
          <note n="a28c6d91">
            Anf. 29 FÖRSTE VICE TALMANNEN:
          </note>
          <note n="32a4ad8e">
            Jag hälsar er välkomna till frågestunden. Följande statsråd kommer
            att delta: socialminister Göran Hägglund, statsrådet Cristina
            Husmark Pehrsson, miljöminister Andreas Carlgren, finansminister
            Anders Borg och statsrådet Cecilia Malmström. Socialminister Göran
            Hägglund besvarar såväl allmänpolitiska frågor som frågor inom
            sitt eget ansvarsområde. Frågor till övriga statsråd förutsätts
            beröra deras ansvarsområden inom regeringen.
          </note>
          <note type="speaker" n="8ddf869d">
            Anf. 30 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-297f4f7fc768fd5d-0" n="1934fc73">
            <seg n="f6e56938">
              Herr talman! Jag ska rikta min fråga till Göran Hägglund, som
              ska svara på bredare frågor.
            </seg>
            <seg n="d2074c1b">
              Jag vill gå tillbaka till den debatt som fördes i valrörelsen,
              där man från alliansens sida inte minst pekade väldigt mycket
              på utanförskapet. Ju längre valrörelsen gick, desto större blev
              detta utanförskap. Till sist landade det på 1,8 miljoner, som
              jag tror man sade i slutet av valrörelsen, människor som av den
              socialdemokratiska regeringen förhindrades att komma in på arbetsmarknaden.
              Det var så argumentationen gick.
            </seg>
            <seg n="f1cf24d3">
              Nu några månader efter valet kan vi se att arbetskraften har
              ökat. Det är ungefär 35 000 fler som är i jobb än vid valdagen.
              Redan börjar man prata om att det är arbetskraftsbrist. Vart har
              alla de andra tagit vägen, Göran Hägglund?
            </seg>
          </u>
          <note type="speaker" n="d89f2b45">
            Anf. 31 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-ebe4d51fec3482ac-0" n="44dbd3b1">
            <seg n="bbcffecf">
              Herr talman! Ja, det stämmer. Svenska folket röstade fram en
              ny regering, inte minst i ljuset av Socialdemokraternas misslyckande
              när det gäller att skapa en ordning där människor har möjlighet
              att få ett arbete. Väldigt många människor tvingades på grund
              av regeringens overksamhet att leva väldigt länge under sjukskrivning
              eller förtidspensionering för att vi inte hade rehabiliteringssystem
              som fungerade fullt ut.
            </seg>
            <seg n="9682d3bc">
              Situationen är naturligtvis sådan efter valdagen att väldigt
              många av de människor som var förtidspensionerade eller sjukskrivna
              fortfarande är det. Det tar tid att vända utvecklingen. Regeringen
              är fast besluten att fortsätta det arbete som har påbörjats för
              att möjliggöra för flera människor som efterfrågar jobb att komma
              i arbete. Det är viktigt av ekonomiska skäl för den enskilde och
              viktigt för skatteintäkter som behövs för att finansiera välfärdssystemet.
              Det betyder också väldigt mycket för den enskilde att få möjlighet
              att vara delaktig i samhällslivet genom arbete.
            </seg>
          </u>
          <note type="speaker" n="0c2bdda8">
            Anf. 32 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-297f4f7fc768fd5d-1" n="1934fc73">
            <seg n="ee3235af">
              Herr talman! Det regeringen har gjort efter regeringsskiftet
              är framför allt att dra ned ersättningen i a-kassan. Jag kan inte
              se att en kanslist blir en svetsare bara för att hon får lägre
              a-kasseersättning.
            </seg>
            <seg n="fe04cf4a">
              Ni har också dragit ned på de resurser som har gått till arbetsmarknadsutbildningar.
              Reser man runt i landet nu kan man se att det arbetsförmedlingen
              har problem med är att kunna ge nödvändiga utbildningar till dem
              som ska matchas mot de lediga jobb som finns. Är det inte dags
              att ompröva detta och inse att det var fel att dra ned på resurserna
              till arbetsmarknadspolitiken? Att sänka a-kassan ger ingen matchning
              mot de nya jobben utan gör att människor blir ännu mer utanför.
              Är det inte så, Göran Hägglund?
            </seg>
          </u>
          <note type="speaker" n="644c7e38">
            Anf. 33 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-ebe4d51fec3482ac-1" n="44dbd3b1">
            <seg n="fb183bf6">
              Herr talman! En av den nya regeringens viktigaste uppgifter är
              att gå från att administrera en alldeles för hög arbetslöshet
              till att attackera arbetslösheten. Vi har genomfört det som vi
              lovade väljarna och som väljarna röstade för på valdagen. Detta
              kan Sven-Erik Österberg gilla eller ogilla, men det är ett faktum
              att vi har fått mandat av svenska folket att bryta den utveckling
              som innebar ett utanförskap som var alldeles orimligt med tanke
              på konjunkturutvecklingen och Sveriges utomordentliga förutsättningar.
            </seg>
            <seg n="75c5b6f0">
              Regeringen har inlett ett arbete som går ut på att förbättra
              villkoren för företagsamhet i Sverige, men också på att rusta
              människor att kunna ta de jobb som växer fram, att öppna sektorer
              som tidigare har varit stängda, till exempel när det gäller tjänstesektorn,
              eller som möjligen har tagits över av en svart sektor. På den
              vägen tänker regeringen fortsätta att arbeta, för den situation
              som Socialdemokraterna lämnade efter sig och svenska folket valde
              bort var oacceptabel.
            </seg>
            <seg n="b47d43b2">
              Samordning av Försäkringskassan och Ams
            </seg>
          </u>
          <note type="speaker" n="61fdfdc7">
            Anf. 34 ELISABETH SVANTESSON (m):
          </note>
          <u who="elisabeth_svantesson_c8df0b" xml:id="i-782b815a7add0526-0" n="d5bba800">
            <seg n="0a23d39b">
              Herr talman! Jag har en fråga till statsrådet Cristina Husmark
              Pehrsson.
            </seg>
            <seg n="fa2d09b4">
              Under många år har det varit diskussioner om hur vi kan förbättra
              samverkan mellan Försäkringskassan och Ams. Mitt emellan de två
              kolosserna hamnar ofta enskilda individer. Jag har mött många
              som kan vittna om att de farit illa av det här.
            </seg>
            <seg n="55f418f4">
              Trots en mängd olika försöksprojekt, pilotprojekt runt om i landet
              under den förra regeringen, har det inte lett fram till att alla
              kassor och alla förmedlingar verkligen samarbetar kring den enskilde
              individen. Fortfarande finns det rätt så många vattentäta skott.
              I Norge tröttnade man på det och har sjösatt en helt ny organisation,
              där den norska Försäkringskassan och Arbetsförmedlingen blivit
              en ny myndighet, för att sätta individen i fokus.
            </seg>
            <seg n="3d8b2188">
              Jag vill med anledning av detta fråga statsrådet om hon tillsammans
              med arbetsmarknadsministern kommer att påbörja ett arbete med
              att på allvar samordna de här funktionerna så att individen kommer
              i centrum och kanske till och med gå lite längre, som man har
              gjort i Norge.
            </seg>
          </u>
          <note type="speaker" n="5ac031a7">
            Anf. 35 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-f4048611104c7f75-0" n="8332a8f0" next="i-90c03489adb53c88-0"/>
          <note n="7f9fccec">
            Herr talman! Tack, Elisabeth Svantesson, för frågan.
          </note>
          <u who="christina_husmark_pehrsson_19b216" xml:id="i-90c03489adb53c88-0" n="8332a8f0" prev="i-f4048611104c7f75-0">
            <seg n="4aa935e2">
              Ja, det är helt riktigt att det är väldigt många som kommer i
              kläm mellan systemen. Många är i dag för sjuka för att arbeta
              men för friska för att bli sjukskrivna. De platsar ingenstans
              så att säga. De förs mellan de olika myndigheterna och aktörerna,
              som har sina olika budgetar, och ingen vill stå för kostnaderna.
            </seg>
            <seg n="12e2ac8c">
              Självklart måste vi arbeta effektivare. Vi måste samla aktörerna
              runt den enskilde individen. Så har inte varit fallet. Men min
              förhoppning är att vi ska kunna arbeta än mer i den riktningen.
            </seg>
            <seg n="e7f5344b">
              Anna Hedborg har också skrivit i sin socialförsäkringsutredning
              att det inte bara är så att de som är sjuka eller arbetsskadade
              har hamnat i utanförskap eller i förtidspension, det har också
              varit en arbetsmarknadspolitisk åtgärd.
            </seg>
            <seg n="1720b017">
              Självklart ska försäkringskassa, arbetsförmedling, hälso- och
              sjukvården och andra aktörer samverka, till exempel det som heter
              Finsam, och som den borgerliga regeringen påbörjade redan i början
              på 90-talet men som tyvärr avvecklades de tolv åren därefter.
            </seg>
          </u>
          <note type="speaker" n="9b3192ef">
            Anf. 36 ELISABETH SVANTESSON (m):
          </note>
          <u who="elisabeth_svantesson_c8df0b" xml:id="i-782b815a7add0526-1" n="d5bba800">
            <seg n="4d680cb8">
              Herr talman! Tack för svaret. Jag tror att det är jätteviktigt
              att statsrådet tar intryck av hur andra länder löser problemet.
              I många länder går nu myndigheter samman kring uppdraget att rehabilitera
              och mobilisera den arbetskraft som ställts utanför. I Australien
              har man Center Links, i Tyskland Jobbcenters och så vidare.
            </seg>
            <seg n="cea03810">
              Jag tror att det här är ett arbete som behöver komma i gång snabbt.
              Det får inte bli nya pilotprojekt. Jag undrar om vi kan få höra
              om det finns någon tidsplan för när man på allvar kan få se en
              förändring i Sverige.
            </seg>
          </u>
          <note type="speaker" n="74edce33">
            Anf. 37 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-0ec1fad195c227ec-0" n="8332a8f0">
            <seg n="0784d446">
              Herr talman! Samlokalisering mellan de här myndigheterna rent
              fysiskt tycker jag också är viktigt. Hur långt man sedan ska gå
              i sammanslagning kan jag inte i dag gå in på. Jag kan bara säga
              att arbetsmarknadsministern och jag diskuterar hur myndigheterna
              ska kunna samverka.
            </seg>
            <seg n="ee32b11b">
              NAV i Norge ska jag besöka redan om 14 dagar för att sätta mig
              in i det. Jag vet att liknande förekommer på andra ställen i världen.
              Det är bra, det ska vi ta till oss och titta närmare på.
            </seg>
            <seg n="8ad9e43c">
              Samlokalisering kan vi redan börja med. När myndigheterna flyttar
              in i samma lokaler med dörrarna bredvid varandra kan bara det
              vara bra.
            </seg>
            <seg n="de63585e">
              Företagshälsovården är en annan insats som man kan göra för att
              samla olika kompetenser runt den enskilde för att på ett tidigt
              stadium och med olika typer av insatser kunna hjälpa och förebygga.
            </seg>
            <seg n="55a53334">
              Regeringen har i dag också beslutat om att utreda frågan om en
              ny tillsynsenhet över Försäkringskassan för att se att deras metoder
              och kvalitet i handläggningen är bra gentemot den enskilde. Det
              är också ett sätt att stärka den enskilde individen.
            </seg>
            <seg n="80406727">
              Miljömärkning av livsmedel
            </seg>
          </u>
          <note type="speaker" n="1d098be2">
            Anf. 38 CARINA OHLSSON (s):
          </note>
          <u who="carina_ohlsson_9be34b" xml:id="i-d1b94def6e9bc4b0-0" n="da44cea4">
            <seg n="ed1fabd0">
              Herr talman! Vi lever i en globaliserad värld, faktiskt också
              när det gäller maten vi äter. Det för med sig att maten som vi
              intar vissa måltider kan ha färdats tusentals mil innan den hamnar
              på våra matbord.
            </seg>
            <seg n="6cdbf025">
              Det är en fråga som har belysts i debatter tidigare här i kammaren,
              och under senare tid även i medierna när man diskuterar klimatfrågan.
            </seg>
            <seg n="46e1399e">
              Min fråga är: Kommer miljöministern att ta någon form av initiativ
              för att hitta en miljömärkning av våra matvaror så att vi konsumenter
              kan ta ställning för att prioritera närproducerat och så att man
              kan komma åt transporternas påverkan på miljö och klimat?
            </seg>
          </u>
          <note type="speaker" n="e36e2076">
            Anf. 39 Miljöminister ANDREAS CARLGREN (c):
          </note>
          <u who="unknown" xml:id="i-0d720171c5014397-5" n="230a943e">
            <seg n="27f9c2c6">
              Herr talman! Det är självklart viktigt att vi ser helheten när
              det gäller de varor vi använder. Det gäller både mat och andra
              varor. De har en miljöpåverkan inte bara genom vad de innehåller
              utan också genom hur de har tillverkats och transporterats. Under
              hela livscykeln påverkas miljön på olika sätt. Det gäller att
              minimera de skadliga verkningarna.
            </seg>
            <seg n="5facbcda">
              Jag tror att det vore intressant att ha ett system som hjälper
              konsumenterna att hitta rätt varor ur miljösynpunkt. Jag tror
              dock inte att det är så enkelt att man bara kan göra en närhetsklassning.
              Det handlar om så många andra faktorer också.
            </seg>
            <seg n="81c00cba">
              Det är självklart intressant om vi på olika sätt kan göra det
              möjligt med konkurrenskraftig lokal produktion, men även andra
              aspekter av miljöfrågan måste vägas in i konsumenternas val.
            </seg>
          </u>
          <note type="speaker" n="2dafb8f3">
            Anf. 40 CARINA OHLSSON (s):
          </note>
          <u who="carina_ohlsson_9be34b" xml:id="i-d1b94def6e9bc4b0-1" n="da44cea4">
            <seg n="7a7c0f5c">
              Herr talman! Jag håller med miljöministern om att det är en komplicerad
              fråga, och att det inte är helt enkelt. Men det vore ändå bra
              om det fanns initiativkraft från miljöministern att kanske tillsammans
              med jordbruksministern titta på de här frågorna och göra det enklare
              för konsumenter att även se transportsidan.
            </seg>
            <seg n="42e16665">
              Det skulle nog också förenkla arbetet med offentlig upphandling.
              Många från det offentliga Sverige efterlyser enklare regler som
              gör det lättare att upphandla på ett riktigt och bra sätt.
            </seg>
          </u>
          <note type="speaker" n="3c90d657">
            Anf. 41 Miljöminister ANDREAS CARLGREN (c):
          </note>
          <u who="unknown" xml:id="i-0d720171c5014397-6" n="230a943e">
            <seg n="9c7c78ad">
              Herr talman! När det gäller den första delen av frågan kan jag
              säga att en enkel okulärbesiktning kan ge intrycket att både jordbruksministern
              och miljöministern är hyfsat initiativkraftiga. Jag tror absolut
              att jag kan uppmuntra Carina Ohlsson att inte tappa hoppet.
            </seg>
            <seg n="8961746e">
              Det är viktigt vad som gäller för den offentliga upphandlingen.
              Jag kommer att inom kort lägga fram en skrivelse till riksdagen.
              Där är en viktig tanke att mobilisera det lokala arbetet. Jag
              tror att det har funnits lite för många tankar om att det här
              kan lösas med kloka målsättningar uppifrån. Jag tror att det gäller
              att väcka mer engagemang och initiativkraft underifrån. Då kommer
              vi att ha initiativkraft runt om i samhället och inte bara hos
              två bra ministrar.
            </seg>
            <seg n="f3a53fdb">
              Smärtbehandling inom sjukvården
            </seg>
          </u>
          <note type="speaker" n="bcc549a1">
            Anf. 42 LARS-IVAR ERICSON (c):
          </note>
          <u who="jan_ericson_aca06f" xml:id="i-8fe68fa735e714a7-0" n="06a3f5ae">
            <seg n="d8574713">
              Herr talman! Jag vill ställa en fråga till Göran Hägglund.
            </seg>
            <seg n="37822794">
              48 procent av svenska folket lider av smärta. Det handlar om
              ont i rygg, nacke, axlar och så vidare. En fjärdedel av dem tar
              smärtstillande medel. Långvarig eller återkommande smärta är den
              vanligaste orsaken till långtidssjukskrivningar. Man kan säga
              att kronisk smärta har blivit ett allvarligt samhällsproblem.
            </seg>
            <seg n="f26aa659">
              Trots att många smärtpatienter upplever att de har sämre livskvalitet
              har smärtbehandlingen tyvärr en låg prioritet inom sjukvården.
              Det tycker jag rimmar illa med att smärta orsakar så mycket sjukskrivning
              och sjukbidrag.
            </seg>
            <seg n="a1529092">
              Min fråga till ministern blir därför: Hur ska vi kunna få en
              bättre smärtvård i Sverige?
            </seg>
          </u>
          <note type="speaker" n="6292d10b">
            Anf. 43 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-ebe4d51fec3482ac-2" n="44dbd3b1">
            <seg n="678e430d">
              Herr talman! Det är en väldigt viktig fråga som Lars-Ivar Ericson
              tar upp. Den är naturligtvis inte alldeles enkel att hantera på
              kort sikt. Det handlar långsiktigt om att läkarkåren och övrig
              sjukvårdspersonal har god kunskap om smärtlindringens betydelse
              och vilka metoder som främst bör användas.
            </seg>
            <seg n="12aea422">
              Det handlar också om att vi genomför de förbättringar som vi
              i övrigt vill göra på sjukvårdens område. Det handlar om en förbättrad
              tillgänglighet för dem som känner ständig smärta. Vi ska se till
              att vården finns att tillgå på lika villkor över hela landet.
              Det är ju något som vi har tillsammans inom hälso- och sjukvårdslagen
              och något som ska vara en grund.
            </seg>
            <seg n="b8e09bb7">
              Det handlar alltså mycket om utbildning och mycket om att upprätthålla
              det kunnande som finns hos läkarna så att de kan utföra sitt jobb
              på det här området också.
            </seg>
          </u>
          <note type="speaker" n="2bb41c25">
            Anf. 44 LARS-IVAR ERICSON (c):
          </note>
          <u who="jan_ericson_aca06f" xml:id="i-8fe68fa735e714a7-1" n="06a3f5ae">
            <seg n="aebd6732">
              Herr talman! Tack för svaret.
            </seg>
            <seg n="87b2acc1">
              Många smärtpatienter upplever att de kan få hjälp inom det som
              vi kallar komplementärmedicin. Det handlar om massörer, homeopater
              och andra yrkesgrupper som kan göra mycket för att lindra smärtorna.
            </seg>
            <seg n="cb655d0c">
              Ett problem är då att det kostar betydligt mer att söka hjälp
              hos dessa personer än om man går till den traditionella sjukvården.
              Den som har ont i ryggen får betala 500 kronor för massage som
              kanske lindrar mer än ett besök hos en läkare och medicinering.
            </seg>
            <seg n="d24604da">
              Jag undrar om ministern har några tankar om hur vi kan uppvärdera
              komplementärmedicinen så att ett besök hos dess utövare åtminstone
              delvis kan ersättas av samhället.
            </seg>
          </u>
          <note type="speaker" n="8f11daf5">
            Anf. 45 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-ebe4d51fec3482ac-3" n="44dbd3b1">
            <seg n="c69323b8">
              Herr talman! Man möter många människor som tyvärr befinner sig
              i den situationen att de bär på ständig smärta. De sätter hoppet
              till olika typer av behandlingar.
            </seg>
            <seg n="32d67ccb">
              I Sverige är vi brett överens om att vi arbetar med metoder som
              är evidensbaserade, det vill säga att det finns en vetenskaplig
              grund för de metoder som vi använder. Det är också grunden för
              finansieringen av olika behandlingar.
            </seg>
            <seg n="57a0cc0b">
              Kunnandet ökar naturligtvis ständigt. Därmed förändras möjligheterna
              att ge ersättning till metoder som kanske vid en tidpunkt inte
              har bedömts vila på den stabila grund som vi ska ha. Det är en
              utveckling som vi följer väldigt noga. Professioner av olika slag
              spelar en väldigt viktig roll.
            </seg>
            <seg n="a425faed">
              Ekonomiska styrmedel på miljöområdet
            </seg>
          </u>
          <note type="speaker" n="e2af3a91">
            Anf. 46 PER BOLUND (mp):
          </note>
          <u who="per_bolund_0a9708" xml:id="i-0f92bed522e0dbd4-0" n="a7d98faf">
            <seg n="1ceb7ed8">
              Herr talman! Min fråga är till finansminister Anders Borg.
            </seg>
            <seg n="c593eed0">
              I valrörelsen kritiserade många företrädare för de borgerliga
              partierna den tidigare regeringens val av ekonomiska styrmedel
              på miljöområdet. Man konstaterade att man skulle basera sin ekonomiska
              politik på morötter, inte på piskor under den kommande mandatperioden.
            </seg>
            <seg n="b3b49746">
              Går man till den ekonomiska teorin och miljöteorin ser man att
              med bara morötter har man inga som helst möjligheter att uppnå
              långsiktiga miljömål. Finansministern har rykte om sig att basera
              sina beslut på sund ekonomisk vetenskaplig teori och inte bara
              plocka dem ur bakfickan.
            </seg>
            <seg n="33b57528">
              Min fråga är därför om finansministern, när frågan om ekonomiska
              styrmedel på miljöområdet kommer på hans bord, kommer att basera
              åtgärderna på populistiska löften från valrörelsen eller på sund
              ekonomisk vetenskap.
            </seg>
          </u>
          <note type="speaker" n="fcee591b">
            Anf. 47 Finansminister ANDERS BORG (m):
          </note>
          <u who="unknown" xml:id="i-0d720171c5014397-7" n="230a943e">
            <seg n="5f5f33b8">
              Herr talman! Tack för frågan.
            </seg>
            <seg n="4d6c2942">
              Vi har naturligtvis mycket omfattande miljöproblem, inte minst
              när det gäller klimatet, som vi har anledning att ta på mycket
              stort allvar. Det är en av de frågor som står i centrum för hela
              den europeiska debatten, inte minst på det kommande toppmötet.
              I de diskussioner som jag deltar i med finansministrarna är det
              en mycket central fråga.
            </seg>
            <seg n="1110953b">
              Ett av skälen till att den har hamnat hos finansministrarna är
              att det är en fråga om bland annat ekonomiska styrmedel. Det är
              alldeles klart att om vi vill ha en väl fungerande miljöpolitik
              måste vi ha en väl fungerande ekonomi, annars har vi inte råd
              att klara välfärd och miljö samtidigt. Vi är naturligtvis beredda
              att titta på olika typer av styrmedel. Såvitt jag kan förstå har
              det samma effekt på en person om man höjer en skatt eller erbjuder
              en skattesänkning på beteendet. Jag har svårt att se att det finns
              något starkt skäl till att en skattehöjning alltid är mer effektiv
              än en skattesänkning.
            </seg>
            <seg n="e71cd9cc">
              Man kan möjligtvis notera att vi har ganska omfattande miljöskatter
              i Sverige redan som det är.
            </seg>
          </u>
          <note type="speaker" n="cd10d41a">
            Anf. 48 PER BOLUND (mp):
          </note>
          <u who="per_bolund_0a9708" xml:id="i-0f92bed522e0dbd4-1" n="a7d98faf">
            <seg n="3a69384d">
              Herr talman! Man kan se att vi har miljöskatter, men de är uppenbarligen
              inte tillräckliga eftersom vi har stora miljöproblem i Sverige
              och eftersom miljöproblemen i viss utsträckning ökar.
            </seg>
            <seg n="5f48d76a">
              Om man ska tala om den ekonomiska teorin är det intressant att
              titta i det senaste numret av Ekonomisk debatt. Där skriver professor
              Christian Berggren från Linköpings universitet: Politiskt är det
              lockande med specialprogram eller subventioner på miljöområdet,
              men vad som krävs är långsiktiga stabila ekonomiska styrmedel.
            </seg>
            <seg n="eb7a7ef5">
              Det här kan man se i rapport efter rapport och i studie efter
              studie, även i de statliga myndigheternas studier. Att basera
              en miljöekonomisk politik på enbart morötter, som företrädare
              för den borgerliga regeringen har talat om vid många tillfällen,
              har helt enkelt inte stöd i den ekonomiska vetenskapen eller i
              miljövetenskapen.
            </seg>
            <seg n="09704271">
              Frågan är: Kommer man att basera valet av ekonomiska styrmedel
              på miljöområdet på ekonomisk och annan vetenskap eller kommer
              man att basera det på populistiska utspel?
            </seg>
          </u>
          <note type="speaker" n="a8ee6948">
            Anf. 49 Finansminister ANDERS BORG (m):
          </note>
          <u who="unknown" xml:id="i-0d720171c5014397-8" n="230a943e">
            <seg n="31fe5c25">
              Herr talman! Vi brukar använda ekonomisk forskning för att göra
              populistiska utspel. Så den grundläggande metoden kommer vi att
              fortsätta med även på detta område.
            </seg>
            <seg n="fe851e8a">
              Men om man inte ska skämta så är det naturligtvis så att vi redan
              har tagit en del beslut på detta område. Det gäller till exempel
              trängselsystemet, som enligt min uppfattning kan fungera väl och
              bidra till att man får både en bra miljö och en bättre trafiksituation
              i Helsingfors och som i den version som vi nu talar om också kommer
              att bidra till en bättre infrastruktur i Helsingforssregionen.
              Och det är naturligtvis en sådan sak.
            </seg>
            <seg n="1a8ee3c7">
              Vi har frågeställningen om utsläppshandel som vi hanterar för
              närvarande, där det också bör finnas starka skäl att arbeta med
              ekonomiska styrmedel.
            </seg>
            <seg n="56a6cd0d">
              Men det som man samtidigt bör notera är att Sverige tillhör de
              länder som har en hög beskattning på energi. Vi har till exempel
              en koldioxidskatt som ligger förhållandevis högt när man tittar
              på hur allmänheten värderar detta. Och vi vill inte avskaffa alla
              dessa miljöskatter. Men de kanske kan kompletteras med en och
              annan miljöbilspremie.
            </seg>
            <seg n="1f62196f">
              Avveckling av kärnkraften
            </seg>
          </u>
          <note type="speaker" n="be4e152e">
            Anf. 50 WIWI-ANNE JOHANSSON (v):
          </note>
          <u who="wiwi-anne_johansson_62b46d" xml:id="i-ea5f042ca61c457e-0" n="82cf54c0">
            <seg n="92f460f8">
              Herr talman! Krisen kring Forsmark. 20 miljoner per dygn försvinner.
              Bristande kontrollrutiner i Forsmark. Utsläpp av radioaktivt vatten
              i Oskarshamn. Ringhals 2 stoppad efter läcka.
            </seg>
            <seg n="d71d3129">
              Det är några av alla rubriker om den bristande säkerheten när
              det gäller kärnkraft under senare tid. Och det är också bakgrunden
              till att vi hade en debatt här i kammaren om kärnkraftens säkerhet,
              eller bristande säkerhet. Då myntades ett för mig nytt begrepp,
              nämligen tankeförbud, det vill säga att det i Sverige råder ett
              tankeförbud inom forskarvärlden i fråga om att man inte får tänka
              på att utveckla kärnkraften.
            </seg>
            <seg n="60e0881a">
              Då undrar jag nu om det finns ett liknande tankeförbud inom regeringen
              när det gäller avveckling av kärnkraft. Jag frågar därför miljöministern
              om han kan tänka sig att i regeringen verka för att ett sådant
              förbud, om det finns, upphävs och att det kan resultera i en plan
              för avveckling av kärnkraften.
            </seg>
          </u>
          <note type="speaker" n="29646fb2">
            Anf. 51 Miljöminister ANDREAS CARLGREN (c):
          </note>
          <u who="unknown" xml:id="i-0d720171c5014397-9" n="230a943e">
            <seg n="9c495973">
              Herr talman! Jag ska erkänna att jag är hyfsat ny i ministerrollen.
              Och jag hör att Wiwi-Anne Johansson är fullständigt utan erfarenhet
              på området. Det är klart att det skulle ha varit svårt att införa
              ett tankeförbud i en regering. Det som dock vore svårt för mig
              vore att avveckla det som aldrig har införts. Därför måste jag
              tyvärr svara nej, det är omöjligt eftersom något sådant tankeförbud
              inte finns.
            </seg>
            <seg n="d7ae1c8f">
              Något tankeförbud finns inte, utan det finns en enig linje från
              alliansen att se till att vi både använder de kärnkraftverk som
              vi nu har och behåller det förbud som finns för att uppföra nya
              kärnkraftverk. Samtidigt behöver vi inte ha ett forskningsförbud
              när det gäller kärnkraften.
            </seg>
          </u>
          <note type="speaker" n="8068e03c">
            Anf. 52 WIWI-ANNE JOHANSSON (v):
          </note>
          <u who="wiwi-anne_johansson_62b46d" xml:id="i-ea5f042ca61c457e-1" n="82cf54c0">
            <seg n="29d5cebb">
              Herr talman! Då vet jag att det inte finns några som helst tankeförbud
              i regeringen heller, om det inte finns någon annanstans, vilket
              vi verkligen hoppas att det inte gör.
            </seg>
            <seg n="10d99c49">
              Däremot förstod naturligtvis miljöministern vad jag egentligen
              avsåg, och jag fick inget svar på min fråga. Jag förstår därför
              att regeringen under nuvarande mandatperiod inte har för avsikt
              att planera någon avveckling av kärnkraften. Då var min mer retoriska
              fråga om man redan nu skulle kunna tänka sig en sådan plan eftersom
              vi hade en folkomröstning om detta redan 1980.
            </seg>
          </u>
          <note type="speaker" n="30fab929">
            Anf. 53 Miljöminister ANDREAS CARLGREN (c):
          </note>
          <u who="unknown" xml:id="i-0d720171c5014397-10" n="230a943e">
            <seg n="31314450">
              Herr talman! Jag hade först svårt att uppfatta frågan riktigt
              seriöst. Men jag ska nu ge ett seriöst svar.
            </seg>
            <seg n="91e84f7c">
              Om det var någonting som kärnkraftsstriden lärde oss i Sverige,
              inte minst oss som är kärnkraftsskeptiker, så var det att detta
              bara fördjupar striden, bara gräver stridslinjerna djupare och
              bara bygger upp krigsbarriärer. Det förde inte frågan ett dugg
              framåt. Då har vi sagt: Är det inte tvärtom så att det som vi
              gemensamt vill i det svenska samhället är att utveckla den förnybara
              och miljövänliga energin och se till att den ges en mycket större
              roll i det svenska energisystemet? Det samarbetar just nu alliansen
              för att åstadkomma. Jag hoppas att vi får goda resultat, och jag
              hoppas också att vi ska få ett brett stöd för det i riksdagen.
            </seg>
            <seg n="1167c9fc">
              EU-debatten i samhället
            </seg>
          </u>
          <note type="speaker" n="d5934ade">
            Anf. 54 HILLEVI LARSSON (s):
          </note>
          <u who="hillevi_larsson_896639" xml:id="i-a74dd385a8ccee91-1" n="ce58d998">
            <seg n="809491e9">
              Herr talman! Jag vill ställa min fråga till EU-minister Cecilia
              Malmström.
            </seg>
            <seg n="0964adf7">
              I dag har vi en EU-debatt här i riksdagen, vilket jag tycker
              är väldigt glädjande och positivt. Det som däremot är mindre positivt
              är att jag upplever att det inte förs tillräckligt mycket debatt
              ute bland medborgarna. Jag tror inte att det räcker med en politisk
              debatt i de politiska partierna, utan jag vill gärna se att enskilda
              medborgare är med och att olika föreningar som inte har någon
              direkt partipolitisk koppling är med eftersom vi också har sett
              ett minskat deltagande från medborgarna i partier. Då är det väldigt
              viktigt att de som väljer att inte vara med i partier också får
              vara med i denna viktiga EU-debatt.
            </seg>
            <seg n="419cbb03">
              Tidigare har det funnits något som hette Kommittén för EU-debatt.
              Det var i och för sig en parlamentarisk kommitté och kopplad till
              politik. Men vi har också delat ut bidrag till föreningar runt
              om i Sverige, även föreningar som inte har någon direkt partipolitisk
              koppling, pensionärsföreningar, ungdomsföreningar och så vidare.
            </seg>
            <seg n="ef0b60af">
              Nu försvinner dessa pengar. Jag undrar därför: Hur ska vi fortsätta
              den här EU-debatten i dessa forum också?
            </seg>
          </u>
          <note type="speaker" n="60e5ca87">
            Anf. 55 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-7c6e3ee8cd573800-0" n="7ea2355c" next="i-34873aa0a9a6be18-0"/>
          <note n="f830b4ad">
            Herr talman! Tack, Hillevi Larsson, för frågan.
          </note>
          <u who="louise_malmstrom_8b817a" xml:id="i-34873aa0a9a6be18-0" n="7ea2355c" prev="i-7c6e3ee8cd573800-0">
            <seg n="09cde303">
              Jag delar Hillevi Larssons oro över att det inte förs tillräckligt
              med debatt om detta och att frågorna inte är så engagerande som
              både Hillevi Larsson och jag skulle önska.
            </seg>
            <seg n="fc085cdb">
              Jag tror dock inte att lösningen är att ha en statlig kommitté
              som tvingar fram en debatt. Kommittén för EU-debatt fyllde en
              väldigt viktig funktion under en kortare tid. Den hade ett begränsat
              uppdrag som löpte ut den 31 december förra året. Det stod också
              i de budgetskrivningar som vi ärvde från den förra regeringen
              att det handlade om en begränsad period. Kommittén har gjort ett
              mycket gott arbete, men nu är det dags att gå vidare utifrån den.
            </seg>
            <seg n="45f13dee">
              Saker och ting debatteras i samhället om de upplevs som intressanta
              och om det finns ett politiskt ledarskap som lyfter fram frågorna.
              Om kammarens ledamöter här och ute bland människor talar om angelägna
              EU-frågor, då kommer också skolor, föreningar, enskilda och debattörer
              att tala om EU-relaterade frågor i bred bemärkelse. Jag tror att
              både Hillevi Larsson och jag har ett ansvar för detta.
            </seg>
          </u>
          <note type="speaker" n="a71fb652">
            Anf. 56 HILLEVI LARSSON (s):
          </note>
          <u who="hillevi_larsson_896639" xml:id="i-a74dd385a8ccee91-2" n="ce58d998">
            <seg n="0bf34d5c">
              Herr talman! Jag instämmer i det, och jag tycker att vi måste
              få en mycket större EU-debatt, inte bara här i riksdagen utan
              även ute i landet.
            </seg>
            <seg n="b9611941">
              Men samtidigt är det så att de pengar som har utgått från Kommittén
              för EU-debatt inte är någonting som man har tvingat på föreningar,
              utan det är föreningar som har sökt dessa pengar. Och vi har fått
              jättemånga ansökningar. Och en del av dessa föreningar är fattiga
              och har inte råd med de kostnader som det innebär att till exempel
              ta fram kursmaterial och studera EU lite närmare, affischera,
              bjuda in allmänheten till offentliga möten och så vidare. Dessa
              saker kostar en del. Jag upplever att det har gett väldigt positiva
              effekter bland dem som har haft möjlighet att delta. De har varit
              jätteglada att få denna möjlighet.
            </seg>
            <seg n="16bc78e5">
              Om man nu säger att det bara är partierna som ska ha hand om
              detta är problemet hur vi ska sprida debatten utanför partierna.
              Jag är rädd för att det positiva som ändå fanns nu riskerar att
              försvinna. Så det handlar om pengar. Hur ser vi till att även
              dessa fattiga organisationer har råd att fortsätta denna EU-debatt?
            </seg>
          </u>
          <note type="speaker" n="98b8ebb1">
            Anf. 57 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-04350093e17a8f99-3" n="7ea2355c">
            <seg n="7a15e1ac">
              Herr talman! Regeringen har gjort en mycket kraftig ökning av
              anslagen till studieförbunden och folkrörelseorganisationerna.
              Och där finns det möjlighet även för andra föreningar, organisationer,
              skolor, individer att söka anslag för att just stimulera debatten
              om EU-frågor. Så det är inte bara en ekonomisk fråga.
            </seg>
            <seg n="98ad6574">
              Jag har haft kontakt med väldigt många av de föreningar och organisationer
              som på olika sätt varit inblandade i Kommittén för EU-debatt för
              att försöka skapa nätverk och för att se hur vi kan resonera tillsammans
              om detta uppdrag. Vid de kontakter som jag har haft, och som har
              varit ganska omfattande, är det ingen som har nämnt de ekonomiska
              frågorna. Dessa personer har själva tagit kontakt och frågat hur
              vi kan hjälpas åt för att diskutera detta. Och det är inte så
              att all EU-debatt slutade från och med den 1 januari. Men det
              bedrivs ju massor av verksamhet, inte tillräcklig, vilket vi är
              helt överens om, runt omkring i föreningar, i studieförbund, i
              de politiska partierna, i skolor, vid temadagar och så vidare.
            </seg>
            <seg n="06910382">
              Det är bara att hoppas att vi genom att visa det politiska ledarskap
              som ankommer på oss genom att visa skiljelinjerna i EU-debatten
              och genom att visa hur EU-frågorna berör i den svenska vardagen
              också kan skapa ett intresse för dessa frågor och på så sätt få
              en naturlig debatt om dessa frågor.
            </seg>
            <seg n="e401d90a">
              Ungas psykiska hälsa
            </seg>
          </u>
          <note type="speaker" n="1a5f069e">
            Anf. 58 EMMA HENRIKSSON (kd):
          </note>
          <u who="unknown" xml:id="i-0d720171c5014397-11" n="230a943e">
            <seg n="79f18b40">
              Herr talman! Min fråga går till socialminister Göran Hägglund.
              Jag hittade en artikel med rubriken Unga mår allt sämre. Där kan
              man läsa att många unga känner oro och trötthet för jämnan, har
              sömnsvårigheter och känner ångest och ängslan. Ökningen är tydligast
              när det gäller sömnsvårigheter, besvären har tredubblats i ungdomsgruppen
              sedan början av 90-talet. Och försäljningen av antidepressiva
              medel till ungdomar har också ökat.
            </seg>
            <seg n="bb9dfaaa">
              Den här artikeln var från 2003. I går kom Socialstyrelsen med
              en lägesrapport om folkhälsan där man konstaterar samma sak. Trots
              att det faktiskt blir bättre inom många delar av hälsoområdet,
              men för framför allt de unga är trenden inte densamma. Och min
              fråga till socialministern är: Vilka åtgärder kommer regeringen
              att vidta?
            </seg>
          </u>
          <note type="speaker" n="cf0d28a2">
            Anf. 59 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-ebe4d51fec3482ac-4" n="44dbd3b1">
            <seg n="c2607bbb">
              Herr talman! Det är förstås en väldigt angelägen fråga och ett
              ansvar för oss gemensamt att se vad vi med politiska medel kan
              göra för att rätta till en situation som är väldigt svår för många
              barn.
            </seg>
            <seg n="51a4ff80">
              Det kommer statistik, rapporter och presentationer av olika slag
              från myndigheter och organisationer med jämna mellanrum som ofta
              landar i att väldigt många unga människor och inte minst unga
              flickor, tjejer, har en väldigt tuff situation i dagens Sverige.
            </seg>
            <seg n="5c5542b7">
              Här fordras förstås en samverkan på politisk nivå. Men också
              hela vuxenvärlden och det som rör sig utanför politiken har en
              roll att spela. Bris presenterade en rapport för några veckor
              sedan där man kom med ytterligare statistik som ett underlag i
              debatten.
            </seg>
            <seg n="0015f3bc">
              När jag för en tid sedan träffade Göran Harnesk från Bris berättade
              han hur han själv tog för vana att varje gång han mötte ett ensamt
              barn hälsa på det barnet. Jag frågade varför. Han sade: Jag kan
              vara den enda personen den dagen som tilltalar och ser det här
              barnet.
            </seg>
          </u>
          <note type="speaker" n="3a3ac7e6">
            Anf. 60 EMMA HENRIKSSON (kd):
          </note>
          <u who="unknown" xml:id="i-0d720171c5014397-12" n="230a943e">
            <seg n="e8e2eafb">
              Herr talman! Jag tänker kommentera en rapport som inte kommer
              från Bris utan från Rädda Barnen där man konstaterar att barnfattigdom
              ökar. Det är ett problem som är kopplat till folkhälsa. Det man
              gemensamt kan se är att det framför allt är barn till ensamstående
              som råkar värst ut. Vad har ni för konkreta lösningar för dem?
            </seg>
          </u>
          <note type="speaker" n="5b63a03f">
            Anf. 61 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-ebe4d51fec3482ac-5" n="44dbd3b1">
            <seg n="7ee0a8ac">
              Herr talman! Det har kommit flera rapporter som har visat att
              just barn till personer som har det kärvt ekonomiskt riskerar
              att hamna mest illa till. Den viktigaste åtgärd som regeringen
              kan arbeta för är att se till att fler människor kommer i arbete
              för att få den ekonomiska förmågan att ta sig ur den situationen.
            </seg>
            <seg n="cc1f72ac">
              Men det fordras förstås fler saker än så. Det fordras ett bättre
              skyddsnät kring barnen i form av vuxna så att säga oorganiserat
              men också när det gäller skolhälsovården och barn- och ungdomspsykiatrin,
              för att ta ett par exempel.
            </seg>
            <seg n="ad10453d">
              Där genomför vi nu förändringar när det gäller vårdgarantin för
              barn och ungdomar så att de snabbare kan komma till. Vi genomför
              också uppbyggnaden av ett nationellt kunskapscentrum just när
              det gäller barns psykiska hälsa. Det är någonting som jag tror
              kan spela en stor roll.
            </seg>
            <seg n="10b546ed">
              Väldigt mycket handlar också om ett fungerande samspel med landstingen
              och kommunerna runt om i landet för att få en bra förebyggande
              verksamhet här.
            </seg>
          </u>
          <note n="98254eec">
            ESS-anläggningen i Lund
          </note>
          <note type="speaker" n="51521277">
            Anf. 62 ULF HOLM (mp):
          </note>
          <u who="ulf_holm_0cd69a" xml:id="i-4746838c77a91434-3" n="e599dba3">
            <seg n="d6007dd5">
              Herr talman! Min fråga riktar sig till miljöminister Andreas
              Carlgren. Det handlar om ESS-anläggningen i Lund där regeringen
              nu har gett klartecken till den forskningsby som ska placeras
              i Lund.
            </seg>
            <seg n="30bcc9a3">
              Nu ska jag inte trakassera miljöministern med forskningsfrågor.
              Det som nu är aktuellt är att forskningsminister Lars Leijonborg
              säger att Miljödepartementet har gett klartecken och att man nu
              tydligen har löst frågan om de 30 000 kilo kvicksilver som behövs
              i forskningsanläggningen.
            </seg>
            <seg n="1da34cf8">
              Det var ett av argumenten för att den förra regeringen med stöd
              av Miljöpartiet sade att det inte finns någon lösning. Riksdagen
              har fattat ett beslut att användningen av kvicksilver ska fasas
              ut i Sverige.
            </seg>
            <seg n="df864147">
              Vad är det för nya argument och ny teknik som miljöministern
              har som gör att problemet verkar vara ur världen?
            </seg>
          </u>
          <note type="speaker" n="62b0a23d">
            Anf. 63 Miljöminister ANDREAS CARLGREN (c):
          </note>
          <u who="unknown" xml:id="i-0d720171c5014397-13" n="230a943e">
            <seg n="985c2b80">
              Herr talman! Det besked som Lars Leijonborg har gett är mycket
              riktigt att det är en viktig forskningspolitisk möjlighet om anläggningen
              skulle kunna byggas i Sverige. Det som nu har gjorts är att man
              har lämnat in en ansökan.
            </seg>
            <seg n="eebc4ca2">
              Det är alldeles självklart att om det verkligen skulle bli aktuellt
              att uppföra en sådan anläggning i Sverige är det också en miljöprövning
              som förestår. Det skulle vara otänkbart att den skulle kunna hoppas
              över. Den förestår om det blir aktuellt.
            </seg>
            <seg n="b53a0074">
              Det går inte att dölja att det också finns en del viktiga miljöfrågor
              som måste lösas. Där är frågan om vilket material man använder
              i anläggningen mycket viktig. Nu är inte kvicksilver den enda
              möjligheten. En del av de anläggningar som finns ute i världen
              använder också andra material.
            </seg>
            <seg n="d66f34b4">
              Vi kommer att behöva göra en mycket noggrann miljöprövning om
              detta blir aktuellt.
            </seg>
          </u>
          <note type="speaker" n="6ff5140f">
            Anf. 64 ULF HOLM (mp):
          </note>
          <u who="ulf_holm_0cd69a" xml:id="i-4746838c77a91434-4" n="e599dba3">
            <seg n="39a2c936">
              Herr talman! Då kan jag konstatera att miljöministern och Miljödepartementet
              inte alls löst frågan om forskningsanläggningens miljöpåverkan.
            </seg>
            <seg n="65c2bc02">
              Då inställer sig nästa fråga. Hur kan det komma sig att regeringen
              kan ge klartecken för ESS-anläggningen i Lund före en miljöprövning
              men säger absolut ingenting om gasledningen RysslandTyskland?
              Där är just argumentet att vi inte kan säga någonting från regeringen
              förrän det har miljöprövats.
            </seg>
            <seg n="e8a0f8d3">
              Vad är skillnaden? Det kan inte vara riktigt konsekvent från
              Miljödepartementet i hur man argumenterar här. ESS-anläggningen
              i Lund kommer att påverka miljön väldigt mycket. Det finns ingen
              lösning på kvicksilverproblematiken.
            </seg>
            <seg n="bdcbd452">
              Det kommer att bli bestrålat, och det är inte löst. Det är ett
              väldigt allvarligt miljöproblem som vi nu står inför där regeringen
              uppenbarligen återigen anser att ekonomin går före miljön.
            </seg>
            <seg n="fd01ce2e">
              Den konkreta frågan till miljöministern är: Vad är skillnaden
              på detta projekt och naturgasledningen, där regeringen vägrar
              att ge några politiska besked om man tycker att projektet är bra
              eller dåligt?
            </seg>
          </u>
          <note type="speaker" n="e3f918d5">
            Anf. 65 Miljöminister ANDREAS CARLGREN (c):
          </note>
          <u who="unknown" xml:id="i-56390ec04f93353e-0" n="230a943e">
            <seg n="6aec3010">
              Herr talman! Jag menar nog att Ulf Holm ganska uppenbart blandar
              ihop olika saker. I det fall som gäller naturgasledningen är det
              inte Sverige som lämnar in någon förfrågan om att möjliggöra att
              en anläggning ska byggas på svensk mark eller svenskt territorialvatten.
              Där är det en annan sökande som lämnar in en ansökan, och då ska
              den självklart miljöprövas.
            </seg>
            <seg n="33c76fda">
              Lika självklart är det att man inte kan låta en miljöprövning
              föregå ett projekt som ännu inte är konkret. Vad man kan göra
              är precis det som Sverige nu gör, att anmäla sitt forskningspolitiska
              intresse men också klargöra vid det tillfället att en miljöprövning
              förestår. Så är det i det här fallet.
            </seg>
            <seg n="38f7ff6d">
              Försök heller inte blanda ihop korten med att bara tala om kvicksilver.
              Det är precis som jag sade i svaret på första frågan. Det finns
              olika material, och de används redan vid olika anläggningar. Det
              kommer likväl att vara viktigt att miljöpröva. Men kvicksilver
              är inte enda lösningen.
            </seg>
            <seg n="22a3920d">
              Ålderspensionen för förtidspensionärer
            </seg>
          </u>
          <note n="9b9193aa">
            Anf. 66 SIW WITTGREN-AHL (s):
          </note>
          <u who="unknown" xml:id="i-e23081160b477962-0" n="230a943e">
            <seg n="7d1f95f7">
              Herr talman! Jag en fråga till Cristina Husmark Pehrsson. Bakgrunden
              är den att i år sänks ålderspensionen för förtidspensionärerna.
              Ålderspensionen ska nu räknas på 80 procent av antagandeinkomsten
              i stället för som tidigare 93 procent. Detta är en försämring
              som i många fall innebär minskad ålderspension för människor som
              har blivit sjuka.
            </seg>
            <seg n="308a3d67">
              Man kan som exempel ta en byggnadsarbetare som ramlar ned och
              skadar sig så att han inte kan återgå till arbetet och blir förtidspensionerad
              i 5560-årsåldern. För honom innebär det ungefär 500 kronor mindre
              i månaden i pension när han blir 65 år.
            </seg>
            <seg n="7ca84adc">
              På detta sätt sparar regeringen 1,7 miljarder i statsbudgeten.
              Det tycker vi socialdemokrater är ett brott mot pensionsuppgörelsen.
              Socialförsäkringsministern har kallat till förhandlingar och överläggningar,
              och det tycker jag är bra.
            </seg>
            <seg n="e54ab822">
              Döm om min förvåning när jag i morgontidningen kunde läsa att
              Kristdemokraterna vill ta dessa 1,7 miljarder och lägga på garantipensionärerna.
              Vill man höja garantipensionerna får man väl ta pengarna från
              allmänna budgeten och inte från en grupp som redan är utsatt och
              ge till en annan.
            </seg>
            <seg n="4a3b90b7">
              Min fråga är: Hur ser socialförsäkringsministern på Kristdemokraternas
              förslag, och är detta regeringens uppfattning?
            </seg>
          </u>
          <note type="speaker" n="cc4b624c">
            Anf. 67 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-f4048611104c7f75-1" n="8332a8f0" next="i-90c03489adb53c88-1">
            <seg n="797c9125">
              Herr talman! Tack för frågan, Siw Wittgren-Ahl.
            </seg>
            <seg n="f94085b2">
              Självklart har regeringen inte brutit någon pensionsuppgörelse.
              Vi ser pensionsuppgörelsen mellan de fem partierna som unik. Alla
              i den grupp som har diskuterat de här frågorna säger sig vilja
              värna och vårda pensionsuppgörelsen. Med det sagt vill jag också
              säga att i det fall det är någon som är arbetsskadad har vi också
              arbetsskadeförsäkringar.
            </seg>
            <seg n="750a3624">
              Vi har tillsammans med Siw Wittgren-Ahls parti kommit överens
              om att sätta oss ned och tala om fortsättningen på att trygga,
              värna och vårda pensionsuppgörelsen. De samtalen upplever jag
              som mycket bra.
            </seg>
            <seg n="1e009266">
              Min ambition är att vi ska fortsätta på det som Genomförandegruppen
              har inlett och det som ligger bakom pensionsuppgörelsen. Vi ska
              fortsätta med en kontrollgrupp där vi ska diskutera de frågor
              som rör pensionerna.
            </seg>
          </u>
          <note n="f5794045">
            Anf. 68 SIW WITTGREN-AHL (s):
          </note>
          <u who="christina_husmark_pehrsson_19b216" xml:id="i-90c03489adb53c88-1" n="8332a8f0" prev="i-f4048611104c7f75-1">
            <seg n="92c37a72">
              Herr talman! Det är bra att man värnar pensionsuppgörelsen och
              att den ligger fast.
            </seg>
            <seg n="ded9faa3">
              Det är också viktigt att de människor som har gått in i vårt
              pensionssystem med förtidspensioner och garantipensioner vet att
              det som man har slagit fast gäller den dagen de behöver det.
            </seg>
            <seg n="2b962140">
              Det är klart att vi har arbetsskadeförsäkringar. Men det ligger
              inte till underlag för förtidspensionen och sedan till ålderspensionen.
            </seg>
            <seg n="47ab965f">
              Jag tackar så mycket för svaret. Det är bra att Cristina Husmark
              Pehrsson vårdar pensionsuppgörelsen. Den vårdar också vi.
            </seg>
          </u>
          <note type="speaker" n="8e7440ac">
            Anf. 69 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-0ec1fad195c227ec-1" n="8332a8f0">
            <seg n="2c5b8ca0">
              Herr talman! När det gäller unga som går in i en förtidspension
              utan inkomst, eller med en mycket låg inkomst, finns det möjlighet
              att med till exempel bostadstillägget hjälpa dessa att få en bättre
              situation. I budgetpropositionen för 2007 skriver regeringen att
              när ekonomin så tillåter kommer vi också att se över den möjligheten.
            </seg>
            <seg n="fb37b599">
              Plusjobben
            </seg>
          </u>
          <note type="speaker" n="252bcc1c">
            Anf. 70 FREDRIK LUNDH (s):
          </note>
          <u who="fredrik_lundh_132f0c" xml:id="i-574b93d60c8454a7-0" n="a7607835">
            <seg n="488ecf43">
              Herr talman! Regeringen leker med oss plusjobbare, säger Göran
              Kristiansson, som blir av med sitt arbete när regeringen nu slopar
              merkostnadsersättningen till kommunerna.
            </seg>
            <seg n="7216e046">
              Efter en lång arbetslöshet fick han åter göra nytta i samhället,
              och framför allt kunde han leva på en egen lön. Chanserna att
              i 60-årsåldern i en glesbygdskommun hitta ett nytt arbete är inte
              lysande. Förtidspension eller socialbidrag är vad som verkar återstå
              för en person som vill fortsätta att arbeta, och därför är hans
              besvikelse stor.
            </seg>
            <seg n="97458d08">
              Ekonomin i de svenska kommunerna är stark i dag tack vare s-regeringens
              ekonomiska politik, men situationen är inte densamma i hela landet.
              Många mindre kommuner i glesbygden har fortfarande bekymmer med
              att få ekonomin att gå ihop. När statsbidragen minskar kommer
              de inte att kunna behålla plusjobben.
            </seg>
            <seg n="e70adb44">
              Min fråga till finansministern är därför: Varför vill regeringen
              genom indragning av detta bidrag försätta många äldre i en hopplös
              situation?
            </seg>
          </u>
          <note type="speaker" n="9a0014f1">
            Anf. 71 Finansminister ANDERS BORG (m):
          </note>
          <u who="unknown" xml:id="i-0d720171c5014397-14" n="230a943e">
            <seg n="98d5ff75">
              Herr talman! Det är bra att Fredrik Lundh ställer den här frågan.
              Låt mig vara tydlig: Vi anser inte att plusjobb är en bra åtgärd.
              Vi är övertygade om att när den utvärderas kommer det att visa
              sig att den precis som andra liknande åtgärder inte har haft någon
              större effekt på sysselsättningen. De personer som deltar i programmen
              får ofta inte möjlighet att skaffa sig någon kompetens eller någon
              erfarenhet som gör dem mer attraktiva på arbetsmarknaden.
            </seg>
            <seg n="bc8eefe3">
              Vi vet från tidigare erfarenheter att kommunerna ofta har använt
              den här typen av åtgärder för att balansera sina egna vikarieprogram.
              Detta är orsaken till att vi är skeptiska till plusjobben, och
              det var därför vi gick till val på att vi ville plocka bort dem.
            </seg>
            <seg n="804c9ea9">
              Nu har vi fått en kostnadsutveckling som gjort det nödvändigt
              att vidta åtgärder. Det är ju inte så att vi tar bort plusjobben;
              vi ger 100 procents ersättning till de kommuner som har plusjobb.
              Om kommunerna har hanterat det här på ett rimligt sätt bör de
              kunna behålla de plusjobbare de har. Det är ju bara merkostnadsersättningen
              som försvinner.
            </seg>
            <seg n="223caefa">
              Jag anser alltså att vi har gjort en väl avvägd bedömning här.
              Alternativet hade varit att ta bort det särskilda anställningsstödet,
              som ju riktar sig till dem som står väldigt långt ifrån arbetsmarknaden.
              Det hade inte varit motiverat.
            </seg>
          </u>
          <note type="speaker" n="a400b83b">
            Anf. 72 FREDRIK LUNDH (s):
          </note>
          <u who="fredrik_lundh_132f0c" xml:id="i-574b93d60c8454a7-1" n="a7607835">
            <seg n="5cdb8455">
              Herr talman! Bland plusjobbarna finns många långtidssjukskrivna
              med viss arbetsförmåga kvar. De vill och kan göra en insats i
              samhället, men de konkurrerar inte om de nya jobben med yngre
              personer. När regeringen dessutom kraftigt minskar bidraget till
              komvux kan de heller inte skaffa sig bättre kompetens den vägen.
            </seg>
            <seg n="029514b4">
              För regeringen handlar det här inte om speciellt stora pengar,
              men för små kommuner, som Pajala och Överkalix hemma i mitt eget
              län, handlar det om väldigt mycket. Merkostnadsersättningen handlade
              om vägledning och kompetensutveckling av plusjobbarna för att
              ge dem en möjlighet att hitta varaktiga jobb. Nu har regeringen
              tagit bort den här möjligheten för många, och min fråga blir därför:
              Vilka åtgärder tänker finansministern vidta för att de äldre som
              nu tvingas gå från plusjobb inte ska hamna i öppen arbetslöshet?
            </seg>
          </u>
          <note type="speaker" n="fd4c65e2">
            Anf. 73 Finansminister ANDERS BORG (m):
          </note>
          <u who="unknown" xml:id="i-0d720171c5014397-15" n="230a943e">
            <seg n="9a43091c">
              Herr talman! Det är ju i princip detta vartenda statsråd i den
              här regeringen ägnar praktiskt taget varje minut av sin tjänstetid
              åt: att arbeta med hur vi ska få upp sysselsättningen. Det handlar
              inte minst om de äldre. Vi inför ett jobbavdrag som gör det väsentligt
              mer lönsamt att arbeta. Vi gör riktade sänkningar av arbetsgivaravgifter,
              till exempel för äldre. Vi har i dag lagt fram ett förslag om
              hushållstjänster. Vi gör en mycket stor satsning på offentlig
              välfärd. Det handlar om nästan 10 miljarder de kommande tre åren.
            </seg>
            <seg n="e3a31d0c">
              Sammantaget innebär dessa åtgärder att vi får mer trygghet och
              fler jobb. De flesta bedömare räknar nu med att vi har en mycket
              stark utveckling, där våra åtgärder bidrar med en sysselsättningsökning
              på mellan 1 och 2 procent. Det är klart att vi då tycker det är
              rimligt att balansera ned arbetsmarknadspolitiken. Det är inte
              på toppen av en högkonjunktur när tillväxten i svensk ekonomi
              är 4,7 procent som vi ska bygga ut arbetsmarknadspolitiken. Arbetsmarknadspolitiken
              är viktig, men det är när det blir svårare på arbetsmarknaden
              och människor behöver stöd som vi ska använda oss av den.
            </seg>
            <seg n="be01569b">
              Jag har svårt att se att man kan behöva mer än 100 procents ersättning.
              Vill man i kommunerna ta sitt ansvar för de här människorna kan
              man göra det, och det tror jag också att man gör i de flesta kommuner.
            </seg>
            <seg n="dc36afdf">
              Avskaffandet av stopplagen
            </seg>
          </u>
          <note type="speaker" n="05c7219f">
            Anf. 74 HANS WALLMARK (m):
          </note>
          <u who="hans_wallmark_d27c95" xml:id="i-b855af8c345c2c1d-0" n="ddce402f">
            <seg n="a26272b2">
              Herr talman! Vi har ju hört talas om Linnés skånska resa. Till
              den kan vi nu lägga Göran Hägglunds skånska resa.
            </seg>
            <seg n="71e11f8c">
              Socialminister Göran Hägglund var i Skåne i går, och vi hade
              också en interpellationsdebatt här för någon tid sedan när vi
              pratade om Bjäresystrarna. Socialministern har besökt Bjäresystrarna
              i Förslöv och Skånekirurgin i Simrishamn.
            </seg>
            <seg n="02fab891">
              Min fråga är: Vilka erfarenheter drar socialministern av mötena
              med Bjäresystrarna och Skånekirurgin i Simrishamn med anledning
              av avskaffandet av stopplagen och det glädjande inrättandet av
              en startlag?
            </seg>
          </u>
          <note type="speaker" n="79a30db0">
            Anf. 75 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-ebe4d51fec3482ac-6" n="44dbd3b1">
            <seg n="5d0032b5">
              Herr talman! Tack, Hans Wallmark, för den frågan! Mycket riktigt
              var jag i går i Hans Wallmarks valkrets och träffade Bjäresystrarna,
              som är Sveriges enda exempel på en privat driven distriktssköterskemottagning.
              Det är två erfarna systrar som har arbetat länge inom den offentliga
              vården och har rik erfarenhet från den verksamheten och som numera
              har övergått till att driva det här i privat form med avtal med
              Skåneregionen.
            </seg>
            <seg n="9a60b800">
              Det som de angav som den allra största skillnaden var korta beslutsvägar,
              en möjlighet att bättre anpassa sig till den efterfrågan som finns
              på patienter, att kanske träffa patienterna efter kontorstid och
              att finnas där på helgen om en person behöver komma i kontakt
              med distriktssköterskan vid den tidpunkten. De upplevde själva
              ett betydligt större mått av arbetsglädje i dag än de gjorde inom
              ramen för den offentliga vården.
            </seg>
          </u>
          <note type="speaker" n="480afe24">
            Anf. 76 HANS WALLMARK (m):
          </note>
          <u who="hans_wallmark_d27c95" xml:id="i-85db2619d6571ad3-0" n="ddce402f" next="i-d88ab206a4e643f3-0"/>
          <note n="48f88c3c">
            Herr talman! Socialminister Göran Hägglund är även fortsättningsvis
            välkommen till Skåne.
          </note>
          <u who="hans_wallmark_d27c95" xml:id="i-d88ab206a4e643f3-0" n="ddce402f" prev="i-85db2619d6571ad3-0">
            <seg n="0d303c12">
              I det pressmeddelande som har gått ut sägs det bland annat att
              privata vårdföretag ökar mångfalden i vården. Bjäresystrarna är
              ett konkret och tydligt exempel på det.
            </seg>
            <seg n="105db07c">
              Min ödmjuka följdfråga till socialministern är: Hur kan vi ännu
              bättre och ännu mer sprida den typ av berättelser som Bjäresystrarna
              och Skånekirurgin i Simrishamn utgör i relief mot att den rätt
              dåliga stopplagen avskaffas och vi är på väg mot ett inrättande
              av en startlag?
            </seg>
          </u>
          <note type="speaker" n="fe65cea3">
            Anf. 77 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-ebe4d51fec3482ac-7" n="44dbd3b1">
            <seg n="0ed78352">
              Herr talman! Jag tror att den tid måste vara över när vi för
              en diskussion där vi ställer offentligt mot privat. Vi måste i
              stället få en diskussion om hur vi förbättrar kvaliteten och tillgängligheten
              inom den svenska hälso- och sjukvården. Det är dit startlagen
              syftar att vi ska kunna få en koncentration på kvalitetsfrågorna.
            </seg>
            <seg n="815cb8a7">
              Det finns ett stort intresse för Bjäresystrarna, och Skånekirurgin
              också för den delen. Det är många som kommer och tittar och många
              som intresserar sig för detta. Jag tror att en av de positiva
              effekterna på startlagens tillkomst är att vi signalerar från
              regeringens sida dels att besluten hamnar där de hör hemma inte
              på nationell nivå utan nere på regioner och landsting dels att
              vår uppgift inte är att sätta käppar i hjulet för väl fungerande
              verksamhet. Vår uppgift är i stället att uppmuntra fler initiativ
              där huvudmannaskapet spelar mindre roll men där ideella idéburna
              verksamheter och privat verksamhet och offentlig verksamhet tillsammans
              kan utveckla svensk hälso- och sjukvård.
            </seg>
            <seg n="60d40fa3">
              Intäkterna från trängselavgifterna
            </seg>
          </u>
          <note type="speaker" n="7bbcb3f7">
            Anf. 78 CHRISTINA AXELSSON (s):
          </note>
          <u who="christina_axelsson_dbffdb" xml:id="i-01411c6da7ef18d9-0" n="e06339fb">
            <seg n="c2730760">
              Herr talman! Min fråga går till miljöminister Andreas Carlgren.
              Jag hoppas att miljöministern delar min uppfattning att vår tids
              största miljöutmaning handlar om människans påverkan på klimatet.
              Jag kan konstatera att trafiken är en stor bov i dramat med sina
              stora växthusgasutsläpp. Trafiken ökar. Vi måste därför få fler
              att resa smartare, det vill säga resa tillsammans och kollektivt.
            </seg>
            <seg n="94ba64ea">
              Jag vill därför fråga ministern om han verkligen delar den borgerliga
              regeringens uppfattning att de eventuella medel som man får in
              om man inför trängselskatter igen i Helsingforssregionen bara
              kommer att kunna användas för vägar. Är det så smart?
            </seg>
          </u>
          <note type="speaker" n="312f7d93">
            Anf. 79 Miljöminister ANDREAS CARLGREN (c):
          </note>
          <u who="unknown" xml:id="i-0d720171c5014397-16" n="230a943e">
            <seg n="9a7cd056">
              Herr talman! Christina Axelsson och jag är helt överens om att
              klimatfrågan är i särklass den största miljöfrågan, och dessutom
              en av de största frågorna över huvud taget. Trafiksektorn är mycket
              riktigt den stora frågan för svensk del. Det är där vi har den
              stora delen utsläpp av växthusgaser. Det är där vi måste åstadkomma
              den stora förändringen.
            </seg>
            <seg n="3718c159">
              Det kommer att behövas mycket stora trafikinvesteringar, både
              i Helsingfors och i andra delar av landet. Det kommer inte bara
              att handla om de pengar som kommer från trängselskatten. Det kommer
              också att behövas andra investeringar. Det är självklart att alliansen
              och jag står för de besked vi har gett. Det är bra om pengar som
              kommer in, från till exempel trängselskatten, används för nödvändiga
              väginvesteringar som behövs för att klara framkomligheten i Helsingfors.
              Men därtill kommer det att göras andra stora investeringar som
              också kommer att gälla kollektivtrafik. Det är ett helt system
              som byggs.
            </seg>
          </u>
          <note type="speaker" n="f3191ad8">
            Anf. 80 CHRISTINA AXELSSON (s):
          </note>
          <u who="christina_axelsson_dbffdb" xml:id="i-01411c6da7ef18d9-1" n="e06339fb">
            <seg n="bc9e43f5">
              Herr talman! Tack för det luddiga svaret. Jag måste få ställa
              en fråga till ministern, som är centerpartist: Är det inte där
              särskilt viktigt att vi, i en storstad som Helsingfors, gör investeringar
              i kollektivtrafiken för att den verkligen ska bli tillgänglig
              för fler, för att den ska gå tätt och rätt och för att den ska
              vara snygg och trygg så att fler vill åka? Då krävs det också
              mer pengar. Kan man då säga att de trängselpengar som vi kommer
              att få in ska gå till att bygga nya vägar och Förbifart Helsingfors?
              Kommer inte det att generera ännu mer växthusgaser i vår region?
            </seg>
            <seg n="cff17d4a">
              Jag vill avsluta med att ställa frågan igen: Är det så särskilt
              smart?
            </seg>
          </u>
          <note type="speaker" n="0d632bb4">
            Anf. 81 Miljöminister ANDREAS CARLGREN (c):
          </note>
          <u who="unknown" xml:id="i-0d720171c5014397-17" n="230a943e">
            <seg n="f9a07399">
              Herr talman! Om världsbilden är luddig, i det här fallet i Christina
              Axelssons föreställning om hur investeringarna går till, verkar
              alla svar som är klara och tydliga luddiga. Sanningen är helt
              enkelt den att det inte bara är pengarna från trängselskatten
              som kommer att investeras i Helsingforss trafiksystem. Det är
              mer pengar. Det är ett paket som nu förhandlas fram där det också
              kommer att göras satsningar i kollektivtrafiken.
            </seg>
            <seg n="cf53a142">
              En del som vi diskuterar mycket just nu är hur vi ska få fram
              ytterligare spårkapacitet från Helsingfors och söderut. Det kommer
              att krävas stora investeringar för att öka kollektivtrafiken.
              Det kommer att behövas stora investeringar inom landstinget, och
              det förbereds. Det är en rad olika parter som nu bidrar. Försök
              inte låtsas att det bara är en enda källa, trängselskatten, till
              en enda investering, det vill säga vägar. Det är en helhet där
              vägar ingår men också kollektivtrafiken, och det handlar om en
              stor utbyggnad av kollektivtrafiken.
            </seg>
            <seg n="a22f7292">
              Ett nytt EU-fördrag
            </seg>
          </u>
          <note type="speaker" n="9d97b01f">
            Anf. 82 STAFFAN DANIELSSON (c):
          </note>
          <u who="staffan_danielsson_559bd0" xml:id="i-314aca1b03a3623c-0" n="d4c7234f">
            <seg n="70c4e6e7">
              Herr talman! Europeiska unionen fyller 50 år, och de forna fiendeländerna
              på kontinenten, som började väva ihop ett samarbete för fred och
              frihet, handel och utveckling, har kunnat se omvälvande resultat.
              Vi krigar inte i Europa längre. Vi gräver inte ned oss i skyttegravar
              eller bakom järnridåer, utan vi samarbetar för gemensam säkerhet,
              en bättre miljö, mot grov brottslighet och terror och så vidare.
              EU är på något vis humlan som flyger och stångar sig märkvärdigt
              ofta fram till vettiga och kloka beslut trots att alla måste vara
              med, vilket jag tycker känns som en EU-devis.
            </seg>
            <seg n="d54725cf">
              För att kunna välkomna fler länder och få ett effektivare beslutsfattande
              är det nödvändigt med ett nytt fördrag som för ihop de tidigare
              fördragen. Det är nödvändigt för att vi ska kunna utvidga EU och
              ta in fler länder i den här gemenskapen. Några länder sade nej,
              och nu funderar vi på hur vi ska lösa detta. Hur bedömer Europaministern
              läget? Var kommer kompromissen att hamna? Blir det ingenting?
              Kommer vi att köra som vi gör nu? Eller blir det ett fördrag som
              ansluter till det härad där man velat komma fram?
            </seg>
          </u>
          <note type="speaker" n="8d271fc8">
            Anf. 83 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-04350093e17a8f99-4" n="7ea2355c">
            <seg n="8b6ce7b7">
              Herr talman! Tack för frågan. Jag tycker att det var en vacker
              inledning.
            </seg>
            <seg n="8aeffefc">
              Frågan ligger väldigt öppen. Det har inte påbörjats några förhandlingar
              om det konstitutionella fördraget ännu. Men det har lyfts från
              frysen till frysfacket. Förhoppningsvis kommer det ut i värmen
              så småningom igen också. Den diskussionen har precis påbörjats.
            </seg>
            <seg n="f59ac9b7">
              Det tyska ordförandeskapet har frågat alla länderna hur de ser
              på frågan väldigt övergripande. Tycker man att man ska utgå från
              det fördrag som ändå alla länder kom överens om? Två länder har
              förkastat det i folkomröstningar men 18 har bekräftat det, och
              flera andra länder stöder det. Eller vill man börja om från början?
              Vi i Sverige har meddelat att vi tycker att det var en bra kompromiss.
              Vi ser gärna att så mycket som möjligt av den är kvar.
            </seg>
            <seg n="5683bb53">
              Sedan kommer steg 2, och där är vi inte riktigt än. Hur ska vi
              gå vidare när vi har kartlagt vad länderna tycker? Det är en öppen
              fråga om man kommer att klara av att gå vidare. Det finns problem
              kring den här frågan i många av medlemsländerna. Det kommer att
              göra det svårt att gå vidare. Det är svårt att bedöma. Jag delar
              helt Staffan Danielssons uppfattning att vi behöver ett fördrag
              för att kunna gå vidare med ett effektivt, demokratiskt och utvidgat
              EU.
            </seg>
          </u>
          <note type="speaker" n="65ad1b69">
            Anf. 84 STAFFAN DANIELSSON (c):
          </note>
          <u who="staffan_danielsson_559bd0" xml:id="i-314aca1b03a3623c-1" n="d4c7234f">
            <seg n="73aa7219">
              Herr talman! Vi kommer ju att diskutera den här frågan djupare
              i det svenska parlamentet, i våra utskott och i andra länders
              parlament. Jag tycker att det är väldigt bra med det goda samarbetsklimat
              som vi hade med den förra regeringen och som vi har med den nya
              regeringen när det gäller hur vi diskuterar våra frågor i Bryssel.
            </seg>
            <seg n="e4e8fb18">
              Det finns en del förslag i debatten som vi nu börjar närma oss.
              Ordet konstitution för kanske för långt. Det kanske är bättre
              att kalla det för vad det är, ett fördrag. Ska vi verkligen ha
              en gemensam EU-hymn? Ska vi minska några avsnitt? Jag tror att
              det kan vara en lämplig väg att gå. Vad säger ministern?
            </seg>
          </u>
          <note type="speaker" n="e31ba2aa">
            Anf. 85 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-04350093e17a8f99-5" n="7ea2355c">
            <seg n="a2e8b0e2">
              Herr talman! Precis som Staffan Danielsson säger, finns det lite
              olika förslag som förts fram i debatten. I huvudsak kommer de
              från individer, inte så mycket från regeringar. Staffan Danielsson
              nämnde några av de här förslagen. Det finns några andra.
            </seg>
            <seg n="d1b338eb">
              Vi i regeringen har inte riktigt landat där ännu. Vi har precis
              inlett en diskussion för att ta fram några synpunkter som vi har.
              Sedan kommer vi naturligtvis att stämma av dem enligt alla konstens
              regler med riksdagen för att om möjligt få fram en så bred samsyn
              om detta som möjligt. Jag hoppas att det kan ske ganska snart
              så att vi kan få ett brett mandat för att Sverige ska kunna agera
              här. Men än så länge har vi i regeringen inte landat riktigt i
              de här frågorna. Vi tar till oss de diskussioner som finns. Vi
              tänker och funderar och har precis påbörjat en diskussion.
            </seg>
            <seg n="a8ce2a58">
              Kommunal skolverksamhet i privat regi
            </seg>
          </u>
          <note type="speaker" n="527efea2">
            Anf. 86 THOMAS STRAND (s):
          </note>
          <u who="thomas_strand_a4f0e0" xml:id="i-3b918055f1f9a498-0" n="e7cb78ed">
            <seg n="7e924caa">
              Herr talman! Jag vill ställa en fråga till socialminister Göran
              Hägglund som i dag svarar på allmänpolitiska frågor.
            </seg>
            <seg n="8b195bd3">
              För första gången diskuterar nu en svensk kommun att lägga ut
              hela sin kommunala skolverksamhet, det vill säga från förskola
              till gymnasium, på ett privat företag. Den diskussionen pågår
              i Mullsjö kommun. Den ligger i Jönköpings, län som är socialministerns
              och mitt hemlän.
            </seg>
            <seg n="dbe095e1">
              Nu är jag intresserad av att höra hur socialministern, i ett
              regeringsperspektiv, svarar på den fråga som jag vill ställa.
              Hur ser regeringen på den diskussion som pågår i Mullsjö kommun?
              Välkomnar regeringen en utveckling där man kan föra över hela
              den kommunala skolverksamheten till en enda privat huvudman?
            </seg>
          </u>
          <note type="speaker" n="7c6a41fa">
            Anf. 87 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-ebe4d51fec3482ac-8" n="44dbd3b1">
            <seg n="75c58f80">
              Herr talman! Thomas Strand tar upp en fråga som vi har att behandla
              för första gången. Jag har aldrig hört någon liknande propå eller
              diskussion i någon annan kommun. Det här ställer saker och ting
              på sin spets. Vi kan konstatera att det som Mullsjö kommun vill
              göra, eller säger sig vilja göra jag vet inte om de har fattat
              några beslut än så länge inte är i enlighet med dagens skollagstiftning.
              Kommer de in med en sådan förfrågan ska den naturligtvis prövas.
            </seg>
            <seg n="54d72724">
              Jag ställer mig själv skeptisk till det här eftersom jag tror
              att det är bra med mångfald inom Skol-Sverige. Lägger man ut skolverksamheten
              på entreprenad på en och samma huvudman kommer den mångfalden
              inte att existera för de barn som växer upp i Mullsjö.
            </seg>
          </u>
          <note type="speaker" n="ff6cc6cf">
            Anf. 88 THOMAS STRAND (s):
          </note>
          <u who="thomas_strand_a4f0e0" xml:id="i-3b918055f1f9a498-1" n="e7cb78ed">
            <seg n="cc9d99ef">
              Herr talman! Jag vill tacka för det svaret. Jag noterar att socialministern
              å regeringens vägnar är tveksam till just den diskussion som förs
              i Mullsjö kommun. Jag tror att skolminister Björklund har sagt
              nej till den här tanken. Jag hoppas att det är en linje som regeringen
              kan ställa sig bakom, för det krävs en lagändring för detta. Ska
              jag tolka detta som ett löfte från socialministern å regeringens
              vägnar att det inte blir någon lagändring i den här frågan?
            </seg>
          </u>
          <note type="speaker" n="2dfe6782">
            Anf. 89 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-ebe4d51fec3482ac-9" n="44dbd3b1">
            <seg n="71e966f2">
              Herr talman! Det här är en fråga som får prövas när en ansökan
              eventuellt kommer in. Jag konstaterar att det här inte är i enlighet
              med dagens lagstiftning, och jag tror att det skulle vara väldigt
              svårt att få det här genomfört. Kommer det att bli ett ärende
              ska det beredas som andra ärenden, men jag tillåter mig alltså
              att ställa mig skeptisk till detta.
            </seg>
            <seg n="9549a9bd">
              Det pågår stora förändringar inom svenskt skolväsende. Stora
              förbättringar har presenterats av regeringen, och jag tror att
              de ligger i linje med vad skolungdomar och skolbarn i Sverige
              i dag efterfrågar och vad föräldrar önskar se för det uppväxande
              släktet. Skolan är väldigt viktig, och därför måste vi alla se
              till att vi får den att fungera så bra som vi någonsin kan.
            </seg>
          </u>
          <note n="ead6f918">
            Begreppet förlängt barnbidrag
          </note>
          <note type="speaker" n="f6c9b426">
            Anf. 90 ANN-CHARLOTTE HAMMAR JOHNSSON (m):
          </note>
          <u who="peter_johnsson_75487f" xml:id="i-64c24d785f89951d-0" n="0f18948f">
            <seg n="78054d64">
              Herr talman! Jag har en fråga till socialminister Göran Hägglund.
              Det är en liten fråga, men ack så viktig för den grupp den berör,
              nämligen de ungdomar som går i den skolform vi benämner gymnasiesärskolan.
            </seg>
            <seg n="1935d160">
              När våra ungdomar slutar årskurs 9 och tar steget in på gymnasiet
              får de det så kallade studiebidraget, medan den här andra gruppen,
              som går på särskolan, får ett så kallat förlängt barnbidrag. Att
              befinna sig i fasen mellan 16 och 21 år, alltså vara i de övre
              tonåren, och få så kallat förlängt barnbidrag känns ju inte riktigt
              rätt.
            </seg>
            <seg n="07cc6977">
              Jag undrar om socialministern har för avsikt att ändra den här
              benämningen.
            </seg>
          </u>
          <note type="speaker" n="2c6f7b0e">
            Anf. 91 Socialminister GÖRAN HÄGGLUND (kd):
          </note>
          <u who="goran_hagglund_1439a2" xml:id="i-6b5e4e8ca81e0d8c-0" n="44dbd3b1" next="i-95fc6f7e3c69848c-0">
            <seg n="1954c212">
              Herr talman! Det här ärendet ligger som bekant inte inom mitt
              ansvarsområde, och tyvärr räcker inte min kunskap till för att
              förklara varför situationen ser ut som den gör. Utifrån det sätt
              som detta beskrivs kan jag hålla med om att det låter konstigt,
              men kanske finns det en förklaring till detta som är god. Jag
              får nog ändå avstå från att här ge ett svar, men jag lovar att
              återkomma med ett besked via Utbildningsdepartementet så att de
              får förklara hur det ligger till och om eventuella planer på förändringar
              föreligger.
            </seg>
          </u>
          <note n="5abed83f">
            Anf. 92 FÖRSTE VICE TALMANNEN:
          </note>
          <u who="goran_hagglund_1439a2" xml:id="i-95fc6f7e3c69848c-0" n="44dbd3b1" prev="i-6b5e4e8ca81e0d8c-0">
            <seg n="1c05de5f">
              Vi tackar socialministern för det sista svaret. Vi tackar också
              övriga statsråd för närvaron och er ledamöter som har bidragit
              till frågestunden. Frågestunden är därmed slut för i dag.
            </seg>
          </u>
          <note n="fc026d26">
            4 § (forts. från 2 §) Debatt om aktuella frågor i EU-samarbetet
          </note>
          <note type="speaker" n="757b66d3">
            Anf. 93 STAFFAN DANIELSSON (c):
          </note>
          <u who="staffan_danielsson_559bd0" xml:id="i-314aca1b03a3623c-2" n="d4c7234f">
            <seg n="3cdde877">
              Herr talman! Sverige är medlem av Europeiska unionen sedan 1995.
              I mer än ett decennium har vi varit med och utvecklat vår del
              av världen, Europa, i fortsatt riktning mot fred och frihet, en
              gemensam marknad, ekonomisk tillväxt, hållbar utveckling och så
              vidare.
            </seg>
            <seg n="95d0d374">
              Jag är som människa och centerpartist mycket glad över att Sverige
              som EU-medlem deltar i detta stora fredsprojekt. Folkomröstningen
              en gång i tiden var rätt jämn, men utslaget var tydligt, och allt
              fler i vårt land bejakar det svenska medlemskapet, vilket är glädjande.
            </seg>
            <seg n="2d4a2b6f">
              Fram till 1945 hade vi i många sekel ständiga, blodiga krig mellan
              Europas länder, där även Sverige flitigt deltog för länge sedan,
              med det andra världskrigets lidanden och människoutrotningar som
              en dyster final. Jag säger final, och jag hoppas verkligen att
              vi är mitt uppe i en ny tid med fred i stället för krig och med
              dialog och utveckling i stället för låsta skyttegravar och stängda
              gränser. Jag tror att det är så!
            </seg>
            <seg n="c404ef86">
              Visst har det förekommit konflikter, inbördeskrig och tragedier
              i Europa de senaste 60 åren också, men det har skett ett oerhört
              starkt trendbrott jämfört med tidigare, och den i särklass viktigaste
              orsaken är det samarbete som sker genom det EU som omfattar allt
              fler av Europas länder. I dag är 27 länder med närmare 500 miljoner
              människor med i EU, och ett antal länder köar för att få vara
              med.
            </seg>
            <seg n="ec6a6476">
              De statsmän som för snart 50 år sedan bildade Kol- och stålunionen
              mellan de forna fiendeländerna i Europas mitt gjorde ett storverk
              som lade grunden till det alltmer samarbetande Europa som vi i
              dag är mitt uppe i. Vår generation har ansvaret för att bygga
              vidare på den grund som lades då, och vår diskussion i dag handlar
              om hur vi ska göra detta eller ej, utan i stället börja om från
              början igen, som några av oss vill.
            </seg>
            <seg n="55b864fe">
              Centerpartiet har utifrån sitt bejakande av EU lanserat begreppet
              smalare men vassare, vilket är en mycket bra formulering. Vi ska
              utveckla Europa och EU tillsammans med övriga medlemsländer, men
              vi ska koncentrera samarbetet till sådana områden som verkligen
              kräver ett gränsöverskridande arbete. Det är glädjande och en
              framgång att devisen smalare men vassare nu är hela regeringens
              och har stark förankring även i andra partier.
            </seg>
            <seg n="d5bd2c98">
              De olika fördrag som reglerar EU:s arbete är mycket viktiga.
              Det är uppenbart att de befintliga fördragen behöver sammanföras
              till ett nytt fördrag och utvecklas en del, och detta har också
              gjorts i det förslag till konstitutionellt fördrag som har utarbetats
              och godkänts av 27 regeringar och ratificerats, godkänts, av 18
              länder. Eftersom fördragsändringar kräver att alla länder bejakar
              detta, och några i folkomröstningar sagt nej, pågår nu inom EU
              en process för att hitta en lösning. EU påminner ju ibland om
              humlan som flyger, och med de enhällighetskrav som råder borde
              det inte gå så pass bra som det har gjort att komma fram till
              beslut, men det har faktiskt fungerat i 60 år.
            </seg>
            <seg n="f4b54390">
              Det är uppenbart att ett EU med 27 länder som välkomnar många
              fler måste förenkla sitt beslutsfattande, och Centerpartiet liksom
              en mycket bred majoritet i riksdagen har accepterat det nya fördraget,
              även om det naturligtvis inte är precis så som det skulle ha varit
              om vi fått bestämma själva. I ett samarbete behöver man ge och
              ta och kunna kompromissa. Tyskland ska nu försöka hitta en väg
              framåt för att få i gång fördragsprocessen. Det finns en del olika
              tankar om detta. Det är självklart viktigt att Sverige utifrån
              sin grundposition kan aktivt bidra både till att processen kommer
              i gång och på sikt även till hur innehållet kan förändras. Säger
              några nej får man ta till sig det och inte förkasta det utan justera
              och diskutera så att man kan komma samman.
            </seg>
            <seg n="d817b5df">
              Centerpartiet är för ett öppet Europa och ett EU som välkomnar
              människor och länder. Vi tror på en allt friare handel, på ekonomier
              som kommer alltmer i takt med varandra och på en i ordets verkliga
              mening alltmer gemensam arbetsmarknad. Det finns dock fortfarande
              stora obalanser inom EU:s länder, och bland annat därför motsatte
              sig Centerpartiet liksom en folkmajoritet en svensk anslutning
              till valutaunionens tredje steg, det vill säga att euron skulle
              ersätta kronan. Vartefter som den ekonomiska utvecklingen blir
              allt jämnare fördelad inom EU, med ömsesidig nytta för alla medlemsländer,
              får vi kanske ta upp denna fråga till diskussion igen. Den är
              dock inte aktuell under innevarande mandatperiod.
            </seg>
            <seg n="2d121ff1">
              En del av de här debatterna brukar handla om att några partier
              fortfarande har stämmobeslut på att Sverige ska lämna det EU-samarbete
              som nu omfattar huvuddelen av Europa och som ständigt växer, något
              som inte ens bejakas av en rätt samlad vänsterrörelse i Europa
              och en miljörörelse. Det vore tragiskt, tycker jag, för både Sverige,
              EU och Europa om så skulle ske, och den diskussionen känns rätt
              trist.
            </seg>
            <seg n="fadd115f">
              Vi har i dag ett under 60 år mödosamt uppbyggt fungerande och
              växande gemensamt samarbete för fred och konfliktbekämpning i
              Europa, för ekonomisk utveckling, för krafttag för en bättre miljö
              och för bekämpning av grova brott och terror.
            </seg>
            <seg n="ad38399f">
              Låt oss inte spela rysk roulett med framtiden genom att vilja
              upplösa EU och börja om på ruta ett igen. Låt oss slå vakt om
              Europa och vår europeiska union, och låt oss tillsammans utveckla
              och förbättra den.
            </seg>
          </u>
          <note type="speaker" n="0ae745e7">
            Anf. 94 SUSANNE EBERSTEIN (s) replik:
          </note>
          <u who="susanne_eberstein_a1dea0" xml:id="i-108cdda874973138-3" n="810f6727">
            <seg n="997258e6">
              Herr talman! Staffan Danielsson säger smalare och vassare. Nu
              har vi aldrig fått någon ordentlig förklaring till vad det innebär.
              Men innebär det, Staffan Danielsson, att vi kommer att arbeta
              tillsammans med Centern med att förändra och framför allt dra
              ned på jordbruksstödet?
            </seg>
          </u>
          <note type="speaker" n="39d61ead">
            Anf. 95 STAFFAN DANIELSSON (c) replik:
          </note>
          <u who="staffan_danielsson_559bd0" xml:id="i-314aca1b03a3623c-3" n="d4c7234f">
            <seg n="6ac9b99b">
              Herr talman! Svaret är ja.
            </seg>
          </u>
          <note type="speaker" n="f47f0f4c">
            Anf. 96 SUSANNE EBERSTEIN (s) replik:
          </note>
          <u who="susanne_eberstein_a1dea0" xml:id="i-108cdda874973138-4" n="810f6727">
            <seg n="e4990d8f">
              Herr talman! Det här är EU:s största problem. Det gäller hälften
              av EU:s budget. Det är lätt att säga ja, men det innebär att svenska
              bönder kommer att få förändrade villkor. Men jag är tacksam och
              glad om det innebär att hälften av budgeten inte längre ska gå
              till jordbruket om Staffan Danielsson och jag får bestämma.
            </seg>
          </u>
          <note type="speaker" n="00bb7361">
            Anf. 97 STAFFAN DANIELSSON (c) replik:
          </note>
          <u who="staffan_danielsson_559bd0" xml:id="i-314aca1b03a3623c-4" n="d4c7234f">
            <seg n="7235fbad">
              Herr talman! Centerpartiet är för frihandel som princip, om den
              inte behöver regleras av miljömässiga eller sociala skäl.
            </seg>
            <seg n="315b2af5">
              Jordbruket och förmånen att kunna producera vår egen mat har
              krävt regleringar och tullar under ett halvt sekel eller mer.
              Nu börjar marknadskrafterna fungera. Vi är överens om att förenkla
              och minska stödet via EU:s jordbrukspolitik och lita mer på marknadskrafterna.
              Marknaden börjar fungera. Vi är överens om inriktningen.
            </seg>
            <seg n="1560681b">
              Sedan får vi resonera kring frågan om takten, hur snabbt detta
              kan göras utan att dra undan mattan för Europas livsmedelsindustri
              och jordbruk. Där kanske vi är lite försiktigare än andra partier,
              men så är vår uppfattning.
            </seg>
          </u>
          <note type="speaker" n="d8731401">
            Anf. 98 MAX ANDERSSON (mp) replik:
          </note>
          <u who="max_andersson_531f93" xml:id="i-18116db6fba5a61a-0" n="15be5a74">
            <seg n="1a160c84">
              Herr talman! Vi är nu inne i en period av 50-årsjubilerande.
              Det ska hållas en massa hyllningstal till EU och allt som man
              kan påstå att EU har åstadkommit. Framför allt påstås det att
              EU har säkrat freden i Europa sedan grundandet.
            </seg>
            <seg n="3deab47b">
              Normalt sett brukar inte demokratier kriga mot varandra. USA
              har, mig veterligt, exempelvis inte någon gång varit i krig med
              Kanada, trots att inget av dessa länder är ett EU-land. På vilket
              sätt har den gemensamma jordbrukspolitiken, som var huvuddelen
              av det gamla EG:s verksamhet, säkrat freden i Europa? Är det inte
              troligast, tvärtemot vad Staffan Danielsson nyss sade, att det
              är demokratin som säkrar freden och att EU har lite med det att
              göra?
            </seg>
          </u>
          <note type="speaker" n="7ab201ff">
            Anf. 99 STAFFAN DANIELSSON (c) replik:
          </note>
          <u who="staffan_danielsson_559bd0" xml:id="i-314aca1b03a3623c-5" n="d4c7234f">
            <seg n="5c676597">
              Herr talman! Man måste komma ihåg situationen efter andra världskriget
              med ett Europa i spillror. Man behövde mat, och man behövde bygga
              upp en industri samtidigt som det fanns folk på gårdarna och i
              livsmedelsindustrin. Det var givet att samarbeta om att ta till
              vara den arbetskraften, de människorna, i ordnade former samtidigt
              som Kol- och stålunionen och industrin byggdes upp.
            </seg>
            <seg n="180626e5">
              Nu har vi kommit till ett läge där marknadskrafterna har börjat
              fungera och det går att trappa ned detta. Vi är överens om det.
              Men det är trist att man så bortser från den situation som rådde
              efter andra världskriget och som gjorde att samarbetet i Europa
              byggdes upp på det sättet. Jag gläder mig åt att miljörörelsen
              i Europa, frånsett Miljöpartiet, är positiv till att tillsammans
              utveckla miljön genom EU på olika sätt, även på jordbrukets sida
              och för naturresurserna. Det är trist att Miljöpartiet i Sverige
              inte är med om detta. Jag noterar att det finns krafter inom partistyrelse
              och stämma som vill förändra detta. Jag hoppas att Max Andersson
              tillhör de krafterna.
            </seg>
          </u>
          <note type="speaker" n="db538766">
            Anf. 100 MAX ANDERSSON (mp) replik:
          </note>
          <u who="max_andersson_531f93" xml:id="i-18116db6fba5a61a-1" n="15be5a74">
            <seg n="e3756206">
              Herr talman! Jag hoppas att Staffan Danielsson har lyssnat lite
              bättre på mina inlägg i de diskussioner vi har haft under den
              tid som vi har suttit i riksdagen tillsammans med tanke på att
              han tror något så fruktansvärt.
            </seg>
            <seg n="659bee36">
              Miljöpartiet är, tillsammans med en stor del av miljörörelsen
              och den gröna rörelsen, väldigt skeptiskt till EU. Vi förespråkar
              ett utträde. Det är inget konstigt med det. Det skulle vara bra
              för Sverige på många olika sätt.
            </seg>
            <seg n="55ac9cf4">
              Men nu skulle jag ta replik på Staffan Danielsson. Ni gick till
              val på ett smalare men vassare EU. Ni förklarade aldrig riktigt
              exakt vad det skulle vara, men det kan tänkas att man ska ta bort
              jordbrukspolitiken, ta bort den av EU så fruktansvärt misskötta
              fiskepolitiken, ta bort pendlandet mellan Bryssel och Strasbourg
              etcetera.
            </seg>
            <seg n="246e6743">
              Det är nu som Sverige har chansen att göra något åt detta i och
              med att man ska omförhandla fördraget. Mycket av det sämsta är
              fördragsbundet. Är ni beredda att göra något för detta nu när
              ni har chansen?
            </seg>
          </u>
          <note type="speaker" n="f2f2e9df">
            Anf. 101 STAFFAN DANIELSSON (c) replik:
          </note>
          <u who="staffan_danielsson_559bd0" xml:id="i-314aca1b03a3623c-6" n="d4c7234f">
            <seg n="e2168580">
              Herr talman! Det är viktigt att vi är många inom EU som diskuterar
              utvecklingen och vill begränsa uppgifterna till något smalare
              men vassare. Där behövs Vänsterpartiet och Miljöpartiet inom ramen
              för att vi ska vara med och arbeta i EU. Det är det jag kritiserar.
              Vi gör vad vi kan för att arbetet ska koncentreras till gränsöverskridande
              frågor, bättre miljö och annat som verkligen behövs.
            </seg>
            <seg n="321418c6">
              Det tråkiga är att när allt fler länder är med och vill delta
              i Europasamarbetet vill ni att Sverige ska lämna det hela. När
              allt fler länder välkomnar Turkiet och Kroatien vi är överens
              om detta vill ni att Sverige ska utträda. Samtidigt som EU blir
              ett allt vassare instrument i kampen för bättre miljö, internationellt
              och i Europa, vill ni att Sverige ska utträda. Det är det jag
              beklagar.
            </seg>
            <seg n="4122d21f">
              Jag hoppas att debatten i Sverige kan koncentreras på det som
              Max Andersson tar upp, hur EU ska utvecklas, så att det verkligen
              sätts gränser och inte på hur vi ska montera ned och upplösa EU.
              Det är så trist.
            </seg>
          </u>
          <note type="speaker" n="27344dc2">
            Anf. 102 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-d1dfbe01c076b043-0" n="f6c268b1">
            <seg n="9ce9c1f6">
              Herr talman! Lissabonstrategin är ett viktigt verktyg för att
              öka tillväxten och sysselsättningen. Det är viktigt att den är
              tredelad, det vill säga socialpolitik, ekonomisk politik och miljöpolitik.
              De ska ömsesidigt stödja varandra. Jag hoppas att vi också framöver
              kan vara överens om detta.
            </seg>
            <seg n="08897ef6">
              Jag tänkte i mitt anförande beröra några hot och några möjligheter
              vad gäller ökad tillväxt och sysselsättning ur såväl ett svenskt
              som ett europeiskt perspektiv. Det är bra att EU-minister Cecilia
              Malmström finns kvar i kammaren.
            </seg>
            <seg n="0451b7ae">
              Jag vill börja med frågan om socialt företagande, som har en
              viktig funktion att fylla. Det underlättar för så många grupper
              att få möjlighet att komma tillbaka på arbetsmarknaden. Genom
              den inriktningen kan berörda personer få en förnyad möjlighet
              att komma tillbaka till arbetslivet. Då är socialt företagande
              ett bra instrument.
            </seg>
            <seg n="9a1612c0">
              Som jag har uppfattat det förekommer det lite olika bud utifrån
              hur alliansen och regeringen ställer sig i frågan om socialt företagande
              i förhållande till Lissabonstrategin. De första frågorna är helt
              enkelt: Är social ekonomi och socialt företagande viktigt? Skapar
              det jobb, och finns det möjlighet för flera att starta företag?
            </seg>
            <seg n="4d00578a">
              Den andra frågan jag vill ta upp gäller kvinnors möjlighet till
              jobb och företagande. I Lissabonstrategin, riktlinje 18, står
              det att kvinnor och män ska ha lika villkor på arbetsmarknaden.
              Det är bra, och det är vi överens om. Det är precis som att både
              kvinnor och män ska kunna kombinera familjeliv med arbetsliv.
              Men därefter skiljer vi oss åt.
            </seg>
            <seg n="4f0d83c6">
              Högeralliansen vill införa ett vårdnadsbidrag. Det är lite märkligt
              att partier som går till val på jobb och inte bidrag inför, bland
              det allra första de gör, ett bidrag för att inte arbeta. Vilka
              kommer att använda möjligheten till vårdnadsbidrag? Den breda
              majoriteten kommer förmodligen att vara kvinnor. Många kommer
              nog också att vara arbetslösa som ser en möjlighet till ytterligare
              lite mer pengar att röra sig med. Jag är inte övertygad om att
              den reformen ökar sysselsättningen och tillväxten. Vi socialdemokrater
              anser inte det.
            </seg>
            <seg n="8eeb99a3">
              Den tredje frågan handlar om kvinnors företagande. Det är viktigt
              att fler kvinnor får möjlighet att starta och driva företag. Men
              vilken typ av företag vill kvinnor driva? När jag läser handlingsprogrammet
              får jag uppfattningen att genom att privatisera inom vård och
              omsorg ska kvinnors företagande växa. Det känns som en gammal
              fornlämning. Det passar inte riktigt in i det moderna samhället.
              Är det fortfarande alliansens samlade syn att kvinnor ska hålla
              på med vård och omsorg eftersom det är det de är bra på?
            </seg>
            <seg n="7f8c50d9">
              Jag tror att sanningen ligger på ett helt annat plan. Kvinnor
              vill driva företag inom alla branscher när de drömmer om att starta
              ett företag, att söka nya utmaningar.
            </seg>
            <seg n="5c4798f1">
              Allt fler kvinnor är alltmer välutbildade. Vi har kvinnor som
              har läst på Chalmers och KTH som drömmer om att starta företag.
              Många av dem har faktiskt en teknikutbildning. Kanske de då vill
              driva ett företag som hanterar teknik. Lösningen för att få fler
              kvinnor att driva företag är inte att privatisera offentlig sektor.
            </seg>
            <seg n="73f6782a">
              Almi har här i Helsingfors ett projekt, Verkställande kvinna.
              Man har gått ut och ställt frågor till kvinnor: Om ni skulle få
              möjlighet till en generationsväxling, vilken typ av företag vill
              ni driva, ta över eller köpa då? Då svarar sju av tio kvinnor:
              Vi vill driva ett tillverkande företag.
            </seg>
            <seg n="df0bc7fe">
              Det säger en hel del om den strategi som i dag finns i Lissabonstrategin.
              Den är nog lite feltänkt. Det är bättre att satsa på innovationer,
              sambandet mellan näringsliv och samhälle. Se till att näringslivet
              får möta kvinnorna som jobbar i vården. De har massor med idéer
              om hur man kan förbättra och utveckla det som de använder i sin
              vardag. Därför tror vi mer på att arbeta med innovationer och
              att kvinnor får samma möjlighet som män att driva företag inom
              alla branscher, inte bara en konkret satsning på vård och omsorg.
            </seg>
            <seg n="1568cf79">
              Avslutningsvis vill jag säga att det är människorna som är nationens
              största tillgång och deras möjlighet till arbete. Vi tror på det.
              Vi tror inte på att skapa ett mer otryggt samhälle för medborgarna.
            </seg>
          </u>
          <note type="speaker" n="dbed611b">
            Anf. 103 Statsrådet CECILIA MALMSTRÖM (fp) replik:
          </note>
          <u who="louise_malmstrom_8b817a" xml:id="i-04350093e17a8f99-6" n="7ea2355c">
            <seg n="ee483711">
              Herr talman! Jag kände att jag ville respondera lite grann på
              det Carina Adolfsson Elgestam sade. Det är delvis en fortsättning
              på det samtal som vi hade i går, även om vi nu kommer in på en
              del inrikespolitik också.
            </seg>
            <seg n="e241a130">
              Socialt företagande har naturligtvis sin plats. Det är en viktig
              form bland många andra. Jag vet också att det bland många kommuner
              runt om i landet finns ett utbytesarbete med andra europeiska
              länder för att samla idéer från varandra och för att mötas och
              inspireras. Det är gott så.
            </seg>
            <seg n="2d7383be">
              Vi tycker dock inte att det ska vara en del av Lissabonstrategin,
              därför att Lissabonstrategin redan i dag är lite baktung. Det
              är lite väl många kriterier som det är. Vi ser framför oss en
              kommande, kanske Lissabon 2, med lite färre kriterier, gärna fokuserade
              det kan vi kanske återkomma till på just innovation, entreprenörskap
              och jämställdhet. Men man ska inte tynga den med fler indikationer.
              Det var också näringsutskottets majoritets sammanfattning.
            </seg>
            <seg n="37f16d5c">
              När det gäller vårdnadsbidraget har det ju inte med företagande
              att göra, utan det är ett sätt att öka valfriheten. Men det måste
              naturligtvis kombineras med en jämställdhetsbonus.
            </seg>
          </u>
          <note type="speaker" n="366bd390">
            Anf. 104 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_cdec82" xml:id="i-d1dfbe01c076b043-1" n="f6c268b1">
            <seg n="31f2222f">
              Herr talman! Det är väl bra att vi kan se positivt på socialt
              företagande. Men vi tror att det är viktigt att också ha med socialt
              företagande i strategin som en markering utifrån av hur viktigt
              det är med socialt företagande. Det höjer ju statusen på det om
              vi omnämner det och det finns med i vår Lissabonstrategi. På det
              sättet tror vi att fler människor får möjlighet att komma i arbete
              eller får möjlighet att driva ett företag.
            </seg>
            <seg n="96afe0cd">
              Med tanke på att alliansen i valrörelsen påstod att det var bara
              de som brydde sig om de utsatta skulle man ändå kunna känna att
              just därför, för att ge de här människorna en chans att få komma
              tillbaka till ett arbete, är socialt företagande en möjlighet.
            </seg>
          </u>
          <note type="speaker" n="522aa145">
            Anf. 105 Statsrådet CECILIA MALMSTRÖM (fp) replik:
          </note>
          <u who="louise_malmstrom_8b817a" xml:id="i-04350093e17a8f99-7" n="7ea2355c">
            <seg n="34b35cc0">
              Herr talman! Men bara för att en sak är viktig är det inte säkert
              att den bäst löses på EU-nivå. Vi tror, precis som en del talare
              har sagt, på ett smalare och vassare EU. EU måste koncentrera
              sig på de frågor som har ett mervärde av att vi löser dem på EU-nivå.
            </seg>
            <seg n="ce41a527">
              Sedan skapar EU-samarbetet fantastiska möjligheter till möten,
              kontakter och utbyte av erfarenheter. Det kan vi delta i som individer,
              människor, föreningar och kommuner. Man behöver inte för den skull
              inordna det i en, som jag sade, redan ganska baktung Lissabonprocess
              med väldigt många kriterier. Tvärtom skulle man behöva vässa den
              lite ytterligare.
            </seg>
            <seg n="8c74dc99">
              Får jag också säga, med anledning av det förra anförandet, att
              vi vill förenkla företagandet för både kvinnor och män. Det ska
              bli lättare att starta företag. Det ska bli lättare att anställa.
              Det ska bli lättare med den byråkrati som omfattar företag inom
              vilket område det än må vara för såväl kvinnor som män. En del
              kvinnor och män vill starta företag inom vården. Det är utmärkt,
              och alliansen underlättar för detta. Men också på andra områden
              har vi ambitionen att underlätta för såväl kvinnor som män.
            </seg>
          </u>
          <note type="speaker" n="4608ab9f">
            Anf. 106 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_cdec82" xml:id="i-d1dfbe01c076b043-2" n="f6c268b1">
            <seg n="a8ea21f4">
              Herr talman! Det finns ändå en signal i systemet om hela Europa
              tycker att socialt företagande och social ekonomi spelar roll
              för tillväxt, arbete och sysselsättning. Därför har det stor betydelse
              att det finns med i Lissabonstrategin och att vi är många som
              står bakom.
            </seg>
            <seg n="1adf2c96">
              För att komma till det som handlar om kvinnligt företagande vill
              jag säga att hindret för kvinnor att starta företag i dag inte
              handlar om krångliga regler, snarare om attityder och affärsidéer.
              Där upplever vi att alliansen faktiskt är med och förstärker attityderna,
              att kvinnor bara kan driva företag inom vård och omsorg. Det är
              så man ska få fler kvinnliga företagare. Det kan man läsa i Lissabonstrategin.
            </seg>
            <seg n="b2c0b98a">
              Vi tror att kvinnor vill driva företag inom alla branscher.
            </seg>
          </u>
          <note type="speaker" n="b041d2e8">
            Anf. 107 KERSTIN LUNDGREN (c) replik:
          </note>
          <u who="kerstin_lundgren_66285f" xml:id="i-7dcd66aa5f158f8b-3" n="37ac2971">
            <seg n="bd28b607">
              Herr talman! Jag begärde också ordet när Carina Adolfsson Elgestam
              talade om Lissabonstrategin. Gärna socialt företagande, kvinnligt
              företagande, manligt företagande, allt företagande kanonbra!
            </seg>
            <seg n="294ed62f">
              Herr talman! Europa behöver jobb. Sverige behöver jobb. Men hållningen
              från Carina Adolfsson Elgestam är mer reglering, mer regelverk
              och mer stopp. Det jag hörde när hon talade var: Ja, men inte
              inom vård och omsorg. Privata företag och privatisering ska vi
              inte ha.
            </seg>
            <seg n="b69a7482">
              Jag undrar bara: Varför stänga en möjlighet för företagsamhet,
              för jobb, för utveckling? Varför vill Carina Adolfsson Elgestam,
              precis som statsrådet tidigare var inne på, tynga Lissabonprocessen
              med mer av regelverk i stället för fler möjligheter?
            </seg>
          </u>
          <note type="speaker" n="73b5435a">
            Anf. 108 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_cdec82" xml:id="i-d1dfbe01c076b043-3" n="f6c268b1">
            <seg n="8c769947">
              Herr talman! Det vi försöker se i Lissabonstrategin är faktiskt
              möjligheterna och inte att skapa en massa hot. Det är väl den
              känslan man kan få när det ska privatiseras inom vården och omsorgen,
              inte att det blir en massa stopp och en massa regleringar. Det
              är inte det som det handlar om.
            </seg>
            <seg n="6d416486">
              Men om man ska driva ett företag inom vård och omsorg vill man
              ju ha vinst som alla andra företagare. Då tas resurser från vård-
              och omsorgssektorn till vinst i förhållande till det som man egentligen
              ska utföra. Därför vill vi även fortsättningsvis ha detta i offentlig
              regi.
            </seg>
            <seg n="5fd92545">
              Det man däremot kan arbeta med är innovationer inom vården och
              inom omsorgen, allt det som kvinnor gör i sin vardag. Ta till
              vara den kunskap som finns där! Där behöver samhället hjälpa till,
              därför att kvinnorna inte alltid vågar berätta och utifrån sin
              erfarenhet säga: Kan vi teknikutveckla det här och det här blir
              det bättre för oss i vår vardag.
            </seg>
          </u>
          <note type="speaker" n="fdaf1852">
            Anf. 109 KERSTIN LUNDGREN (c) replik:
          </note>
          <u who="kerstin_lundgren_66285f" xml:id="i-7dcd66aa5f158f8b-4" n="37ac2971">
            <seg n="93d552eb">
              Herr talman! Det låter som om Carina Adolfsson Elgestam och Socialdemokraterna
              har en bild av vad kvinnor kan och vad kvinnor inte kan. Jag tycker
              att det handlar om att ge kvinnor och män möjlighet. Jag tycker
              att det handlar om att ge företagsamhet möjlighet att utvecklas.
            </seg>
            <seg n="cb2644c4">
              Visst är det spännande, herr talman, när det är möjligt att bejaka
              innovationer inom vården och omsorgen. De innovationerna kommer
              säkert till företag som faktiskt genererar vinst, förmodligen
              baserad på offentliga medel i någon del. Där är det okej, herr
              talman, att det kommer jobb. Men om vården bedrivs i ett företag
              som kvinnor startar när det gäller en vårdcentral, ett sjukhus
              eller annat är det inte bra.
            </seg>
            <seg n="f11c3b83">
              Låt oss i stället för att ägna oss åt någon form av allmän uträkning
              eller poängsättning av företagande säga: Det är kanon om ni vill
              starta företag! Låt oss regelförenkla och göra det möjligt för
              kvinnor och män och för företagande och jobb!
            </seg>
          </u>
          <note type="speaker" n="5837297e">
            Anf. 110 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_cdec82" xml:id="i-d1dfbe01c076b043-4" n="f6c268b1">
            <seg n="ebb96d1d">
              Herr talman! Jag tror att det är viktigt att skilja på äpplen
              och päron. Vi har ingenting emot att man privatiserar inom landstinget,
              en vårdcentral eller någonting annat som har med vården och omsorgen
              att göra, och att man gör det i liten skala utifrån ett småföretagarperspektiv.
              Men som man utläser det i handlingsprogrammet för Lissabonstrategin
              ska all vård och omsorg ut på den öppna marknaden utifrån mångfald.
              Det är en himla skillnad.
            </seg>
            <seg n="ee37185f">
              Jag står inte här i kammaren och säger vad kvinnor inte kan,
              utan snarare tvärtom. Se möjligheterna, vad kvinnor kan, och lyft
              fram kvinnor, utifrån att det finns många olika sorters företag
              som kvinnor kan driva. Vi vet att kvinnor har varit diskriminerade
              i företagande om detta kanske vi kan vara överens. Stå inte här
              och säg att jag påstår att kvinnor inte kan, för det är tvärtom.
              Kvinnor kan driva företag och göra det lika bra som män.
            </seg>
          </u>
          <note type="speaker" n="2b75e518">
            Anf. 111 CARL B HAMILTON (fp):
          </note>
          <u who="carl_b_hamilton_b4f697" xml:id="i-04b68718164c42ff-0" n="91edd2a0">
            <seg n="714a8d06">
              Herr talman! Det finns två partier i det här parlamentet som
              är emot Europeiska unionen och som är för ett svenskt utträde
              ur EU. Det har de slagit fast i sina partiprogram och i kongressbeslut,
              och vi har hört detta upprepas här i dag.
            </seg>
            <seg n="4c6b07bf">
              Ulf Holm sade i ett inlägg att klimatpolitiken måste bli verklighet
              inom Europeiska unionen, och kanske i allmänhet. Han sade också
              att klimatfrågan är den viktigaste frågan för framtiden. Hur ska
              då Ulf Holm och Vänsterpartiet kunna leverera? Ja, de kan ju inte
              leverera. Vad de föreslår är att man ska vara emot den organisation
              i världen som erfarenhetsmässigt är den starkaste politiska kraften
              i miljöarbetet, som har överstatligheten som sin arbetsmetod inom
              den europeiska unionen för att få länderna att acceptera och driva
              bland annat en effektiv miljöpolitik. Detta finns också som ett
              mandat i Europeiska unionens fördrag. Europeiska unionen inte
              bara bör eller kan utan ska arbeta för en förbättrad miljö internationellt
              och inom unionen.
            </seg>
            <seg n="351647d4">
              Europeiska unionen har upprättat och antagit hundratals rättsakter
              på miljöområdet. Man har ingått ungefär 50 internationella miljöavtal,
              och alla relevanta avtal på det här området ingår bland dessa
              50.
            </seg>
            <seg n="49ba93fa">
              Kyotoavtalet, som man i allmänhet är ganska missnöjd med därför
              att det är alldeles för svagt, hade helt och hållet havererat
              utan den europeiska unionens insatser efter det att Förenta staterna
              sade nej. Då hade det blivit ett dött papper. Nu blev det inte
              det, utan det finns, om än otillräckligt. Nu diskuterar man en
              fortsättning, förhoppningsvis en utvidgning, av Kyotoavtalet,
              och vilken är den starkaste kraften för detta? Jo, det är den
              europeiska unionen, som för att genomföra minskade utsläpp av
              växthusgaser också har infört ett handelssystem för utsläppsrätter.
            </seg>
            <seg n="37e82be4">
              Då kan man återgå till Ulf Holms och Vänsterpartiets tal om en
              bättre miljö. Klimatfrågan är den viktigaste frågan för framtiden,
              sade Ulf Holm. Men det här saknar all trovärdighet. Om man står
              utanför Europeiska unionen och bekämpar Europeiska unionen saknar
              den egna påstådda miljöpolitiken all trovärdighet. Det gäller
              Vänsterpartiet, och det gäller Miljöpartiet. Dessa två partier
              kan inte leverera vad de står och pratar om. De driver en pratpolitik
              utan instrument för genomförande på miljöområdet.
            </seg>
            <seg n="bb1be9d2">
              Det är situationen i början på 2000-talet. Miljöpolitik är inte
              och har aldrig varit nationell, men den är mindre nationell och
              mer global i dag än någonsin tidigare. Det slås fast i den ena
              internationella studien efter den andra. Att vara anti-EU är att
              vara antimiljö i dag. Miljöpartiet är ett antimiljöparti så länge
              som de är emot Europeiska unionen och ett svenskt medlemskap.
            </seg>
            <seg n="3f887e20">
              Detta, herr talman, är själva kärnan i mitt inlägg i dag. Jag
              menar alltså att vi nu har kommit till en punkt jag har sagt det
              tidigare att jag under denna mandatperiod kommer att förfölja
              dessa två partier med denna ståndpunkt i fyra år. Det är fullständigt
              oförenligt att vara för en bättre miljö, att vara trovärdig på
              klimatområdet, och samtidigt säga att Europeiska unionen är någonting
              dåligt och någonting som vi i Sverige bör lämna.
            </seg>
            <seg n="f49436fa">
              Javisst! Europeiska unionen är inte perfekt, men om man säger
              att klimatfrågan är den viktigaste för vår generation och nästa
              och sedan inte accepterar att kraftfullt arbeta inom Europeiska
              unionen för ett bättre klimat har man ingen trovärdighet. Det
              är pratpolitik utan innehåll.
            </seg>
            <seg n="1cb93a5e">
              Vem är det då som får betala priset för denna pratpolitik i världen?
              Jo, det ska jag tala om för vänsterpartister och andra som brukar
              rida på att de står på de fattigas och svagas sida. Det är de
              fattiga och de svaga i världen som får betala priset om det inte
              kan genomföras en kraftfullt global klimatpolitik. Det är inte
              bara de som bor i låglänta områden i Bangladesh, som man brukar
              säga, utan det är över huvud taget de människor som är i en sådan
              livssituation och har så små levnadsmarginaler att de har svårt
              att anpassa sig till en förändrad miljö och ett förändrat klimat.
              De som får betala priset för Miljöpartiets och Vänsterpartiets
              anti-EU-hållning är de fattigaste, de svagaste, de som har svårast
              att anpassa sig i världen.
            </seg>
          </u>
          <note type="speaker" n="2cdc7c84">
            Anf. 112 PERNILLA ZETHRAEUS (v) replik:
          </note>
          <u who="unknown" xml:id="i-0d720171c5014397-18" n="230a943e">
            <seg n="b3c5543f">
              Herr talman! Jag är mycket förvånad över Carl B Hamiltons resonemang.
              Jag har svårt att få det att gå ihop. Om man är kritisk till den
              europeiska unionen och hellre hade sett ett nej än ett ja i folkomröstningen
              inför 1994 års medlemskap får man inte delta i den EU-politiska
              debatten och i det arbete mina partikamrater dagligen gör i EU-parlamentet
              för en starkare klimatpolitik och dagligen gör här i Sveriges
              riksdag för en starkare miljö- och klimatpolitik på EU-nivå. Det
              är ingenting värt. Det är inte ens synligt.
            </seg>
            <seg n="f6e51aac">
              Jag är förvånad över att Carl B Hamilton tydligen har missat
              till och med den omröstning som var i riksdagen häromdagen där
              Vänsterpartiet drev på för en starkare kemikalielagstiftning i
              den meningen att enskilda länder i den europeiska unionen måste
              ges möjlighet att gå före och ha en starkare linje än unionen
              som helhet. Vi menar att EU:s storskaliga jordbrukspolitik bygger
              fast unionen i en miljöförstöring och dessutom ett djurplågeri.
              Vi tar dagligen mängder av initiativ på det här området.
            </seg>
          </u>
          <note type="speaker" n="2e4a1c12">
            Anf. 113 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-04b68718164c42ff-1" n="91edd2a0">
            <seg n="a2a9b973">
              Herr talman! Pernilla Zethraeus påstår att jag har sagt att hon
              och hennes parti inte får delta i debatten. Jo, visst får ni det.
              Men ni deltar ju på fel sätt. Ni vill avhända er det enda instrument
              som finns. Ni kan ha massor av åsikter om Reach, om klimatet,
              om jordbrukspolitiken och om gifterna i jordbruket, men ni har
              inget instrument att genomföra detta med. Ni vill att Sverige
              ska gå ur Europeiska unionen. Ni vill sitta på läktaren när Reach
              beslutas, när jordbrukspolitiken i Europeiska unionen beslutas.
              Ni är över huvud taget emot Europeiska unionen. Ni vill ju ha
              en annan form av samarbete, som inte bygger på överstatlighet.
              Du var själv i ditt inledningsanförande inne på det och talade
              mot överstatlighet.
            </seg>
            <seg n="48de9e6a">
              Det är det jag säger: Ni pratar och pratar, ni är så fina i era
              åsikter och ni spelar med änglarna. Men när det kommer till att
              göra någonting, att samarbeta när samarbetet innebär att man kanske
              får ge avkall på de egna fina åsikterna, står ni er slätt. Ni
              snackar mycket, men ni gör ingenting.
            </seg>
          </u>
          <note type="speaker" n="ce12b597">
            Anf. 114 PERNILLA ZETHRAEUS (v) replik:
          </note>
          <u who="unknown" xml:id="i-0d720171c5014397-19" n="230a943e">
            <seg n="d78725c9">
              Herr talman! Det är en avsiktlig och grov misstolkning som Carl
              B Hamilton gör. Till skillnad från Folkpartiet i förhållande till
              de franska och holländska folkomröstningarna respekterar Vänsterpartiet
              folkomröstningsresultat.
            </seg>
            <seg n="1ade4aad">
              Vi respekterade det svenska nejet till EMU, men vi respekterade
              också det svenska jaet till ett inträde i unionen. Det innebär
              inte att vi har släppt vår kritik. Det innebär inte heller att
              vi skulle avhålla oss från att använda alla de påverkansmöjligheter
              som finns för att skapa en starkare, progressivare och bättre
              miljö- och klimatpolitik än den som finns i dag. Det är också
              ett arbete som vi dagligen lägger ned kraft och engagemang i för
              att åstadkomma goda resultat.
            </seg>
            <seg n="a6bb63d9">
              Vi har påverkat EU-parlamentet. Vi påverkar regeringen inför
              ministerrådsmötena här i Sveriges riksdag. Det finns åtskilligt
              att göra på detta område. Det gäller jordbrukspolitikens område,
              men det handlar också om att klimat- och miljöarbetet får bli
              viktigare än den inre marknaden.
            </seg>
          </u>
          <note type="speaker" n="8e4b3755">
            Anf. 115 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-04b68718164c42ff-2" n="91edd2a0">
            <seg n="ef203f3b">
              Herr talman! Pernilla Zethraeus! Du kan ju inte springa ifrån
              den ståndpunkt som ni har, att ni är skeptiska till Europeiska
              unionen och att ni vill att Sverige ska lämna den. Det är det
              viktigaste instrumentet för att driva klimat- och miljöpolitik
              i dag, och ni vill inte använda det. Ni vill sitta på läktaren.
            </seg>
            <seg n="ce1fd4c3">
              Det duger liksom inte att ni står och säger att ni är för en
              bättre klimatpolitik och att ni arbetar i Europaparlamentet när
              er grundhållning i själva verket är att detta är fel, detta internationella
              samarbete. Ni vill ha något annat, som är ospecificerat. Det är
              inte särskilt imponerande, herr talman.
            </seg>
          </u>
          <note type="speaker" n="c2577395">
            Anf. 116 KENNETH G FORSLUND (s):
          </note>
          <u who="patrik_forslund_69399c" xml:id="i-1768b3d98f9dcae3-0" n="617daa8c">
            <seg n="35c25c4e">
              Herr talman! Nu börjar den här debatten i någon mån lida mot
              sitt slut. Den inleddes av EU-minister Cecilia Malmström, som
              ganska högstämt talade om EU som det fredsprojekt det är och startade
              som för 50 år sedan. Det är väl en ganska typisk inramning till
              den här typen av debatt. Vi som är positiva till Europasamarbetet
              brukar ha just den utgångspunkten. Men kanske är det också just
              därför som vi har så svårt att vinna svenskarnas hjärta och hjärna
              för EU-projektet. Det har vi faktiskt inte gjort på tolv år. Det
              kan vi konstatera.
            </seg>
            <seg n="172914af">
              Inte bara i Vänsterpartiet och i Miljöpartiet utan faktiskt i
              breda folklager finns det fortfarande en djup skepsis mot EU-medlemskapet.
              Det finns till och med människor i Sverige som säger: Ja, Sverige
              är med i EU men inte jag.
            </seg>
            <seg n="44956902">
              Jag tror att det är ett problem att försöka börja sin argumentation
              för varför EU-projektet är så viktigt genom att i Sverige prata
              om det som ett fredsprojekt. Det är ett mycket relevant argument,
              men det är svårt att ta till sig relevansen i det argumentet för
              de människor som aldrig har upplevt krig. Jag har själv erfarenheten
              att den enda gång som det argumentet fungerar i Sverige är när
              man möter dem som har invandrat till Sverige och som kommer från
              krig och förödelse. De lyser upp och förstår vad det är vi menar,
              Cecilia Malmström och jag och andra som brukar argumentera just
              utifrån den utgångspunkten.
            </seg>
            <seg n="9ad08d6c">
              Problemet är ju att den debatt som allmänt finns i Sverige om
              EU fortfarande, efter tolv år, är väldigt fokuserad på för och
              emot. Men jag tycker att det som vi har hört här i dag, under
              den här debatten, något lite grann i alla fall har närmat sig
              innehållet. Det är ju det som är det viktiga att debattera. Vad
              är det vi vill göra inom EU?
            </seg>
            <seg n="a271c28e">
              Jag är socialdemokrat. Jag vill att vi ska driva en progressiv
              mitten-vänster-politik i EU som leder till fler jobb, till bättre
              miljö och ökad jämställdhet. Jag har mina tvivel om vad Cecilia
              Malmström och andra i den regering som hon företräder har för
              åsikter om det och kan undra lite grann inför de förhandlingar
              som just nu pågår om att förändra förslaget till ny konstitution
              för EU. Det är ett arbete som alltför mycket tycks pågå i slutna
              rum.
            </seg>
            <seg n="3b7c231f">
              Cecilia Malmström sade i sin inledning att Sverige ska tillhöra
              EU:s kärna. Det har vi nu hört ett antal gånger sedan regeringsdeklarationen
              i oktober. Men fortfarande är frågan: Vilken kärna, Cecilia Malmström?
              Är det Natokärnan i EU som vi ska tillhöra i framtiden? Är det
              eurokärnan som regeringen vill att Sverige ska tillhöra i framtiden?
              Jag har förstått att Centerpartiet möjligen håller på att revidera
              sin uppfattning om eurosamarbetet och att det kanske kan leda
              till något slags förnyad debatt i Sverige om euroanslutningen.
              Men vilken kärna är det vi egentligen ska tillhöra? För att tala
              med pr-konsultprosa skulle jag vilja säga till Cecilia Malmström
              att det är dags att ladda det här epitetet med ett innehåll. Vad
              betyder det egentligen?
            </seg>
            <seg n="83764694">
              Sedan har jag en annan mycket konkret fråga till Cecilia Malmström.
              Du har ju på ett mycket föredömligt och kreativt sätt drivit frågan
              om att få slut på den flyttcirkus som pågår i EU-parlamentet mellan
              Bryssel och Strasbourg. Nu har du rent ut sagt världens chans.
              När kommer de konkreta förslagen från regeringen? Det är ju därifrån
              som det måste tas initiativ för att man ska kunna föra upp den
              här frågan på toppmötena i EU.
            </seg>
            <seg n="609868fc">
              Sedan är det inte så att jag på något sätt är okritisk till hur
              EU ser ut och fungerar i dag. Tvärtom tror jag att EU skulle må
              väldigt bra av en extrem helrenovering, för att försöka försvenska
              ett populärt dokusåpauttryck just nu. Men i den extrema helrenoveringen
              vill jag se mer socialdemokratisk politik. Jag vill se mer av
              politik för jobb, miljö och jämställdhet. Därför är det så viktigt
              vad vi i Sverige och vad man från den svenska regeringen driver
              för ståndpunkter när det gäller EU:s konstitutionella fördrag.
              Det får inte vara så att det i slutändan kommer ut något minimalistiskt
              fördrag som bara hanterar de institutionella frågorna i EU och
              beslutsprocesserna. Det måste också handla om politiken. De landvinningar
              som Sverige har gjort vad gäller det politiska innehållet i förslaget
              till konstitutionellt fördrag är viktiga att bevaka.
            </seg>
          </u>
          <note type="speaker" n="51d04076">
            Anf. 117 Statsrådet CECILIA MALMSTRÖM (fp) replik:
          </note>
          <u who="louise_malmstrom_8b817a" xml:id="i-04350093e17a8f99-8" n="7ea2355c">
            <seg n="ff28d01f">
              Herr talman! Jag kan dela Kenneth Forslunds inledningsresonemang
              om att vi kanske ibland tenderar att bli lite högtravande. Samtidigt
              tror jag att även svenskar som inte själva har erfarenhet av krig
              och det är tack och lov väldigt få som har erfarenhet av det kan
              förstå vad det har betytt för många andra människor att inlemmas
              i den europeiska gemenskapen. Det handlar om att stötta demokrati,
              mänskliga rättigheter, ett rättssamhälle och att få med forna
              kommunistdiktaturer och forna fascistdiktaturer i ett gemensamt
              samarbete. Det kan man relatera till även om man inte har upplevt
              det själv.
            </seg>
            <seg n="092a151d">
              Att tillhöra den inre kärnan är, som jag försökte förklara, ett
              slags förhållningssätt. Och där menar jag att vi skiljer oss ganska
              mycket från den förra regeringen. Vi vill vara aktiva. Vi vill
              delta. Vi vill ta ansvar. Vi vill formulera positioner. Natoarbetet
              ingår inte i det. Nato är som bekant inget EU-samarbete.
            </seg>
            <seg n="fd5332d6">
              Och vad gör vi då? Ja, vi formulerar och driver frågor. Sverige
              drev stenhårt frågan om Turkiet och lyckades faktiskt minimera
              det antal kapitel som frystes. Vi driver på Lissabonprocessen.
              Det ska bli en konkret levererad regelförenkling. Jag återkommer
              i min nästa replik.
            </seg>
          </u>
          <note type="speaker" n="219b7c25">
            Anf. 118 KENNETH G FORSLUND (s) replik:
          </note>
          <u who="patrik_forslund_69399c" xml:id="i-1768b3d98f9dcae3-1" n="617daa8c">
            <seg n="38ffff9b">
              Herr talman! Jag tror att Cecilia Malmström tar upp en sak som
              är oerhört väsentlig för den, som jag ändå upplever det, förändring
              i positiv riktning som håller på att ske i dag i den svenska opinionen
              gentemot EU-medlemskapet och EU som organisation. Det är utvidgningen.
              Den stora utvidgningen, den med tio nya medlemsstater från företrädesvis
              det gamla Kommunistdiktatur-Europa, har tydligt visat för EU:s
              kritiker att detta inte är en rikemansklubb. Detta är en klubb
              för hela Europa. Vid årsskiftet fortsatte dessutom utvidgningen
              ytterligare. Min förhoppning är den utvidgningen inte tar stopp
              där utan även kan fortsätta i framtiden.
            </seg>
            <seg n="5282e2e4">
              Cecilia Malmströms resonemang om att tillhöra EU:s kärna är att
              det är ett förhållningssätt. Jag tycker fortfarande att det är
              lite tunt innehåll.
            </seg>
          </u>
          <note type="speaker" n="73bcfd1a">
            Anf. 119 Statsrådet CECILIA MALMSTRÖM (fp) replik:
          </note>
          <u who="louise_malmstrom_8b817a" xml:id="i-04350093e17a8f99-9" n="7ea2355c">
            <seg n="c83c59cc">
              Herr talman! Jag är lite ovan vid de korta replikerna. Jag försökte
              redogöra för några korta exempel på det här förhållningssättet.
              Jag hann till Turkiet och Lissabon. Jag skulle vilja fortsätta
              med klimatfrågan och med det som vi diskuterade lite tidigare
              och som jag hoppas få återkomma till, nämligen översynen av budgeten.
              Det handlar om en modern EU-budget som är inriktad på de viktiga
              frågor vi ser framöver. Vi ser stora behov av förändring, och
              vi förbereder en svensk position och ett inspel i detta. Vi kommer
              att försöka förankra det på det sätt som är nödvändigt.
            </seg>
            <seg n="cc5f623b">
              När det gäller min åsikt om pendlandet för Europaparlamentet
              mellan Strasbourg och Bryssel är jag precis lika övertygad om
              det orimliga i detta pendlande som jag var innan jag blev statsråd.
              Jag försöker påverka det på det sätt som går. Det är som bekant
              inte helt enkelt, men jag tycker precis samma som förut.
            </seg>
            <seg n="c58a1c5a">
              Den svenska regeringen har också varit tydlig med att vi inte
              vill ha en minikonstitution. Det är det budskap vi har framfört
              till EU-nämnden och andra och söker stöd för. I nästa skede, om
              det kommer att bli vissa förändringar, kommer vi, som jag har
              sagt flera gånger tidigare, att redogöra för de tankarna tillsammans
              med riksdagen.
            </seg>
          </u>
          <note type="speaker" n="abd1cb62">
            Anf. 120 KENNETH G FORSLUND (s) replik:
          </note>
          <u who="patrik_forslund_69399c" xml:id="i-1768b3d98f9dcae3-2" n="617daa8c">
            <seg n="b909fbc8">
              Herr talman! De exempel som Cecilia Malmström tar upp är alla
              var för sig utmärkta exempel, tycker jag, på kloka svenska ståndpunkter
              som också har ett brett stöd i riksdagen. Det handlar om Turkiet
              och om Lissabonstrategin, även om vi säkert kan ha olika åsikter
              om vilka delar i Lissabonstrategin som vi tycker är viktigast
              och som tyngdpunkten borde ligga på. Det är lite tulipanaros,
              ska vi vara ärliga och säga. Det handlar om klimatfrågorna givetvis,
              om att förändra EU:s budgetstruktur och om det arbete som kommer
              med att revidera EU:s budget.
            </seg>
            <seg n="5407826d">
              Men man kan inte säga att man tillhör en kärna utifrån de frågorna,
              för våra vänner i Europa är olika från fråga till fråga i de fyra
              olika exempel som Cecilia Malmström tar upp. Så jag tycker fortfarande
              inte att jag har fått det tydligare för mig och mer konkret vad
              det innebär att tillhöra EU:s kärna. Det är många olika vänkretsar
              det handlar om i de exempel som Cecilia Malmström tar upp.
            </seg>
          </u>
          <note type="speaker" n="776084a4">
            Anf. 121 STAFFAN DANIELSSON (c) replik:
          </note>
          <u who="staffan_danielsson_559bd0" xml:id="i-314aca1b03a3623c-7" n="d4c7234f">
            <seg n="767aa944">
              Herr talman! Det var ett tänkvärt inlägg av Kenneth G Forslund,
              tyckte jag. Därför vill jag resonera lite.
            </seg>
            <seg n="8f1af57c">
              Utgångspunkten för EU och varför det är så självklart att vi
              behöver EU är ändå tusen år av krig, strider, utrotningar och
              massgravar. Vi är inte där nu, och det är grunden för EU. Det
              är lite jordbrukspolitik och sådant också, men fredsargumentet
              är övergripande.
            </seg>
            <seg n="4e72b1f1">
              Jag kan hålla med Kenneth G Forslund om att vi inte borde behöva
              föra den debatten. Vi borde kunna titta framåt, utveckla EU och
              diskutera konstruktivt hur Sverige kan bidra till att göra EU
              bättre. Men så länge det finns partier som vill upplösa EU, som
              vill att Sverige ska gå ur, tvingas vi som ser fördelarna med
              EU, som ser att vi måste fortsätta och att det är ett bra projekt
              att lyfta fram grundargumenten för varför det är så självklart.
              Det är väl där vi ligger.
            </seg>
            <seg n="50306d8b">
              Svenskarna kanske är lite aningslösa. Vi har inte varit med i
              krig på några hundra år, och hur EU än utvecklas så kommer vi
              inte att beröras. Men så enkelt är det ju inte.
            </seg>
          </u>
          <note type="speaker" n="41d66d13">
            Anf. 122 KENNETH G FORSLUND (s) replik:
          </note>
          <u who="patrik_forslund_69399c" xml:id="i-1768b3d98f9dcae3-3" n="617daa8c">
            <seg n="867120f1">
              Herr talman! Jag tror att fredsargumentet och säkerhetsargumentet
              kanske har blivit mer relevant för svenskarna i och med den senaste
              tidens utvidgningar, den stora utvidgningen med tio nya länder
              och den senaste med två nya länder. Jag tror ändå att vi som är
              för EU-medlemskapet gör oss själva en otjänst om vi helt och hållet
              tar utgångspunkten för vår argumentation i den fredstanke som
              formades och formulerades efter andra världskriget. För den är
              inte, i synnerhet i dag på 2000-talet, särskilt relevant för svenskarna
              i allmänhet, även om den är väl så ädel, riktig och viktig.
            </seg>
            <seg n="0852ef21">
              Staffan Danielsson säger att det handlar om lite jordbrukspolitik
              också. Sanningen är att det är hälften av pengarna. Det är ett
              av de stora felen. Staffan Danielsson, du tillhör ju ett parti
              som talar om smalare men vassare. Vad är det som ska bort?
            </seg>
          </u>
          <note type="speaker" n="d02d4d45">
            Anf. 123 STAFFAN DANIELSSON (c) replik:
          </note>
          <u who="staffan_danielsson_559bd0" xml:id="i-314aca1b03a3623c-8" n="d4c7234f">
            <seg n="80872445">
              Herr talman! Den första delen av Kenneth G Forslunds resonemang
              kan jag till stora delar instämma i. Du har en poäng där. Fredsargumentet
              finns, men vi ska ta fram alla de andra argumenten, självklart.
            </seg>
            <seg n="661625d4">
              När det gäller jordbrukspolitiken, med all respekt, är det viktigt
              att vi utnyttjar våra naturresurser och slår vakt om de många
              människor som jobbar för det, men jämfört med krig, massgravar
              och utrotningar är det inte lika tungt. Det var ett område som
              vi samarbetade om, och det var helt nödvändigt efter andra världskriget.
              Nu kan vi släppa det vartefter, utveckla landsbygden, se framåt
              och bredda EU. Det finns områden, utbildning, sociala frågor,
              olika frågor där vi bör hålla det för de enskilda länderna, turismutveckling
              till exempel. Det är det som vore intressant att diskutera. Det
              är lite tråkigt att vi tappar tid för den debatten genom att vi
              i Sverige är kvar i skyttegravarna ja eller nej. Jag beklagar
              detta.
            </seg>
          </u>
          <note type="speaker" n="0401524f">
            Anf. 124 KENNETH G FORSLUND (s) replik:
          </note>
          <u who="patrik_forslund_69399c" xml:id="i-1768b3d98f9dcae3-4" n="617daa8c">
            <seg n="4e646997">
              Herr talman! Det är inte bara EU-minister Cecilia Malmström som
              är lite ovan vid debattformerna. Även riksdagsledamöter är det.
              Jag kom just av mig. Jag hade tappat bort att jag hade en minut
              talartid kvar.
            </seg>
            <seg n="ebdadab7">
              I sak är vi naturligtvis ganska ense jag och Staffan Danielsson
              om vad vi ska ha det här samarbetet till. Utbildning tar du upp
              som ett exempel på frågor som EU kanske inte ska lägga sig i,
              om jag förstår rätt. Samtidigt är det ganska viktigt att EU gör
              det om vi ska ha en fungerande inre marknad även när det gäller
              människor, alltså inte bara när det gäller kapital, varor och
              tjänster. Det handlar om att människor ska ha möjligheten på riktigt
              att söka sig ut, söka andra arbeten, nya boplatser och sådant
              inom den union som faktiskt har stora möjligheter med sig, om
              än problem med språkbarriärer och annat. Då är kanske samarbete
              om utbildning och utformning för examina en ganska viktig fråga.
            </seg>
          </u>
          <note type="speaker" n="49140a6c">
            Anf. 125 PERNILLA ZETHRAEUS (v) replik:
          </note>
          <u who="unknown" xml:id="i-0d720171c5014397-20" n="230a943e">
            <seg n="123a9d38">
              Herr talman! Jag tror att det är väldigt viktigt att vi tillåts
              diskutera unionens inriktning, om EU ska bli mer mellanstatligt
              eller mer överstatligt och om den nuvarande utrikespolitiska inriktningen
              är bra eller dålig för världsfreden utan att det kallas för en
              retroaktiv ja- och nej-debatt.
            </seg>
            <seg n="2cf0a73f">
              Till Kenneth G Forslund skulle jag vilja ställa en fråga. Han
              talade i sitt anförande om fler jobb och ökad jämställdhet. Vi
              har ju stora klasskillnader och hög arbetslöshet i den europeiska
              unionen. EU har gjort sig känt historiskt för att använda arbetslöshet
              för att bekämpa inflation och har också ett prisstabilitetsmål
              som är överordnat. Man ägnar sig i det ekonomiskpolitiska samarbetet
              åt att granska och kritisera medlemsländernas offentliga sektor
              och att slå ned på de länder som har för generösa socialförsäkringar
              eller för dyr sjukvård till exempel. Den offentliga sektorn har
              ju betytt mycket för arbetsmarknaden och jämställdheten i Sverige.
              Så jag skulle vilja fråga om Socialdemokraterna är beredda att
              verka för en kursändring på det området i EU.
            </seg>
          </u>
          <note type="speaker" n="ed84d2e2">
            Anf. 126 KENNETH G FORSLUND (s) replik:
          </note>
          <u who="patrik_forslund_69399c" xml:id="i-1768b3d98f9dcae3-5" n="617daa8c">
            <seg n="854014db">
              Herr talman! Retroaktiv ja- och nej-debatt var väl en ganska
              träffande beskrivning, kanske till och med retrospektiv ja- och
              nej-debatt. Det tenderar att vara det.
            </seg>
            <seg n="85f887ee">
              Nej, vi socialdemokrater vill inte sälja ut den nordiska modellen
              eller den svenska modellen, om det är det Pernilla Zethraeus menar.
              Tvärtom tror vi på att visa fördelarna med den för att skapa jämlikhet,
              arbete och trygghet för människor och goda utvecklingsvillkor
              för resten av Europa. Vi vet att många ute i Europa är nyfikna
              på att se, lära och ta till sig av detta.
            </seg>
            <seg n="7cab7bfa">
              Jag tror inte att man ska göra allting exakt likadant över hela
              Europa. Det måste naturligtvis finnas en stor nationell frihet
              också.
            </seg>
            <seg n="7c5f4e57">
              Nu när vi ändå har frågan uppe, Pernilla Zethraeus: Du tillhör
              ju ett parti som har i sitt program att ni inte vill att Sverige
              ska vara medlem. Men vad ser ni för alternativ till EU-medlemskapet
              och EU?
            </seg>
          </u>
          <note type="speaker" n="69bed6e5">
            Anf. 127 PERNILLA ZETHRAEUS (v) replik:
          </note>
          <u who="unknown" xml:id="i-0d720171c5014397-21" n="230a943e">
            <seg n="14b2059b">
              Herr talman! När det gäller alternativ till EU-medlemskapet står
              frågan inte på dagordningen nu, men vi hade hellre sett ett mer
              omfattande och flexibelt internationellt samarbete som är nätverksbaserat,
              nätverk som ser olika ut i fråga efter fråga och som bygger på
              mellanstatliga avtal och så vidare. Det är mer flexibelt med ett
              sådant samarbete. Det är också mer demokratiskt.
            </seg>
            <seg n="6e85812c">
              Vad gäller frågan om att sälja ut den nordiska modellen tar jag
              min utgångspunkt i det arbete som sker i Ekofinrådet men också
              i Europeiska rådet där man årligen granskar och kritiserar medlemsländer
              som har för stor offentlig sektor eller satsar för mycket på välfärd
              och socialförsäkringar. Det arbetet pågick också under det socialdemokratiska
              regeringsinnehavet. Då och då pågår också ansträngningar inom
              den europeiska unionen för att harmonisera skattesystemen, inte
              så framgångsrikt hittills men ändå. Det skulle göra det ännu svårare
              att bryta sig loss, så att säga, och hävda en egen modell i Sverige
              eller något annat EU-land.
            </seg>
          </u>
          <note type="speaker" n="8ef7a82a">
            Anf. 128 KENNETH G FORSLUND (s) replik:
          </note>
          <u who="patrik_forslund_69399c" xml:id="i-1768b3d98f9dcae3-6" n="617daa8c">
            <seg n="eacf7cdb">
              Herr talman! Jag börjar med det sista. Ja, det kommer kritik
              mot vår stora och omfattande offentliga sektor från olika EU-institutioner.
              Den kommer även från OECD. Samtidigt måste samma institutioner
              erkänna att det finns saker vi lyckas med i Sverige som man inte
              lyckas med i andra EU-länder hög tillväxt, hög sysselsättning
              och så vidare. Det är alltså ganska dubbla budskap de signalerar.
              Jag tycker att det kanske finns större anledning för dessa olika
              institutioner att fundera över sina bedömningskriterier än för
              oss att lyda allt som står i dem.
            </seg>
            <seg n="b1dd07d7">
              Jag tror heller inte att det finns någon absolut motsättning
              mellan att ha låg inflation och hög sysselsättning. Detta var
              ju en gång den allmänna och gängse ekonomiska teorin. Jag tror
              inte att det förhållandet råder, i vart fall inte i dagsläget,
              utan jag tror att man kan klara båda delarna.
            </seg>
            <seg n="cb13a241">
              Sedan talade Pernilla Zethraeus vilket jag tycker var bra, ärligt
              och välgörande om nätverksbaserat samarbete, att bygga på avtal
              och så vidare. Problemet är dock just det som Pernilla Zethraeus
              försöker göra till en fördel, nämligen bristen på demokrati. Bryssel
              vet vi åtminstone var det ligger, men var finns alla dessa olika
              nätverksnoder? Var finns de olika ratificerade avtalen arkiverade?
              Det är inte lätt för vare sig svenskar eller andra EU-medborgare
              att se. Där har en EU fördel, trots alla sina brister.
            </seg>
          </u>
          <note type="speaker" n="f10b3bc4">
            Anf. 129 WALBURGA HABSBURG DOUGLAS (m):
          </note>
          <u who="walburga_habsburg_douglas_8a2ba0" xml:id="i-0348d5b2d528db43-0" n="b77106e8">
            <seg n="c33a6695">
              Herr talman! Utvecklingen i Europa med utvidgningen med Rumänien
              och Bulgarien den 1 januari i år kräver att alla länder engagerar
              sig i den europeiska debatten lika mycket som Sverige. Så har
              Tyskland som nuvarande ordförandeland tagit steget att på nytt
              börja diskutera konstitutionsfördraget efter den tankepaus som
              blev nödvändig när Frankrike och Nederländerna hade sagt nej till
              detta fördrag. Den diskussionen hänger nära ihop med utvidgningsdebatten.
            </seg>
            <seg n="9af0138f">
              Problemet just nu är att debatten går åt fel håll. I diskussionen
              är det mycket oklart vad som gäller för den framtida utvidgningen.
              Det finns inte så få som helst vill begränsa varje framsteg. Här
              kan Sverige spela en viktig roll. För oss är det avgörande att
              utvidgningen fortsätter och dessutom snabbt. Kanske blir det till
              och med nödvändigt att, som till exempel i fallet Kroatien, sluta
              avtal som gör en utvidgning möjlig även innan konstitutionsfördraget
              är klart.
            </seg>
            <seg n="308d7249">
              Det är fel när somliga säger att utvidgningen bara handlar om
              uppgiften att bekosta någon annans välfärd. Det är också fel att
              tro att utvidgningen är en rent ekonomisk fråga. I själva verket
              är den en säkerhetspolitisk fråga. För att förstå vikten av den
              fortsatta utvidgningen räcker det att göra en kort tillbakablick.
              Hela EU:s historia hittills har handlat om utvidgningen. Man började
              med Kol- och stålunionen och med få länder. Sedan växte EU så
              småningom till det omfattande samarbete det är i dag med 27 medlemsländer.
              Alltid har man utvidgat och absorberat, och alltid har man lyckats
              med det.
            </seg>
            <seg n="fcd6f5ce">
              Alltsedan EU skapades har det dock också funnits negativa krafter
              som ifrågasatt allt, från hur många till vilka som får vara med.
              Ser vi det i dagens perspektiv måste vi ändå erkänna att det inte
              finns ett mer framgångsrikt freds- och säkerhetsprojekt än det
              europeiska enandet.
            </seg>
            <seg n="3ba937b2">
              För de länder som har ett EU-perspektiv och som kanske till och
              med har börjat förhandla om sitt medlemskap betyder detta klara
              EU-perspektiv att de koncentrerar sig på sina uppgifter. De jobbar
              med demokratiseringen, genomför de reformer som krävs, skärper
              sin miljömedvetenhet och respekterar mänskliga rättigheter. Om
              vi stänger dörren och vänder ryggen mot de länder som eftersträvar
              ett närmare samarbete med EU och ett framtida medlemskap finns
              det en risk att de faller tillbaka till nationalism, vilket riskerar
              att leda till nya konflikter. Vi har sett hur farlig nationalismen
              kan bli i Europa, inte minst i Sydösteuropa.
            </seg>
            <seg n="d5caaa7a">
              Varje gång EU utvidgats har det blivit mer demokrati i de länder
              som omfattats, och de mänskliga rättigheterna och minoritetsskyddet
              har förstärkts. Nu finns det länder på Balkan, som Makedonien
              och Kroatien, som väntar på en fortsatt utvidgning så att också
              de kan vara med. Makedonien har skrivit under stabilitets- och
              associationsavtalet och använder det fullt ut sedan 2004, men
              landet får inte förhandla vidare utan är satt i ett väntrum. Kroatien
              uppfyller alla kriterier för att bli medlem i EU men sitter i
              samma väntrum. Vi behöver båda dessa länder som medlemmar i EU
              för att äntligen få mer stabilitet på Balkan i en situation där
              säkerheten inte alls är given.
            </seg>
            <seg n="dc9c5f93">
              Den 1 januari blev Rumänien och Bulgarien medlemmar i EU. Det
              är ett positivt exempel för de andra länderna i regionen: Genom
              hårt arbete och genom att driva de nödvändiga reformerna kan man
              så småningom hitta sin plats i den europeiska familjen. Då krävs
              det en bred debatt om både utvidgningen och EU:s framtid, en debatt
              där det inte finns plats för beslut om Europas yttre gränser,
              övergångsregler, EU:s absorptionsförmåga eller någon annan av
              de termer som de mer EU-negativa krafterna använder när de försöker
              begränsa och stänga in vårt Europa.
            </seg>
            <seg n="bef5b60d">
              Vad vi i stället behöver är en framgångsrik förhandling om EU-konstitutionen
              som säkrar en snabb framtida utvidgning och en särskild lösning
              för de länder som redan nu uppfyller alla kriterier. Jag hoppas
              att Europaministern vill verka för att en sådan lösning kommer
              till stånd.
            </seg>
          </u>
          <note type="speaker" n="6ba1ecc1">
            Anf. 130 MONICA GREEN (s):
          </note>
          <u who="monica_green_30ca1b" xml:id="i-8182bfc120171d50-0" n="6238b20b">
            <seg n="6d48535d">
              Herr talman! Sverige ska ha höga ambitioner i EU-samarbetet.
              Det gäller jämställdhet, kvinnors möjligheter, barns rättigheter,
              sysselsättning, välfärd och miljö frågor som är viktiga såväl
              här hemma i Sverige som inom EU-samarbetet. EU-samarbetet ska
              också vara en naturlig del i det nationella arbetet.
            </seg>
            <seg n="962e097f">
              Sverige hamnar fortfarande, tack vare de gångna årens socialdemokratiska
              politik, regelmässigt i topp när EU-kommissionen presenterar sin
              utvärdering av arbetet för tillväxt och nya jobb i varje enskilt
              EU-land, samtidigt som vi fortfarande ligger i topp när det gäller
              miljöskydd och social välfärd. Om det vore så att social välfärd
              och progressiv miljöpolitik var ett hinder för tillväxt skulle
              vi inte ha tillväxt i Sverige. Den socialdemokratiska politiken
              har bevisat motsatsen.
            </seg>
            <seg n="996696b9">
              Moderaterna duckade i valrörelsen när det gällde sänkta skatter.
              Det blev i stället Maud Olofsson som fick ta debatten om att vårt
              land skulle hamna på EU-genomsnittet när det gällde skatter och
              att detta skulle genomföras på två mandatperioder. Nu har Moderaterna
              gått ut med ett handlingsprogram där man säger att man ska sänka
              skatterna. Man vågade inte säga detta till väljarna i valrörelsen,
              men nu går man ut och säger att skatterna ska sänkas till en genomsnittlig
              EU-nivå. Välfärden ska alltså sänkas i Sverige. Detta sade inte
              högeralliansen i valrörelsen.
            </seg>
            <seg n="8ec69b07">
              Varför ska Sverige sänka sina ambitioner? Vi socialdemokrater
              vill höja dem. Nu kan vi se att Moderaterna inte vågade stå för
              vad de sade. Nu kan vi se att allt hänger ihop nationell nivå
              och europeisk nivå. Jag tycker att det var fegt av Moderaterna
              att inte våga säga vad de egentligen tänkte göra under mandatperioden.
            </seg>
            <seg n="9ed55abb">
              Jag går så över till utvidgningen. Vi socialdemokrater har drivit
              på så att EU:s historiska östutvidgning blev möjlig. Tack vare
              detta har tio nya medlemsländer, vilket många har påpekat här
              i dag, kunnat återförenas med oss efter sin tid bakom järnridån.
              Vi har också som parti i en rad olika sammanhang drivit frågan
              om utvidgningen och att den måste fortsätta. EU är en magnet,
              och fler vill vara med. Detta påskyndar framväxten av både demokrati
              och mänskliga rättigheter i de här länderna.
            </seg>
            <seg n="a999e91e">
              Vi socialdemokrater tycker att många av högeralliansens partier
              har fluffiga tal och tjusiga appeller om hur aktiva de ska vara
              och om det ska vara smalt och vasst, om det ska vara brett och
              förankrat, om det ska vara kärnan eller om det ska vara fruktkorgen.
            </seg>
            <seg n="3f255857">
              Vi tycker att det är viktigt att vi har en EU-politik som många
              andra. Vi driver våra frågor, alltså frågorna om social välfärd,
              tillväxt och trygghet. Där tycker jag och Socialdemokraterna inte
              att högeralliansen har visat färg. Är det marknadens EU som gäller
              eller ett EU med villkor för välfärd och trygghet på arbetsmarknaden
              även för de människor som saknar tjocka plånböcker? Den frågan
              har vi inte fått något svar på.
            </seg>
            <seg n="b2eb6b46">
              När det gäller tjänstedirektivet, som EU-ministern nämnde i sitt
              tal hon nämnde också att det är roligt med EU-debatter, men jag
              har noterat att hon inte hann med att stanna kvar under hela debatten
              är det viktigt att fortsätta den diskussionen.
            </seg>
            <seg n="c9315148">
              Det är viktigt att vi fortsätter att slå vakt om kollektivavtalen,
              om att de ska hållas. Det är också viktigt att de som jobbar i
              länderna följer de lagar och avtal som gäller i respektive land.
              Vi ska inte ha ett A-lag och ett B-lag vare sig här i Sverige
              eller i något annat land.
            </seg>
            <seg n="30c7775f">
              Marknaden, kapitalet, ska inte utan folkligt inflytande sitta
              i slutna sammanträdesrum och besluta om hur länder ska kunna spelas
              ut sinsemellan. Vi måste åter ta makten till de folkvalda, till
              demokratin och människornas Europa.
            </seg>
            <seg n="af143b24">
              Det är också därför som det behövs en folkbildningssatsning där
              skolor, PRO, föreningar och folkrörelser får möjlighet att studera
              och engagera sig mer i EU-samarbetet och fortsätta det arbete
              som tidigare gjorts.
            </seg>
            <seg n="45273e0a">
              Vi socialdemokrater är stolta över vad vi har åstadkommit, över
              hur Sverige har hamnat under de här tolv åren. Vi är stolta men
              inte nöjda.
            </seg>
            <seg n="02975327">
              Det handlar inte bara om en punktlista över vad vi har genomfört
              och vad vi har varit med om. Vi har också varit starkt pådrivande
              i många processer. Det märks bland annat när det gäller östutvidgningen,
              som jag pratat om, och engagemanget för EU:s grannländer liksom
              när det gäller kampen för ett bra kemikaliedirektiv och att Sverige
              ligger i topp i EU:s gemensamma arbete för tillväxt och en hållbar
              utveckling. Dessutom gäller det Lissabonstrategin.
            </seg>
            <seg n="2ff0272b">
              Vi är nöjda, och vi vill fortsätta att kämpa för de socialdemokratiska
              värderingarna på EU-arenan.
            </seg>
          </u>
          <note type="speaker" n="1f14b1aa">
            Anf. 131 SVEN BERGSTRÖM (c):
          </note>
          <u who="sven_bergstrom_93e816" xml:id="i-ce33893f97436ece-0" n="c0bc77f6">
            <seg n="990ee37c">
              Herr talman! Med drygt tio års erfarenhet som ledamot i denna
              kammare slås jag gång på gång av att vi politiskt förtroendevalda
              ofta så att säga har en debattretorik men någonting annat i praktiken.
            </seg>
            <seg n="b5ed8565">
              I EU-debatten i dag känns detta faktum högaktuellt igen. Många
              talare har under hela debatten i dag betonat vikten av en fördjupad
              debatt kring EU-frågorna. Men vad gjorde vi och våra partier i
              valrörelsen i höstas? Inte var det många av oss som på torgmöten
              och i pressmeddelanden tog upp diskussionen kring aktuella EU-frågor.
            </seg>
            <seg n="9e76db3b">
              Det kan väl inte vara så att vi är lite rädda för att få i gång
              en dialog på djupet med svenska folket och för att lyssna till
              vad folk i allmänhet tycker om hur EU bör utvecklas och om hur
              Sverige som nation bör uppträda i EU-samarbetet.
            </seg>
            <seg n="56c404df">
              Det hade varit klädsamt om alla de som nu ivrigt återigen vill
              ta fram det konstitutionella fördraget, som fallit i två folkomröstningar,
              hade visat en något större respekt för folkets röst i två tunga
              folkomröstningar i Europa i Nederländerna och Frankrike som sagt
              nej. Eller tänker man sig en tillämpning av den klassiska modellen
              att när folket ger fel svar ställer man frågan igen, igen och
              igen tills folket ger det svar man vill ha det önskade svaret?
              Jag är inte säker på att den modellen alltså att göra på det sättet
              stärker förtroendet för det politiska arbetet.
            </seg>
            <seg n="b438837e">
              Just nu finns det, tror jag, en bra möjlighet att börja bygga
              ett samarbete i Europa där medborgarna är delaktiga. Kloka ledare
              lyssnar och lär av misstagen. Samarbetet i Europa är oerhört viktigt,
              men för att hålla i längden måste det vara förankrat i folkdjupet.
            </seg>
            <seg n="fd608595">
              Inte minst i Sverige finns det en stark EU-skeptisk opinion.
              Det har vi sett i många opinionsmätningar. Kör EU-eliten blint
              vidare med centralisering, statsbygge och detaljbeslut kan det
              sluta illa.
            </seg>
            <seg n="ac3048e8">
              I stället krävs det en reformering av samarbetet i Europa med
              respekt för olika nationer och folk. Centerpartiets och alliansregeringens
              slogan om ett smalare men vassare EU borde kunna vara utgångspunkten
              för detta arbete.
            </seg>
            <seg n="00c5e2f3">
              Hösten 2005 sade fransmännen och holländarna, som bekant, i sina
              folkomröstningar nej till EU-grundlagen. Därmed borde dokumentet
              omedelbart ha förpassats till papperskorgen. EU:s regelverk kräver
              ju enhällighet när det gäller fördragsändringar, precis som Staffan
              Danielsson påpekade i ett tidigare inlägg.
            </seg>
            <seg n="2853a33d">
              I stället utlystes en ettårig tankepaus för att ge möjlighet
              till reflexion över den uppkomna situationen. När detta år nu
              med råge gått visar det sig att det har inneburit väldigt mycket
              paus och väldigt lite tanke.
            </seg>
            <seg n="3ec142ce">
              Om EU:s ledare nu ignorerar Frankrikes och Nederländernas nej
              är man, enligt min mening, ute på farliga vägar. En del hoppas
              uppenbarligen kunna övertala Frankrike och Nederländerna att säga
              ja till samma grundlag som deras väljare så entydigt har röstat
              nej till. En sådan maktarrogans fördjupar klyftan mellan medborgarna
              och den politiska eliten.
            </seg>
            <seg n="be045726">
              Herr talman! En nystart för det europeiska samarbetet med inriktningen
              smalare men vassare skulle kunna läggas upp ungefär så här:
            </seg>
            <seg n="6874f170">
              Jag som EU-skeptiker är alldeles övertygad om att det hos svenska
              folket i grunden finns en stark sympati för ett nära och avspänt
              samarbete mellan folk och nationer i Europa men också en kritisk
              inställning till allt större maktöverföring till Bryssel.
            </seg>
            <seg n="a1922a34">
              Med hänsyn till att EU-frågorna nästan inte alls berördes i den
              svenska valrörelsen är det rimligt att säga att om ett förslag
              till godkännande av en ny EU-grundlag blir aktuellt under denna
              mandatperiod måste frågan underställas medborgarna i en folkomröstning.
            </seg>
            <seg n="3abc9552">
              Alternativt kan vi skjuta på frågan till efter valet 2010. Då
              kan vi göra frågan väldigt stor i valrörelsen 2010 så att folket
              får en chans att säga sitt och så att frågan verkligen blir föremål
              för en genomgripande debatt där partierna tydligt kan deklarera
              sin inställning.
            </seg>
          </u>
          <note type="speaker" n="c547ea02">
            Anf. 132 KENNETH G FORSLUND (s) replik:
          </note>
          <u who="patrik_forslund_69399c" xml:id="i-1768b3d98f9dcae3-7" n="617daa8c">
            <seg n="a6019991">
              Herr talman! Till att börja med kan jag glädja Sven Bergström
              genom att säga att jag var en av dem som i valrörelsen till och
              med debatterade EU i EU-debatter. Jag tog också upp EU på de olika
              valmöten som jag deltog i och när jag på olika sätt framträdde
              och höll anföranden, mötte väljare och diskuterade. Jag pekade
              just på EU-samarbetet, på vad Sverige hittills har gjort och på
              varför jag tycker att det här är viktigt.
            </seg>
            <seg n="940c3397">
              Men jag är också en av dem kanske ter sig detta lite konstigt
              som är besviken över att det inte blev någon diskussion och debatt
              om EU-konstitutionen. Jag är inte för en folkomröstning i Sverige.
              Däremot är jag väldigt mycket för en diskussion om vad förslaget
              till ett nytt konstitutionellt fördrag egentligen innehåller.
            </seg>
            <seg n="35830e11">
              Jag tycker att EU vinner på att det diskuteras och debatteras.
              Det finns inget i det innehållet som man behöver skämmas för,
              tycker jag. Däremot ska man vara öppen och ärlig och säga att
              det är en kompromiss. Så är det!
            </seg>
            <seg n="e04bd7d0">
              Tror Sven Bergström att ett bättre fördrag kan komma ur en ny
              fördragsprocess?
            </seg>
          </u>
          <note type="speaker" n="c91c9023">
            Anf. 133 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-ce33893f97436ece-1" n="c0bc77f6">
            <seg n="c5dc0a0a">
              Herr talman! Det är glädjande att Kenneth G Forslund liksom jag
              vid några tillfällen i den senaste valrörelsen försökte ta upp
              en diskussion om EU-frågorna. Fråga vilken statsvetare som helst
              som iakttog valrörelsen och studerade medierna och hur debatten
              fördes och de kan bekräfta avsaknaden av frågorna. Jag tror inte
              att den diskussionen ens kommer med på tio-i-topp-listan över
              frågor som diskuterades intensivt i den senaste valrörelsen, utan
              den hamnar någonstans på kanske 20:e eller 30:e plats. Vi var
              några stycken som gjorde tappra försök, men vi fick inget gehör.
              Det fanns inget stöd i partiledningarna, och inte en enda tv-debatt
              fokuserade ordentligt på dessa frågor.
            </seg>
            <seg n="644e0917">
              När det sedan gäller hur en ny konstitution ska se ut försökte
              jag i mitt anförande slå fast några riktlinjer för hur man kan
              gå till väga. Jag tror att det är viktigt, inte minst från psykologisk
              synpunkt och särskilt vad gäller Nederländerna och Frankrike,
              att göra ett rejält omtag. De länder som tydligt sagt nej till
              det gamla fördraget ska inte ännu en gång behöva ställas inför
              att godkänna fördraget. Det tror jag inte är en bra politik.
            </seg>
          </u>
          <note type="speaker" n="c408cf24">
            Anf. 134 KENNETH G FORSLUND (s) replik:
          </note>
          <u who="patrik_forslund_69399c" xml:id="i-1768b3d98f9dcae3-8" n="617daa8c">
            <seg n="0659f02c">
              Herr talman! Totalt har minst 18 länder sagt sig vilja ställa
              sig bakom förslaget till ett nytt konstitutionellt fördrag, och
              några av dem, om jag minns rätt, efter folkomröstning. Menar Sven
              Bergström att vissa folkomröstningar är mer värda än andra? Jag
              tycker att det rimligen inte kan vara så. Processen måste fortsätta,
              och när alla länder hanterat den får vi summera det hela och se
              var tyngdpunkten ligger. Förändringar kommer naturligtvis att
              ske. Det är alldeles nödvändigt. Men frågan är åt vilket håll.
            </seg>
            <seg n="68c87aef">
              Jag tror exempelvis inte på en helt ny process där man skriver
              ett helt nytt fördrag. Jag tror inte att kompromisserna blir bättre
              i dag än de blev för några år sedan. Jag tror inte att det stärker
              de positioner som vi i Sverige, och i denna riksdag, fastställt
              som viktiga i det svenska arbetet i det konvent som jobbade fram
              förslaget, nämligen frågorna om jobb, miljö och jämställdhet.
              Jag tror inte att det skulle flytta fram positionerna för de frågorna.
              Jag tror inte heller att det skulle ge förslag om ett EU som bättre
              hanterar globaliseringens både positiva och negativa sidor, vilket
              jag tycker är en viktig uppgift för EU.
            </seg>
          </u>
          <note type="speaker" n="8dc0fda0">
            Anf. 135 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-ce33893f97436ece-2" n="c0bc77f6">
            <seg n="a6848337">
              Herr talman! Just för att ett globalt samarbete och ett Europasamarbete
              är så oerhört viktigt, inte minst på miljöområdet, är det angeläget
              att vi lyckas klara utmaningen och får fram ett fördrag som kan
              få acceptans hos en bred majoritet. När Kenneth G Forslund undrar
              om vissa folkomröstningar är viktigare än andra vill jag påminna
              om att det är EU:s eget regelverk som slår fast att enhällighet
              måste råda när det gäller fördragsändringar. Det räcker med att
              ett land säger nej. Nu var det två länder som sade nej. Ett av
              dem, Frankrike, hör dessutom till EU:s grundarländer. Då kan man
              inte bara springa ifrån frågan och låtsas som om ingenting hänt.
              Fördragsändringar kräver enhällighet, och det kan man inte bortse
              från.
            </seg>
            <seg n="32469ab3">
              Ett nytt fördrag, ett minimifördrag som tar fasta på smalare
              men vassare, tror jag kan utgå från gränsöverskridande frågor.
              Inte minst gäller det miljö, handel, mänskliga rättigheter och
              brottsbekämpning. Det finns en folklig acceptans för att det är
              angeläget och rätt att samarbeta över gränserna i just sådana
              frågor. Ta den utgångspunkten för ett nytt fördrag!
            </seg>
          </u>
          <note type="speaker" n="ef7c219d">
            Anf. 136 CHRISTINA AXELSSON (s):
          </note>
          <u who="christina_axelsson_dbffdb" xml:id="i-01411c6da7ef18d9-2" n="e06339fb">
            <seg n="d5642fe8">
              Herr talman! Det är egentligen inget konstigt med EU-frågor.
              De är inga egna frågor, utan hör till vardagspolitiken. Men ännu
              50 år efter EU:s bildande diskuterar vi dem som om de vore en
              onödig del av politiken. En del skyller också på EU när någonting
              verkar svårt att förstå eller förklara. Här har vi som valda till
              Sveriges riksdag, liksom regeringen, ett stort ansvar för att
              ge en mer nyanserad bild av EU. Vi måste belysa svåra frågeställningar
              om hur framtidens Europa ska se ut men också våga peka på orimligheter
              som EU-samarbetet medför.
            </seg>
            <seg n="9af53f53">
              Sveriges Kommuner och Landsting visade för några år sedan att
              EU:s lagstiftning till exempel har stor betydelse för de flesta
              frågor som behandlas vid fullmäktigemöten runt om i landet. Därför
              är det viktigt att vi får fler diskussioner om EU:s politik och
              fler som är med och påverkar EU-politiken.
            </seg>
            <seg n="d19ac994">
              Herr talman! Fri rörlighet för varor, tjänster, kapital och invånare
              innebär ett ökat utrymme för konsumtion. Konsumentperspektivet
              i unionens politik blir mer och mer viktigt. Det är också ett
              sätt att närma sig medborgarna i det fortsatta praktiska arbetet
              med EU. Konsumentpolitiken innefattar numera många olika områden.
              Det gäller allt från nödvändiga livsmedel och rent vatten till
              tjänster, service, kollektivtrafik, post och tele. Ytterst är
              konsumentpolitik en viktig del av vår välfärd och en viktig demokratifråga
              inom unionen.
            </seg>
            <seg n="496d955c">
              Utredningen Starka konsumenter i en gränslös värld , som presenterades
              för några år sedan, pekade på konsumentfrågorna som en välfärdsfråga
              och tog upp konsumentperspektivet på miljö och hälsa. Redan titeln
              anger att konsumenternas rättigheter behöver belysas både nationellt,
              inom EU och globalt. Genom tillräcklig information om varors och
              tjänsters innehåll, exempelvis hur och var de är producerade,
              kan vi konsumenter välja varor pris- och kvalitetsmässigt men
              även välja sådana varor som tär mindre på jordens ändliga resurser
              och är framställda av fria arbetare med schysta avtal.
            </seg>
            <seg n="d7c8936b">
              Herr talman! Konsumenternas rättigheter och konsumentskydd inom
              EU fick en tydlig plattform i Amsterdamfördraget, och konsumenterna
              har numera också en plats i den ekonomiska och sociala kommittén.
              Visst kan vi konsumenter önska oss mer inflytande, och jag kan
              bara konstatera att konsumentintresset har svårigheter att hävda
              sig mot näringslivsintressen. Engagemanget kommer dock nedifrån,
              och vi konsumenter måste själva bedriva opinion och se till att
              de möjligheter som vi får nyttjas rätt så att fler får del av
              dem. Men då behöver vi hjälp med resurser.
            </seg>
            <seg n="996702ac">
              EU bidrar finansiellt både till den europeiska konsumentorganisationen
              Beuc och till dess systerorganisation för standardisering. Det
              är en önskan att konsumentorganisationerna också i Sverige får
              bidrag som innebär att konsumenterna i högre grad kan företrädas
              av sina egna organisationer. Även om frivilligorganisationer nu
              efterfrågas i EU-sammanhang har de inte alltid resurser att leva
              upp till det annat än till en mycket begränsad del. Det är inte
              konsumentpolitiskt hållbart att resurserna till de frivilliga
              konsumentorganisationerna hela tiden stryps.
            </seg>
            <seg n="1e2f5fde">
              Det vore intressant att få veta hur mycket den borgerliga regeringen
              egentligen satsar på näringslivet, alltså på producenterna och
              handeln inom EU, i form av exportråd, transportstöd, exportstöd
              med mera och hur lite som satsas på konsumenterna genom konsumentverk
              och bidrag till frivilligorganisationer.
            </seg>
            <seg n="0d099c33">
              Herr talman! Vi har i vårt riksdagsarbete i utskotten nu börjat
              inlemma EU-frågorna på ett mer naturligt sätt. För att vi ledamöter
              verkligen ska kunna sätta oss in i frågorna måste emellertid underlagen
              finnas på svenska. Ett problem blir annars att alla ledamöter
              inte ges samma förutsättningar att sätta sig in i ärendena. Det
              får exempelvis inte ta över ett halvår innan vi får en grönbok
              översatt, särskilt inte när remisstiden tar slut i samma ögonblick
              som vi får den svenska översättningen. Så var fallet med grönboken
              om havspolitik.
            </seg>
            <seg n="3a930db7">
              Nu kommer den svenska versionen i nästa vecka, och remisstiden
              går ut 14 dagar senare. Det tycker jag är bra. Däremot är det
              dåligt för alla de frivilligorganisationer som var beredda och
              villiga att diskutera frågan och även avge ett yttrande. Att få
              handlingarna översatta är en demokratifråga.
            </seg>
            <seg n="94920c65">
              Herr talman! Man kan önska sig mycket om framtiden och hoppas
              att allt ska bli bättre. Jag tycker att vi i Sverige har mycket
              att vinna på att arbeta mer med EU. Det gäller exempelvis miljön
              i Östersjön, arbetstagarnas rättigheter och konsumentinformation.
              Hittills har jag dock, med den nya regeringen, inte sett särskilt
              mycket av hur vi kan göra det.
            </seg>
          </u>
          <note type="speaker" n="4dd4a6d9">
            Anf. 137 GÖRAN LINDBLAD (m):
          </note>
          <u who="goran_lindblad_7c98b1" xml:id="i-4e0049e60888e3eb-0" n="618d50a9">
            <seg n="01fa92bc">
              Herr talman! Det har sagts många kloka ord och det har varit
              en intressant debatt under dagen i dag. Jag har följt en del av
              den från mitt rum. Jag har dock inte hört allt, så risken är att
              jag kanske upprepar någonting.
            </seg>
            <seg n="7109affa">
              Det är enormt viktigt med medlemsperspektivet. Det har vi sett
              inte minst när det gäller Turkiets föreberedelser inför medlemskap.
              Där är vi alla partier i denna kammare alldeles överens om att
              Turkiet ska kunna bli medlem när man uppfyller kraven. Det behövs
              stort stöd och stora insatser från Sveriges sida, från alla partier,
              för att i Europa föra ut den debatten. Det är i och för sig bra
              för Turkiet att bli medlem, men det är alldeles nödvändigt för
              oss i resten av Europa att vi får denna brygga mellan den muslimska
              kulturen och den kristna delen av Europa och att ha ett demokratiskt
              Turkiet som medlem i Europeiska unionen. Demokrati och mänskliga
              rättigheter är inte förbehållet ett antal kristna nationer i en
              liten klubb, utan det ska kunna tillämpas överallt i hela världen.
              Mänskliga rättigheter är individuella och universella.
            </seg>
            <seg n="34993f0e">
              Herr talman! Jag skulle också vilja att man på ett tydligare
              sätt gav Ukraina ett medlemskapsperspektiv. Ukraina, som är ett
              jättestort land centralt i Europa, strategiskt placerat, har stora
              utvecklingsmöjligheter och skulle kunna tillföra Europeiska unionen
              en hel del. Men det förefaller som att det i många europeiska
              länder, kanske framför allt i Frankrike och Tyskland, för närvarande
              är omöjligt att tala om det. Jag tycker att Sverige kraftfullare
              ska driva linjen att Ukraina måste ha medlemskapsperspektivet.
            </seg>
            <seg n="c85655ad">
              Herr talman! Det är också viktigt att Europeiska unionen har
              en tydlig politik när det gäller Vitryssland och förstås även
              när det gäller Ryssland. Men när det gäller Vitryssland är det
              mycket som vi kan göra, och vi kan vara närvarande. Vi ska naturligtvis
              inte ha något utbyte på högsta nivå. Men vi ska ha en närvaro
              och ett utbyte, och det är hög tid att vi har representation i
              Minsk.
            </seg>
            <seg n="6793fb75">
              Herr talman! Ett viktigt närområde är naturligtvis också Kaukasus.
              Vi har i Europa ett krig som pågår mellan Azerbajdzjan och Armenien.
              En del medlingsförsök pågår, men fortfarande talar man i de här
              länderna mest illa om varandra. Även om statsledningarna försökt
              att nå en överenskommelse, stämmer det inte med den retorik man
              för i medierna. Här har vi inom den europeiska unionen en stor
              uppgift att driva fredsfrågan vidare.
            </seg>
            <seg n="2b372d8f">
              Herr talman! Jag är lite oroad över det institut som nyligen
              har invigts i Wien, Institutet för mänskliga rättigheter inom
              Europeiska unionen. Här blir det en dubblering gentemot Europarådets
              verksamhet. Samtidigt är verksamheten i Wien mycket snävare, för
              den gäller i första hand inom den europeiska unionen. Vi måste
              vinna debatten om mänskliga rättigheter, demokrati och rättsstat
              varje dag, i varje land, hela tiden. Men det är olyckligt att
              dubblera resurserna gentemot Europarådet. Jag tror att vi behöver
              ha en viktig debatt om hur relationerna och rollen ska vara mellan
              det som sker i Europarådet och det som sker inom EU. Det viktigaste
              skälet för det är att ett antal länder, som för närvarande kanske
              inte ens har för avsikt att försöka bli medlemmar i EU, är medlemmar
              i Europarådet. Till exempel är det viktigt att Ryssland, som det
              är viktigt att vi har en bra relation med men också en tydlig
              hållning till, inte uppfattar Europarådet som ett slags förskola
              till Europeiska unionen och att man där kvalificerar sig för att
              sedan gå vidare. Då är det stor risk att Ryssland lämnar samarbetet
              i Europarådet, och det är viktigt att vi har med dem. Det märktes
              inte minst i den debatt om energin som vi nyligen hade i Europarådets
              parlamentarikerförsamling, där det naturligtvis var känsligt att
              diskutera huruvida man kan använda kranen som politisk påtryckning.
            </seg>
            <seg n="5d72b1b2">
              Det är viktigt att alla medlemsländer inom Europeiska unionen
              driver på för att den pipeline genom Azerbajdzjan som är planerad
              verkligen blir av. Den kan byggas på ett sådant sätt att man så
              småningom, när det blir en fredlig utveckling i Iran, kan haka
              på iranska energiresurser. Har vi inte pipelinen från Azerbajdzjan
              blir det ett monopol för Ryssland, bortsett från den norska gas
              som vi kanske kan få till Sverige. Det är av stor betydelse att
              vi har en fri marknad när det gäller energiförsörjningen, så att
              vi inte råkar i en politisk utpressningssituation i Europa utan
              har alla möjligheter öppna.
            </seg>
            <seg n="d017e01f">
              Jag skulle avslutningsvis, herr talman, vilja poängtera det betydelsefulla
              i att Sverige under 2008 har ordförandeskapet i Europarådet och
              2010 i Europeiska unionen. Därigenom har Sverige en viktig roll
              att spela i Europasamarbetet under de kommande åren.
            </seg>
          </u>
          <note type="speaker" n="dd59a1ba">
            Anf. 138 CARINA OHLSSON (s):
          </note>
          <u who="carina_ohlsson_9be34b" xml:id="i-e8250a0ac39695d0-0" n="da44cea4" next="i-5d3315638ac2a078-0">
            <seg n="005281dd">
              Herr talman! I dag har vi kunnat höra på nyheterna att det finns
              en ökad risk för byggnadsarbetare att dö av hjärtinfarkt, beroende
              på de luftburna partiklar som de andas in när de kommer i kontakt
              med damm från byggnadsmaterial som cement, betong, fiber och sten
              eller med lösningsmedel, lacker, asfaltsrök, dieselångor med mera.
            </seg>
            <seg n="035943f2">
              Vad har då detta med dagens EU-debatt att göra? Jo, vi har talat
              om att miljöföroreningar inte känner några gränser, eftersom de
              ofta finns i och förs vidare genom luft och vatten.
            </seg>
            <seg n="1b89716e">
              Vi vet också att varor som byggnadsmaterial inte heller känner
              några gränser inom EU. Detsamma kan vi säga om kemikalielagstiftningen
              som kommer att träda i kraft den 1 juli i EU:s alla länder. Det
              är en lagstiftning som är efterlängtad och bra även med svenska
              mått mätt, även om substitutionsprincipen hade kunnat vara tydligare
              i förslaget.
            </seg>
            <seg n="4f7fdfa2">
              Vad har då detta med byggnadsarbetarna att göra? Jo, för deras
              situation kommer bland annat denna lagstiftning att ha betydelse
              och även för människor som bor i bostäder byggda av byggnadsarbetare.
              EU:s beslut påverkar även lokalt.
            </seg>
            <seg n="339978e9">
              Den svenska socialdemokratiska regeringen var mycket aktiv och
              delaktig i framtagandet av Reach, bland annat genom att lyfta
              fram kemikaliefrågorna under det svenska ordförandeskapet. Detta
              kunde göras på ett tydligt sätt därför att Sverige under lång
              tid haft kemikaliefrågorna på den politiska dagordningen. Sverige
              har också spelat stor roll inom forskningen. Kemikalieinspektionen
              är en myndighet som också har jobbat aktivt med frågorna. Jag
              vill här också nämna kemiföretagen och kemibranschen. Vi hade
              under ordförandeskapet också en tydlig proposition att lyfta fram,
              skriven utifrån miljömålet Giftfri miljö.
            </seg>
            <seg n="8cdd71a2">
              Herr talman! Vi kunde höra EU-ministern Cecilia Malmström lyfta
              fram Reach och klimathotet som exempel på viktiga miljöfrågor
              inom EU. Jag håller helt med ministern i det fallet. Det som jag
              däremot inte märkt ännu är det hon fortsatte med att säga, att
              dessa frågor nu kommer att drivas med en starkare svensk röst.
              Jag har uppfattningen att den starka rösten nu låter lite ihålig.
              Ibland sägs det att man höjer rösten när man inte har så mycket
              att säga.
            </seg>
            <seg n="ba40a9e1">
              För att vara trovärdig måste regeringen visa att de vill något
              själva i de här frågorna. Det är bra men räcker inte att sätta
              målet högt för utsläppsminskningar inom EU och globalt om det
              inte samtidigt följs upp med konkreta förslag och åtgärder såväl
              lokalt som nationellt.
            </seg>
            <seg n="ff9ff09c">
              Likaväl som EU-lagstiftningen, som jag tidigare sade, påverkar
              byggnadsarbetare lokalt, påverkar lokala och nationella beslut
              länderna inom EU och globalt. Därför har de lokala besluten betydelse.
              Som vi nu har hört kommer trängselavgifterna inte att användas
              till kollektivtrafik och till sänkta biljettpriser för resor.
              Vi kan se att biljettpriserna redan har höjts. Dessa beslut går
              på tvärs mot en aktiv klimatpolitik. Det räcker inte att motivera
              de svenska ställningstagandena inom EU med historiska bedrifter.
              Sänkningen av utsläppen av växthusgaser med 7 procent, om man
              jämför med 1990 års nivå kombinerat med en hög tillväxt, har bland
              annat uppnåtts genom att den svenska klimatpolitiken sedan många
              år tillbaka bygger på en bred mobilisering av alla samhällsaktörer.
            </seg>
            <seg n="8a15bfec">
              Just den goda samverkan mellan regering, kommuner, organisationer
              och näringsliv är en viktig förklaring till att Sverige ligger
              främst i världen i kampen mot klimatförändringar.
            </seg>
            <seg n="7d6eed33">
              Sedan 1998 har staten tillsammans med kommuner och företag satsat
              30 miljarder på miljöinvesteringsprogram. Mer än hälften av de
              pengarna har gällt klimatåtgärder.
            </seg>
            <seg n="a195a54b">
              Vi har tyvärr inte sett några konkreta förslag på klimatområdet
              från den borgerliga alliansen. Åtgärder krävs på hemmaplan om
              vi ska klara miljöproblemen. Detta gäller naturligtvis också Sverige.
            </seg>
            <seg n="b4d8fb6a">
              Jag hoppas att vi kommer att få se skarpa förslag på klimatområdet.
              Det räcker alltså inte med en stark röst. Då finns det risk för
              att byggnadsstenar som har lagts ramlar ihop. Ett raserat byggnadsverk
              är inte mycket att visa upp som ett gott exempel.
            </seg>
          </u>
          <note n="eb80f242">
            Överläggningen var härmed avslutad.
          </note>
          <note n="34697825">
            5 § Anmälan om val av vice ordförande i miljö- och jordbruksutskottet
          </note>
          <note n="39be5c23">
            Talmannen anmälde att Erik A Eriksson (c) valts till vice ordförande
            i miljö- och jordbruksutskottet under tiden den 1 januari31 mars
            under Claes Västertegs ledighet.
          </note>
          <note n="abecec1c">
            6 § Anmälan om fördröjda svar på interpellationer
          </note>
          <note n="62925b26">
            Till riksdagen hade inkommit följande skrivelser:
          </note>
          <note n="9eb8ad78">
            Interpellation 2006/07:314
          </note>
          <note n="06716b6b">
            Interpellation 2006/07:314 Blodgivning och regler för att motverka
            överföring av smittsamma sjukdomar
          </note>
          <note n="2f456a9d">
            Interpellationen kommer att besvaras tisdagen den 13 mars 2007.
          </note>
          <u who="carina_ohlsson_9be34b" xml:id="i-5d3315638ac2a078-0" n="da44cea4" prev="i-e8250a0ac39695d0-0">
            <seg n="0455a52c">
              Skälet till dröjsmålet är att det inte finns plats för mer interpellationssvar
              den 27 februari 2007 som tidigare meddelats kammarkansliet som
              svarsdatum. Ett alternativt svarsdatum fick vi presenterat av
              kammarkansliet den 15 februari, att besvara interpellationer även
              den 26 februari. Eftersom statsrådet sedan tidigare har andra
              åtaganden denna dag, kan han således inte besvara några interpellationer.
              Delningstiderna måste hållas och därav kan inte interpellationen
              besvaras förrän den 13 mars 2007.
            </seg>
            <seg n="5f9d1c41">
              Skälet till dröjsmålet är stor arbetsbörda.
            </seg>
            <seg n="5f9d1c41">
              Skälet till dröjsmålet är stor arbetsbörda.
            </seg>
            <seg n="95b0eb19">
              Skälet till dröjsmålet är resor.
            </seg>
            <seg n="6edf5f4d">
              Skälet till dröjsmålet är tjänsteresor.
            </seg>
            <seg n="1ad01071">
              Skälet till dröjsmålet är tjänsteresor och andra sedan tidigare
              inbokade arrangemang.
            </seg>
            <seg n="6edf5f4d">
              Skälet till dröjsmålet är tjänsteresor.
            </seg>
            <seg n="6edf5f4d">
              Skälet till dröjsmålet är tjänsteresor.
            </seg>
          </u>
          <note n="81d90a21">
            Erna Zelmin
          </note>
          <note n="de4035a1">
            Interpellation 2006/07:327
          </note>
          <note n="51306790">
            Interpellation 2006/07:327 En nationell strategi för läsning
          </note>
          <note n="50fd631f">
            Interpellationen kommer att besvaras måndagen den 26 mars 2007.
          </note>
          <note n="4807c1a8">
            Magnus Larsson
          </note>
          <note n="11bf903f">
            Interpellation 2006/07:329
          </note>
          <note n="f06d1ab8">
            Interpellation 2006/07:329 Gränsen för kultur- och yttrandefriheten
          </note>
          <note n="50fd631f">
            Interpellationen kommer att besvaras måndagen den 26 mars 2007.
          </note>
          <note n="4807c1a8">
            Magnus Larsson
          </note>
          <note n="26269fe4">
            Interpellation 2006/07:334
          </note>
          <note n="820cf8c5">
            Interpellation 2006/07:334 Framtiden för Folke Bernadotteakademin
          </note>
          <note n="d8178fc3">
            Interpellationen kommer att besvaras tisdagen den 20 mars 2007.
          </note>
          <note n="19f963b8">
            Gunilla Carlsson
          </note>
          <note n="2bea793f">
            Interpellation 2006/07:337
          </note>
          <note n="48057c9e">
            Interpellation 2006/07:337 Styrmedel för att minska flygets klimatpåverkan
          </note>
          <note n="bc218dac">
            Interpellationen kommer att besvaras tisdagen den 27 mars 2007.
          </note>
          <note n="3cd43b0c">
            Dag Ekman
          </note>
          <note n="4b385f37">
            Interpellation 2006/07:341
          </note>
          <note n="58dbbecb">
            Interpellation 2006/07:341 Sjöfylleri
          </note>
          <note n="d8178fc3">
            Interpellationen kommer att besvaras tisdagen den 20 mars 2007.
          </note>
          <note n="eacd8590">
            Nils Öberg
          </note>
          <note n="24362472">
            Interpellation 2006/07:350
          </note>
          <note n="0463bbb7">
            Interpellation 2006/07:350 Telia Soneras kopparnät
          </note>
          <note n="bc218dac">
            Interpellationen kommer att besvaras tisdagen den 27 mars 2007.
          </note>
          <note n="01f840d5">
            Margareta Gårdmark Nylén
          </note>
          <note n="e84ab6c3">
            Interpellation 2006/07:352
          </note>
          <note n="0319214b">
            Interpellation 2006/07:352 Ökande inkomstskillnader mellan kvinnor
            och män
          </note>
          <note n="bc218dac">
            Interpellationen kommer att besvaras tisdagen den 27 mars 2007.
          </note>
          <note n="a75116d6">
            Helena Larsson
          </note>
          <note n="e709b466">
            7 § Anmälan om inkomna uppteckningar från EU-nämndssammanträde
          </note>
          <note n="9ed1bdd3">
            Talmannen anmälde att uppteckningar från EU-nämndens sammanträde
            fredagen den 9 februari inkommit.
          </note>
          <note n="1a83aaa8">
            8 § Landsbygdsutveckling m.m.
          </note>
          <note n="2a2f2846">
            Föredrogs
          </note>
          <note type="speaker" n="b18e3b66">
            Anf. 139 ANN-KRISTINE JOHANSSON (s):
          </note>
          <u who="ann-kristine_johansson_80f4d4" xml:id="i-cb74c9a97421e7ac-0" n="7062ca1d">
            <seg n="0366e5f0">
              Herr talman! Det finns folk i Helsingfors som vet mera om livet
              på nedre Manhattan än om livet i Kråkemåla. Det finns folk i Gumparp
              söder om landsvägen som inte ens kan föreställa sig livet i Ruskseleträsk
              vid 30 grader minus. Landet är mycket avlångt. Så skriver Katarina
              Mazetti i kapitlet Sanningar och myter om landsbygden från Landsbygdskommitténs
              betänkande. Om ni inte har läst det betänkandet kan jag rekommendera
              er att göra det.
            </seg>
            <seg n="d3dc2bb8">
              Var och en av oss här i kammaren och var och en av er som lyssnar
              har en egen bild av vad landsbygden står för. Det kan vara bilden
              av betande djur, hagar med blommor, någon som rider på en häst
              genom landskapet och tät granskog med små sjöar. Men det kan också
              vara bilden av nedlagda skolor och lanthandlar och ungdomar som
              flyttar därifrån. Bilden varierar beroende på varifrån vi kommer
              och vilken anknytning vi har till landsbygden.
            </seg>
            <seg n="278cef78">
              Riksdagen har beslutat att målet för landsbygdspolitiken är en
              ekologiskt, ekonomiskt och socialt hållbar utveckling av landsbygden.
            </seg>
            <seg n="34140050">
              Landsbygdskommitténs slutbetänkande som lades fram i december
              2006 är en bra ingång för att nå dit. Jag förutsätter att regeringen
              kommer med förslag på en sammanhållen landsbygdspolitik, för det
              brådskar.
            </seg>
            <seg n="0733eb5a">
              Jag har åkt runt och träffat eldsjälar i byalag och utvecklingsgrupper
              och företagare som efterlyser en kraftfull nationell sammanhållen
              landsbygdspolitik som driver på och stimulerar innovativa utvecklingsprojekt.
              Hela Sverige måste delta i att skapa ett både uthålligt och tillväxtvänligt
              land med goda boendemiljöer och arbete åt alla.
            </seg>
            <seg n="6ed18da8">
              I Landsbygdskommitténs slutbetänkande skrevs bland annat: För
              att kunna försörja sig på landsbygden är det nödvändigt att kunna
              anpassa sig till de lokala förutsättningarna och resurserna. Tidsbegränsade
              anställningsförhållanden och deltidssysselsättning har ökat i
              hela Sverige sedan 1990-talet. Mångsysslare, kombinationssysselsatta
              och egenföretagare har visserligen alltid varit mer eller mindre
              typiska inslag på landsbygden, men dessa försörjningsformer utgör
              i dag en större andel av arbetskraften och har på så sätt blivit
              en erkänd del av landsbygdens arbetsliv och arbetsmarknad.
            </seg>
            <seg n="a2c1ddce">
              Kommitténs tydliga uppfattning var att man för att underlätta
              säsongsföretagande och kombinationssysselsättning måste ha trygghetssystem,
              arbetslöshetsförsäkringar och socialförsäkringar som är anpassade
              efter förutsättningarna på landsbygden.
            </seg>
            <seg n="9a106161">
              Jag vill fråga er på den borgerliga kanten hur den försämrade
              arbetslöshetsförsäkringen ska göra det lättare för den gröna sektorn
              att anställa kvalificerad arbetskraft.
            </seg>
            <seg n="8ec28049">
              En annan viktig fråga som många landsbygdsföretag berörs av är
              förändringen av arbetsgivaravgiften för småföretagare. Ni såg
              till att det blev en kraftig höjning för den gröna sektorn. Hur
              rimmar det med att fler ska kunna anställas? Den ena handen vet
              inte vad den andra gör.
            </seg>
            <seg n="dd82d848">
              Herr talman! Det nya landsbygdsprogrammet som gäller från i år
              fram till 2013 är ett resultat av den tidigare socialdemokratiska
              regeringens arbete. Det är socialdemokratiska tankegångar som
              den borgerliga regeringen fortsätter att genomföra, och det tackar
              jag för. Landsbygdsprogrammet är ett av verktygen för att nå målen
              för landsbygdspolitiken. Omfattningen på programmet kommer att
              uppgå till drygt 4,8 miljarder per år. Det är en ökning med en
              miljard per år mot föregående program. Det innebär en omfattande
              satsning på jobb, ett öppnare landskap, flera företag, mer bioenergi,
              bättre service samt möjligheter att få stöd till investeringar
              för ökad konkurrenskraft och utveckling av landsbygden.
            </seg>
            <seg n="421fc488">
              Människorna på landsbygden är grunden för all tillväxt och utveckling,
              och det är viktigt att se dem och underlätta för alla goda idéer
              som finns.
            </seg>
            <seg n="dc7c13b0">
              Miljöambitionen har också ökat och det läggs in en rejäl satsning
              på bioenergi. Det ger en konkurrenskraftig jordbrukssektor som
              ger jobb och en levande landsbygd. Det ger oss möjlighet att komma
              ur oljeberoendet och få en mer hållbar energianvändning. Korsbefruktningen
              mellan areella och övriga näringar utgör en viktig del av landsbygdens
              stora tillgångar.
            </seg>
            <seg n="ff674b4b">
              Kännetecknande för den s-märkta landsbygdspolitiken är mångfalden
              i landsbygden. Det handlar inte enbart om jordbruk utan också
              om ett ökat diversifierat företagande, småskalig livsmedelsproduktion,
              turism, hästverksamhet, grön friskvård och rehabilitering. Vi
              menar att miljöfrågorna är en viktig del av jordbrukspolitiken
              och att bönderna ska få betalt för miljötjänster via landsbygdsprogrammet.
            </seg>
            <seg n="1ceebc8a">
              De öppna landskapen bevaras genom livsmedelsproduktion och djurhållning.
              Betesdjuren är en förutsättning för biologisk mångfald och kulturhistoriska
              värden.
            </seg>
            <seg n="189d461f">
              I vårt byggande av det gröna folkhemmet ingår också satsningen
              på ett konkurrenskraftigt jordbruk. Det svenska jordbruket producerar
              livsmedel med mervärden genom långsiktigt hållbara produktionsmetoder
              och genom omsorg om djur och miljö.
            </seg>
            <seg n="5b239cc5">
              De svenska livsmedlen ska ge oss konsumenter sund, säker och
              god mat. De ska ha en märkning som tydligt anger vad vi betalar
              för när det gäller varans ursprung, transport, förädling och energiinnehåll.
              Det gäller att stat, landsting och kommuner köper in närproducerade
              ekologiska livsmedel. En miljöinriktad offentlig upphandling är
              här ett viktigt verktyg.
            </seg>
            <seg n="05612895">
              Jag vill i detta sammanhang yrka bifall till vår reservation
              nr 2. Det är viktigt att de svenska mervärdena lyfts fram och
              att man ser den svenska livsmedelsindustrin som en framtidsbransch.
              Det gäller att inte backa från vår svenska djurskyddslagstiftning,
              vår goda djurhållning och våra duktiga lantbrukare som ger oss
              konsumenter goda, högkvalitativa livsmedel. Det gäller att hålla
              fanan högt i EU och driva på så att EU höjer sig till vår nivå,
              inte att vi backar.
            </seg>
            <seg n="5aada52b">
              Herr talman! Mycket av det som tas upp i betänkandet påbörjades
              av den socialdemokratiska regeringen. Och jag är glad över att
              den borgerliga regeringen fortsätter det arbetet. Men jag har
              några frågor till de borgerliga ledamöterna i utskottet. Bland
              annat påbörjade den förra regeringen arbetet med att förenkla
              jordbrukets regelsystem och minska de administrativa kostnaderna.
            </seg>
            <seg n="d7615ead">
              Det är bra att den nuvarande regeringen fortsätter i samma spår.
              Men jag undrar inom vilka områden det sker. Vilka regelförenklingar
              talar ni om? Är det i fråga om djurskyddet som man backar? Är
              det miljön som får stryka på foten? Eller vad är på gång, och
              när får vi se resultat?
            </seg>
            <seg n="74189f81">
              När det gäller den växande hästnäringen så avsatte den förra
              regeringen 15 miljoner kronor till den. Pengarna har bland annat
              gått till ökad forskning inom hästområdet och till främjandet
              av ett livskraftigt hästföretagande. Den borgerliga majoriteten
              i miljö- och jordbruksutskottet säger sig vilja fortsätta satsningen
              men har inte sagt hur. Jag efterlyser en mer offensiv inriktning
              på hästverksamheten som är en viktig resurs för landsbygden och
              som kan skapa många nya arbetstillfällen. Hur vill ni fortsätta
              det arbetet?
            </seg>
            <seg n="651a1795">
              Den tidigare regeringen uppmärksammade behovet av gårdsnära slakt.
              En utvärdering av verksamheten med mobila slakterier pågår, och
              en enklare och flexiblare lagstiftning för småskalig verksamhet
              är på gång. Det är viktigt att regeringen fortsätter det arbetet.
            </seg>
            <seg n="22e0d310">
              Den svenska skogspolitiken har, liksom jordbruket, stor betydelse
              för hela samhället. På detta område efterlyser vi betydligt fler
              konkreta initiativ från regeringen. Skogen påverkar människors
              livsmiljö såväl på landet som i tätorterna. Hur ser ni från den
              borgerliga kanten på reservat, föryngringsbehov, föryngringskrav
              och röjningsbehov? Vad innebär skogens möjligheter som framtidens
              energikälla? Hur ska skötsel och vård av reservaten ske? Jag säger
              bara Gröna jobb. Är ni överens med arbetsmarknadsministern om
              att de gröna jobben ska försvinna?
            </seg>
            <seg n="7cdc3de5">
              Frågorna är många, och när kommer förslagen?
            </seg>
            <seg n="519663c4">
              Herr talman! Jag yrkar bifall enbart till reservation 2, men
              jag står självfallet bakom alla s-reservationer.
            </seg>
          </u>
          <note n="8f28b560">
            I detta anförande instämde Jan-Olof Larsson, Carina Ohlsson,
            Ronny Olander och Anneli Särnblad (alla s).
          </note>
          <note type="speaker" n="956b986c">
            Anf. 140 JACOB JOHNSON (v):
          </note>
          <u who="jacob_johnson_8077eb" xml:id="i-0dd79660aca26d5e-0" n="9d0e5d76" next="i-3049402fdadf187b-0">
            <seg n="c8a684ce">
              Herr talman! Landsbygdsutveckling m.m . är rubriken på betänkandet
              för dagens debatt. Det är förvisso en stor framtidsfråga mot bakgrund
              av framför allt klimatdebatten men även miljödebatten i stort.
              Området handlar även om skogspolitik och samepolitik och täcker
              geografiskt nästan hela Sverige.
            </seg>
            <seg n="04cb3e03">
              Den nödvändiga energiomställningen där vi ska ställa om från
              fossila bränslen och kärnkraft till förnybara bränslen som bioenergi,
              vindkraft och solenergi är något som redan berör och i allt större
              omfattning kommer att beröra jord- och skogsbruket. Vi ser framför
              oss att nya arbetstillfällen kommer att skapas när mark som i
              dag ligger i träda ianspråktas för dessa förnybara energislag.
              Lantbruk och skogsbruk, eller som man i dag ofta säger, företag
              på landsbygden, har en stor utmaning framför sig och anledning
              att se positivt på framtiden.
            </seg>
            <seg n="0b1703a2">
              Nu är det inte bara energiomställningen som är en positiv utmaning
              för jord- och skogsbruken. Kraven på livsmedel av hög kvalitet
              med kända egenskaper ger också nya möjligheter för landsbygdsutveckling.
              Lägger vi till detta även turism- och upplevelsesektorn, till
              exempel hästnäringen, måste nog förutsättningarna för en levande
              landsbygd i framtiden sägas vara goda.
            </seg>
            <seg n="b0849e95">
              Men företagen på landsbygden kommer också att möta stora krav
              från allmänhet och samhälle. Det kan till exempel gälla jordbrukets
              miljöpåverkan. Vi vet ju att växthusgasutsläppen måste minska
              drastiskt i framtiden för att vi ska bromsa in människans klimatpåverkan
              till en tolerabel nivå.
            </seg>
            <seg n="ab78a65a">
              Till exempel har FN:s livsmedelsorgan FAO i en ganska ny rapport
              visat att boskapssektorn står för hela 18 procent av de globala
              växthusgasutsläppen. FAO prognostiserar dessutom en fördubbling
              av köttkonsumtionen fram till 2050 samtidigt som växthusgasutsläppen
              åtminstone ska halveras. Boskapssektorn måste i så fall, om den
              ska ta sin proportionella del av utsläppsminskningarna, minska
              sina utsläpp med 75 procent per enhet. Det är antagligen ett orimligt
              krav. Mer troligt är att köttkonsumtionens del av livsmedelsförsörjningen
              måste minskas, åtminstone i Sverige och i andra rika länder.
            </seg>
            <seg n="946ba788">
              Det kommer alltså att krävas stora utvecklingsinsatser, till
              exempel genom inblandning av etanol och andra biobränslen i dagens
              fossila bränslen, genom bränsleeffektivare maskiner, bättre gödselhantering,
              fler biogasanläggningar etcetera.
            </seg>
            <seg n="ddaafa84">
              För närvarande pågår föreberedelserna för den så kallade hälsoöversynen
              av EU:s jordbrukspolitik. Vänsterpartiet menar att Sverige måste
              utnyttja tillfället för att ytterligare flytta fram positionerna
              för ett jordbruk i samklang med klimat och miljö. I vår reservation
              3 i detta betänkande, som jag dock för tids vinnande inte yrkar
              bifall till, framför vi att Sverige bör agera för att EU:s gemensamma
              jordbrukspolitik reformeras i grunden för att i stället verka
              för en hållbar utveckling i linje med EU:s egna miljöhandlingsprogram.
            </seg>
            <seg n="a97508e5">
              Herr talman! Jag avstår dessutom från att yrka bifall till reservationerna
              5 och 7 som vi står bakom i sak när det gäller mobila slakterier
              och subventioner till vin- och tobaksodling.
            </seg>
            <seg n="37423383">
              Jag begränsar mig till att yrka bifall till vår reservation 11.
              Det är en reservation som handlar om skogsvård. Nu när konkurrensen
              om skogen som råvara för papper, virke och bränsle ökar måste
              vi vara särskilt vaksamma så att inte den biologiska mångfalden
              hotas och så att skogen som rekreationskälla för oss människor
              beaktas.
            </seg>
            <seg n="7887daac">
              Miljövårdsberedningens rapport Skydd av skogsmark visade en brist
              på skogar med höga naturvärden och dessutom att det krävs att
              vi återskapar och restaurerar skogar med naturvärden. Därför menar
              vi att ett avverkningsstopp omedelbart bör införas för skogar
              som av Naturvårdsverket och Skogsstyrelsen bedöms som värdekärnor
              med höga naturvärden.
            </seg>
            <seg n="cde29a72">
              Skogsbruket prioriterar i dag inte den generella hänsynen. Det
              kan delvis förklaras med att rådgivningen bör förbättras. Men
              det har även betydelse att konsekvenserna vid lagbrott är mycket
              små. Och i slutbetänkandet från Skogsutredningen, Mervärdesskog
              , föreslås att man bör analysera möjligheterna att ta ut sanktionsavgifter
              vid vissa överträdelser mot bestämmelserna i skogsvårdslagstiftningen.
              Regeringen bör därför ge Skogsstyrelsen i uppdrag att ta fram
              förslag på hur skogsvårdslagen kan skärpas för att stärka naturvårdshänsynen
              vid skogsavverkningar. Detta bör ske genom att man gör allmänna
              råd bindande och inför sanktionsavgifter.
            </seg>
            <seg n="aa107692">
              Herr talman! Slutligen upprepar jag min övertygelse om en spännande
              och positiv utveckling av vår landsbygd. Människor och företag
              på landsbygden är nyckelresurser i den väldiga omställning som
              står framför oss vad gäller energi- och livsmedelsförsörjning
              kombinerat med bevarande av biologisk mångfald och en tillgång
              till landskapet för människors rekreation och hälsa.
            </seg>
          </u>
          <note n="119cf3aa">
            Ajournering
          </note>
          <note n="567ba6e9">
            Kammaren beslutade kl. 16.58 på förslag av talmannen att ajournera
            förhandlingarna till kl. 17.00 då votering skulle äga rum.
          </note>
          <u who="jacob_johnson_8077eb" xml:id="i-3049402fdadf187b-0" n="9d0e5d76" prev="i-0dd79660aca26d5e-0">
            <seg n="d711fee2">
              Återupptagna förhandlingar
            </seg>
          </u>
          <note n="fc93ff73">
            Förhandlingarna återupptogs kl. 17.00.
          </note>
          <note n="21563a8b">
            9 § Beslut om ärenden som slutdebatterats den 28 februari
          </note>
          <note n="a26048c8">
            Punkt 1
          </note>
          <note n="4fc9669b">
            Punkt 5
          </note>
          <note n="c8b6745f">
            Punkt 10
          </note>
          <note n="9c31d592">
            Punkt 21
          </note>
          <note n="b8af3c61">
            Övriga punkter
          </note>
          <note n="64d369c0">
            Punkt 4
          </note>
          <note n="34f98164">
            Punkt 7
          </note>
          <note n="c8b6745f">
            Punkt 10
          </note>
          <note n="232f1da8">
            Punkt 12
          </note>
          <note n="b8af3c61">
            Övriga punkter
          </note>
          <note n="2c445e4b">
            10 § (forts. från 8 §) Landsbygdsutveckling m.m. (forts. MJU7)
          </note>
          <note type="speaker" n="b094b35c">
            Anf. 141 TINA EHN (mp):
          </note>
          <u who="tina_ehn_f52113" xml:id="i-eab57b529c639903-0" n="2b0d6c8e">
            <seg n="5db1b695">
              Herr talman! Miljöpartiets utgångspunkt är att verka för rättvisa,
              både globalt och mellan generationer. Det innebär bland annat
              att en långsiktig ekologiskt hållbar utveckling behövs. Vår miljöbelastning
              måste minska, både i Sverige och i utlandet. EU ska inte användas
              som förevändning för att skjuta på nationella åtgärder tvärtom
              påverkar vi EU genom en kraftfull nationell politik.
            </seg>
            <seg n="0f0090cd">
              De areella näringarna är viktiga för att uppnå miljömålen. Sveriges
              jordbrukspolitik ska syfta till en hållbar landsbygdsutveckling,
              med ett decentraliserat, ekologiskt anpassat jordbruk där miljömålen
              och en god djurhållning prioriteras.
            </seg>
            <seg n="4293a21b">
              Det är viktigt att vår generation inte överlämnar en utarmad,
              plundrad miljö. Arbetet mot klimatförändringar och för skydd av
              biologisk mångfald och ett giftfritt samhälle måste förstärkas.
            </seg>
            <seg n="e76ab721">
              Nu debatterar vi landsbygdsutveckling. Äntligen, skulle jag kanske
              utropa eftersom jag personligen gillar de här frågorna och anser
              att landsbygdens utvecklingspotential är enorm. Det är inte lätt
              det är många frågor som ska knäckas, och vi står lite och stampar
              i frågan. Vad är landsbygdsutveckling? Vi har säkert många olika
              definitioner på det. Och vi har säkert flera olika vägar dit.
            </seg>
            <seg n="e277b4c4">
              Om vi tycker att det ska finnas människor kvar på landsbygden
              måste vi också agera åt det hållet. Det som man oftast upplever
              är motsättningar mellan stad och land, precis som om det vore
              olika världar med olika människotyper. Det tror jag inte att det
              är, och jag tror inte att motsättningarna är av godo. I en interpellationsdebatt
              i kammaren som handlade om hästnäringen i Sverige, som ju bara
              blir större och större, sade jordbruksministern att hästintresset
              och verksamheterna runt hästen bidrar till att knyta ihop stad
              och land. Jag håller med det är ett gott exempel.
            </seg>
            <seg n="684b2414">
              För mig och för stora delar av Miljöpartiet är landsbygdsutvecklingen
              en viktig fråga. Vi ser också beroendet av stad och land, av bådeoch,
              ett beroendeförhållande som är svårt att räkna bort. Frågan är
              kanske ännu viktigare om vi vidgar perspektivet till Europa, eller
              ännu större.
            </seg>
            <seg n="61776d9c">
              I dagens EU lever över hälften av befolkningen på landsbygden.
              Landsbygden utgör mer än 90 procent av unionens yta. För en stor
              del av EU:s medborgare är landsbygden av stor betydelse, och jord-
              och skogsbruket är fortfarande viktiga näringar. Ska människor
              få bo och leva på landsbygden i EU i framtiden?
            </seg>
            <seg n="d1c38f8c">
              Miljöpartiets syn på landsbygdsutveckling är en helhetssyn. Vi
              vill ha ett livskraftigt och ett ekologiskt jordbruk, som jag
              tidigare har sagt. Det har vi också arbetat för sedan den dagen
              vi satte vår fot här i riksdagen. Det har också gett avtryck,
              vilket är positiva fotavtryck. Vi har drivit på och fått igenom
              satsningar på ekologisk produktion och konsumtion.
            </seg>
            <seg n="d1211026">
              För att landsbygden ska utvecklas behöver vi antagligen tänka
              om en hel del. Vi behöver börja om på vissa områden, kanske planera
              för att bygga upp småskaliga samhällen som finns i närheten av
              förnuftig infrastruktur, som järnväg. Vi vet att människor har
              behov av att råda över sina liv, kunna hantera vardagen och inte
              känna sig som skurkar varje gång de sätter sig i bilen för att
              skjutsa barnen på aktiviteter. Vi behöver närsamhällen med dagis
              och skola, affärer och grönområden, där det finns möjligheter
              att mötas, där det sociala livet kan blomstra.
            </seg>
            <seg n="f0cad21f">
              I sammanhanget kan jag tipsa er om Stefan Edmans bok Siste man
              släcker ljuset om ni inte har läst den. Den är väldigt intressant.
            </seg>
            <seg n="a38b63d4">
              Vilka mötesplatser finns det i dag på landsbygden? Det är en
              fråga man kan ställa sig. Jag upplever att stora köpcentrum, ofta
              externa sådana, i dag får ersätta andra former av mötesplatser.
              Man kanske kan uttrycka det som en plats där man köper sig social
              samvaro.
            </seg>
            <seg n="ea772af6">
              Det som pågår runt om i Sverige med en utbyggnad av köpcentrum,
              det ena större än det andra men med precis samma affärer, tror
              jag är rent förödande för landsbygdens utveckling. Jag upplever
              det även som att Miljöpartiet ofta är ensamt i sin kritik angående
              dessa externa köpcentrum.
            </seg>
            <seg n="0bd41aca">
              En annan oroande utveckling är byggandet på jordbruksmark. Det
              är många människor ute i landet som ifrågasätter denna utveckling.
              Byggandet av bostäder, vägar eller köpcentrum på bördig jordbruksmark
              ska verkligen prövas noga, eftersom vi vet att marken kommer att
              behövas för både energi och matproduktion.
            </seg>
            <seg n="baa5429b">
              Ska landsbygden utvecklas behöver vi se de här sammanhangen och
              göra rätt saker, satsa på lång sikt och tänka framåt. Landsbygden
              ska ju producera och erbjuda energi, mat och rekreation.
            </seg>
            <seg n="a56e6003">
              Vi vill se en utvecklad småskalig livsmedelsförädling. Det är
              en viktig del av en positiv framtidsutveckling för Sverige. Det
              främjar sysselsättning och service på landsbygden, och det ger
              en livskraft i regionerna.
            </seg>
            <seg n="a9c347dd">
              Vi tror också att det finns en majoritet som tycker som vi i
              frågan om att underlätta för mobila slakterier där slaktaren kommer
              till djuren i stället för tvärtom. Det är mindre transporter med
              levande djur och etiskt bra. Dessutom är det större tillgänglighet
              för djurägaren.
            </seg>
            <seg n="3b3bf87b">
              När det vi producerar är giftfritt kan vi konsumera med trygghet,
              och det som blir en restprodukt kan lätt ingå i kretsloppet igen.
              Att tänka i termen av kretslopp gör att man inte vill öka på ämnen
              i atmosfären i form av att bränna fossila ämnen, olja, kol eller
              naturgas. Att tänka i termen av kretslopp gör att man inte vill
              öka på med industriellt framställda gödselmedel när problemet
              egentligen är hur vi ska ta till vara dem som redan finns i omlopp.
            </seg>
            <seg n="0e5dc2fd">
              Ann-Kristine berättade att det var Socialdemokraternas regering
              som stod bakom satsningarna på landsbygdsutvecklingen och landsbygdsprogrammet.
              I det sammanhanget tycker jag att det är viktigt att berätta att
              vi i Miljöpartiet drev på och fick igenom 1,4 miljarder ytterligare
              under mandatperioden för landsbygdsutveckling. Det skedde i två
              steg.
            </seg>
            <seg n="258b8a58">
              Vi var med och förhandlade om jordbruksreformen där vi i förhållande
              till dåvarande regeringsförslag ökade med 400 miljoner. Förra
              vårens förhandlingar ledde till att vi ökade på med 1 miljard
              ytterligare. I det sammanhanget tyckte Centerpartiet att en ökning
              med 800 miljoner hade varit tillräcklig. Men nu har jordbruksministern
              glatt Sveriges landsbygd med det som egentligen Miljöpartiet har
              varit med och arbetat fram. Det är kul när man har varit med och
              påverkat i en positiv riktning, men man får tala om det själv.
              Ingen annan lär göra det.
            </seg>
            <seg n="72e52d63">
              I betänkandet har vi behandlat ett antal motioner, och eftersom
              vi i Miljöpartiet alltid har haft en hel del åsikter i de här
              sammanhangen är flera reservationer viktiga att ta upp. Vi har
              också ställt oss bakom våra egna men även andras. Till sist vill
              jag ställa mig bakom alla Miljöpartiets reservationer, men för
              tids vinnande yrkar jag bifall till reservation 4 och reservation
              8.
            </seg>
          </u>
          <note type="speaker" n="42b23cf7">
            Anf. 142 OLA SUNDELL (m):
          </note>
          <u who="ola_sundell_5b1b78" xml:id="i-7b1146a77b129a43-0" n="1f67a48a">
            <seg n="1b2d18bf">
              Herr talman! Jag börjar med att yrka bifall till förslaget i
              betänkandet och avslag på samtliga reservationer. Det var ju en
              tid sedan man hade den här möjligheten, att yrka bifall till förslaget
              i betänkandet.
            </seg>
            <seg n="305a6075">
              I betänkandet behandlas livsmedelspolitik, skogspolitik, samepolitik
              och landsbygdspolitik. Det är en salig blandning, men jag hoppas
              att något gemensamt faller ut av denna debatt.
            </seg>
            <seg n="50b03a96">
              Politikens viktigaste uppgift är att skapa förutsättningar för
              tillväxt. Det bör gälla antingen det är landsbygd, tätorter eller
              större städer. Vår roll är att skapa de förutsättningar, det klimat
              och den miljö som gör att människor enskilt, i organisationer,
              i grupp, i företag vill företa sig saker. Viljan att företa sig
              saker, att ta risker, att producera ska vara starkare än viljan
              att avstå.
            </seg>
            <seg n="ae07b263">
              Rättstryggheten, regelverk som styr verksamheter, skatter, avgifter,
              utbildningsnivå, forskning och utveckling, attityder allt sammantaget
              styr och påverkar allas vilja och ambition till framåtskridande.
              Det är därför så viktigt att det från regering och riksdag ges
              tydliga signaler om att det ska löna sig att försöka att vara
              företagsam.
            </seg>
            <seg n="4e4f2c05">
              Men vad har det här med landsbygdens överlevnad och utveckling
              att göra? Är inte landsbygdspolitiken detsamma som jordbrukspolitik?
              Nja, så enkelt är det inte. Förvisso spelar jordbruket en stor
              roll även fortsättningsvis, inte minst för livsmedelsindustri
              och öppet landskap, men när allt färre producerar alltmer innebär
              det att landsbygden skulle självdö om inte nya verksamheter krokar
              i där det behövs. Därför ställs det större krav på den politik
              som ska göra landsbygden i framtiden. Det räcker inte med ett
              utslängt arealstöd, ett transportstöd eller något annat stöd.
              Det krävs en politik som ser till helhet och som också förstår
              att det ser olika ut i landet. Den politiken utesluter inte stöd,
              men vi kan inte åstadkomma framåtskridande med att enbart förlita
              oss på olika stödinsatser.
            </seg>
            <seg n="0750aa71">
              Vad är det då som skapar framgång, som bryter negativ trend och
              som skiljer inflyttning från utflyttning? Vad är det som gör skillnad?
              Ja, nästan alltid är det en eldsjäl, en entreprenör, en företagsam
              person som skapar det. Det handlar om den som är beredd att bryta
              ny mark, har en ny affärsidé och som ofta i inledningsskedet av
              många betraktas som vansinnig man tycker att det är vansinnessatsningar
              och som inte i det skedet får omgivningens stöd och antagligen
              inte heller myndigheternas support.
            </seg>
            <seg n="14c250b4">
              Tillväxt och utveckling kan aldrig beordras fram i någon sorts
              kommandostruktur. Kreativitet och drivkraft kan bara åstadkommas
              av fria företagare och eldsjälar som känner stolthet för vad de
              håller på med och som också ser möjligheten till belöning. Det
              kan vara äldrekooperativet. Det kan vara näringsstället ute i
              skärgården var är du, Rune? eller ishotellet, var det nu är. Det
              kan också vara jordbruksföretaget på slätten eller hästverksamheten,
              som flera har talat om.
            </seg>
            <seg n="f4b53b31">
              För det här krävs en politik som är inriktad på att underlätta
              för eldsjälen och entreprenören. Vi i alliansen tror oss ha en
              kompassriktning som gör det här mer möjligt än tidigare. Det handlar
              om minskat regelkrångel. Tänk om vi skulle lyckas med uppdraget
              att sänka kostnaderna för all blanketthysteri med 25 procent?
              Jag tror inte att det är någon i den här församlingen som tror
              att det skulle missgynna entreprenörskapet och framåtskridandet.
              Här tycker jag att utskottets initiativ till att titta på regelverket
              för småskalig livsmedelsförädling stämmer väl överens med en sådan
              regelförenklingsstrategi.
            </seg>
            <seg n="b5cc912b">
              Vad kan vi i utskottet bidra med för att underlätta för den lille
              livsmedelsförädlaren, så att det blir lättare för slakteriet,
              bageriet, osttillverkaren eller den lilla restaurangen? Livsmedelsförädling
              omgärdas av ett präktigt regelverk. Det ska så vara, men det motsägs
              inte av det faktum att saker och ting kan göras enklare, billigare,
              lika säkert och samtidigt med en portion sunt förnuft.
            </seg>
            <seg n="ce51df20">
              Stora företag klarar av stora regelmassor bättre än de små företagen.
              Småskalig livsmedelsförädling har potential i kopplingen till
              olika näringskällor, besöksnäring, turism och gårdens egen produktion.
              Vidare medverkar den småskaliga förädlingen till ett ökat utbud
              för konsumenten, ofta med hög kvalitet. Inte så sällan är dessa
              företagare kvinnor.
            </seg>
            <seg n="05ffe77d">
              Herr talman! Skogsbruket och dess industri förtjänar också några
              ord i dessa sammanhang. Skogsindustrin är landsbygdens industri.
              Sågverk är spridda över praktiskt taget hela landet. Det finns
              stora processenheter utefter svenska kusten. Allt från trädet
              används, groten till biobränslet, timret till sågverket och massaveden
              till processindustrin. Men skogen ska räcka till mycket. Det handlar
              om markavsättningar för mark med värdefullt biologiskt innehåll,
              om industriråvara och brännved men också om bärplockningen. Därför
              är det välkommet att den nya skogsutredningen lyfter fram produktionsfaktorerna
              i skogsbruket på ett tydligt sätt, och det utan att göra avkall
              på god skogsmiljö.
            </seg>
            <seg n="a67a84f5">
              I ett läge där det ska avsättas alltmer och alltmer ska eldas
              kommer industrin att vara förlorare om vi inte förmår att öka
              produktionen i våra svenska skogar. Om inte det lokala sågverket
              får sin råvara eller om massabruket inte tar emot skogsägarens
              massaved är det landsbygden som i första hand drabbas men förstås
              också Sverige som nation.
            </seg>
            <seg n="e356f0f0">
              Till sist, herr talman, vill jag säga något om rennäringen. I
              vinter genomlider den en av de värsta vintrarna någonsin. Därför
              känner jag att det var ytterst välkommet att regeringen beviljade
              katastrofstödet på 37 miljoner. Mycket snö tidigt på säsongen
              som frös till och bildade en hård isskorpa gjorde det omöjligt
              med normalt vinterbete. Den brandkårsutryckningen från regeringens
              och jordbruksministerns sida visar på handlingskraft. Bra jobbat,
              herr jordbruksminister!
            </seg>
          </u>
          <note type="speaker" n="d22fa03c">
            Anf. 143 ANN-KRISTINE JOHANSSON (s) replik:
          </note>
          <u who="ann-kristine_johansson_80f4d4" xml:id="i-cb74c9a97421e7ac-1" n="7062ca1d">
            <seg n="4de8ea7b">
              Herr talman! Det är intressant att höra på Ola Sundell, tycker
              jag, när han pratar så gott om den småskaliga livsmedelsförädlingen
              och livsmedelsindustrin. Det känns som om det är en kursändring.
              Så det ska bli intressant att följa upp vad ni tänker göra mer
              från borgarregeringen.
            </seg>
            <seg n="88f66d48">
              Jag skulle vilja ställa en fråga. Ni säger i betänkandet att
              det är viktigt att värna den moderna landsbygden med sund, säker
              mat och att näringarna ska ha likvärdiga konkurrensförhållanden
              gentemot det övriga EU, att det nationella regelverket har stor
              betydelse för sektorns konkurrenskraft. De nationella regler som
              är av betydelse är djurskydd, miljökrav och produktionsmedelsskatter.
              Vad är det ni tänker göra? Hur ska ni se till att man får likvärdiga
              konkurrensregler? Är det djurskyddet vi ska backa på för att närma
              oss nedåt mot EU? Eller vad är det för något som vi ska förändra
              som du ser det?
            </seg>
            <seg n="1a9ab28f">
              Det är väldigt många goda ord och mycket som jag också kan ställa
              upp på i betänkandet. Men frågan är hur ni har tänkt att göra
              det hela. Hur ska ni stärka den lokala och regionala konkurrenskraften?
              Hur? Det skulle vara intressant att veta mer om det.
            </seg>
          </u>
          <note type="speaker" n="90dcc108">
            Anf. 144 OLA SUNDELL (m) replik:
          </note>
          <u who="ola_sundell_5b1b78" xml:id="i-7b1146a77b129a43-1" n="1f67a48a">
            <seg n="a5748694">
              Herr talman! När det gäller småskalighet är alla verksamheter,
              stort som smått, välkomna i vår syn på hur både landsbygd och
              Sverige ska utvecklas. Så det är ingen motsättning. Vi ser en
              stor möjlighet i det här. Det är också så, som jag sade tidigare,
              att små verksamheter drabbas hårdare av regelkrångel med mera.
              Därför ser vi omedelbart att minska regelkrånglet som en stor
              möjlighet, inte minst för de mindre livsmedelsförädlarna. Vi ska
              ha i åtanke att efter EU-inträdet har exporten, om man ser totalt,
              ökat med 250 procent. Det är en bra utveckling, och det går säkert
              att göra mer, i det lilla men också i det stora.
            </seg>
            <seg n="e994ecfc">
              När det gäller konkurrensvillkor så är det allt. Det må gälla
              regelsystemen, det är drivmedelsskatter, det är skatten på växtnäring.
              Det är hela kedjan, och det gäller naturligtvis skatten för den
              enskilde jordbrukaren också. I många delar som vi pratar om handlar
              det om konkurrensvillkor. Till det följer förstås också att man
              inte bara kan förlita sig på en skattesänkning. Man behöver produkter
              med ett bättre innehåll som konsumenten efterfrågar. Forskning
              och utveckling inom den här sektorn är oerhört betydelsefullt.
              Jag ser nog att svenskt lantbruk med hyggliga förutsättningar
              då menar jag minst i nivå med viktiga konkurrentländer har en
              utomordentlig möjlighet att ta marknadsandelar och också skapa
              jobb.
            </seg>
          </u>
          <note type="speaker" n="da117914">
            Anf. 145 ANN-KRISTINE JOHANSSON (s) replik:
          </note>
          <u who="ann-kristine_johansson_80f4d4" xml:id="i-cb74c9a97421e7ac-2" n="7062ca1d">
            <seg n="a51dd949">
              Herr talman! När det handlar om småskalig livsmedelsförädling
              och regler är det som Ola säger. Regelhysterin eller administrationen
              runt småskalig livsmedelsförädling drabbar ju de små. Det var
              någonting som den förra socialdemokratiska regeringen startade
              ett arbete med för att se till att underlätta för småskalig livsmedelsproduktion.
              Så det är jättebra att ni fortsätter med det, tycker jag.
            </seg>
            <seg n="ef0d0fa6">
              Sedan var det intressant. Är det så att ni har tänkt ta bort
              skatten på handelsgödsel och bekämpningsmedel? Det kunde ni ha
              gjort redan i höstas i så fall om ambitionen var det. Är det det
              som Ola Sundell står och säger, att det ska bort?
            </seg>
            <seg n="bc22459b">
              Jag fick inget svar när det gäller djurskyddslagstiftningen.
              Vi har en av de strängaste djurskyddslagstiftningarna i världen.
              Det gör att vi som konsumenter när vi går och köper svenska råvaror
              vet vad det är vi får. Våra djur sköts på ett väldigt bra sätt.
              Man vet när man går och handlar svenska livsmedel att det är bra
              producerat. Är det där vi ska närma oss EU? Det är ju vad ni säger,
              att det ska vara likvärdiga konkurrensförhållanden gentemot övriga
              EU. Vad menar ni från den borgerliga sidan med det?
            </seg>
          </u>
          <note type="speaker" n="3d1ec3da">
            Anf. 146 OLA SUNDELL (m) replik:
          </note>
          <u who="ola_sundell_5b1b78" xml:id="i-7b1146a77b129a43-2" n="1f67a48a">
            <seg n="863ad766">
              Herr talman! Det är en mycket bra fråga, skulle jag säga. Det
              är bra att Ann-Kristine Johansson håller med oss när vi vill satsa
              framåt. Så ni är välkomna att både trycka ja vid voteringen och
              hålla med oss i den fortsatta utvecklingen av det svenska jordbruket.
            </seg>
            <seg n="b0d07338">
              När det gäller djurskydd, regelverk med mera ser vi inte det
              svenska djurskyddet som ett hinder. Vi ser det som en möjlighet.
              Det kanske är en skillnad mellan Socialdemokraterna och Moderaterna
              i detta. Vi ser en möjlighet i att vi har ett starkt djurskydd.
              Det är en konkurrensfördel. Så just i den delen har vi inte på
              något sätt någon mening att gå med på er linje. Ni kanske vill
              försämra det svenska djurskyddet, vad vet jag. Vi ser tvärtom
              en styrka i att ha ett väldigt starkt djurskydd. Det handlar kanske
              mer om de hårda faktorerna, skatter, avgifter. Det kan vara dieselskatt
              exempelvis. Det är i den delen som vi ser att det kan skilja.
              Det är som en hockeyspelare som har en tyngre hockeyutrustning
              än motståndaren. Man kan inte konkurrera och vinna matchen med
              de villkoren. Det gäller lika väl för den svenska jordbrukaren.
            </seg>
          </u>
          <note type="speaker" n="4ccb0adb">
            Anf. 147 ERIK A ERIKSSON (c):
          </note>
          <u who="peter_eriksson_83518c" xml:id="i-0a289f848642574c-0" n="79c662d3">
            <seg n="5378cf2b">
              Herr talman! Under de fem månader som har gått sedan valet är
              det en hel del som har hänt, konkreta åtgärder. Det är positivt.
              Det har tagits kraftfulla initiativ för att få fler människor
              i arbete och för att få landsbygden att utvecklas så att klyftorna
              i samhället ska minska. Detta ligger naturligtvis i betraktarens
              ögon. Det handlar om den som bedömer det. Men vi menar ärligt
              att det är en ambition från regeringens och allianspartiernas
              sida att det ska löna sig att arbeta. Vi har gått till val på
              att stärka äganderätten, att lokal påverkan ska vara viktigt med
              decentraliserade beslut, att myndigheterna ska finnas närmare
              människan. Vi har pratat om mer uppskattning och mindre beskattning.
              Vi har även pratat om vikten av att ha både stora och små företag.
            </seg>
            <seg n="677f222b">
              För oss är det självklart att landsbygdspolitik inte bara handlar
              om jord- och skogsbruk. Det handlar om fungerande infrastruktur,
              kommunikationer, el, telefoni och bredband. Det är förutsättningar
              för att boende och företagande ska vara möjligt i hela landet.
              Landsbygdens utveckling får aldrig tillåtas att falla mellan stolarna.
              Vi ska ta till vara den kraft som finns på landsbygden och använda
              den som en motor för hela landet. När vi pratar om landsbygdsutveckling
              är det utveckling av hela vårt land egentligen. Vi ser ju landet
              som en tillgång, och vi gör inte skillnad på stad och land. Vi
              ser det som två viktiga tillgångar som tyvärr alltför ofta ställs
              i motsats till varandra.
            </seg>
            <seg n="b989270b">
              Vi behöver mötesplatser runt hela vårt land. Det är viktigt att
              människor får möjlighet att träffas, utbyta idéer, bilda föreningar
              och fortsätta att verka i de föreningar som finns. Vi har ett
              rikt föreningsliv i Sverige som ibland finns under det som vi
              kallar för folkrörelser, men även nya organisationer dyker upp.
              Det är välkommet, och det är viktigt. Det är en styrka i att kunna
              samlas för dem som så vill. Bygdegårdarna är en viktig del i detta,
              vill jag betona, och har varit så. Där gick människor från början
              tillsammans med virke och annat, gjorde ett gemensamt arbete och
              byggde sin samlingslokal. Det är en enorm styrka i att kunna ha
              en samlingslokal som man själv har byggt. Många av dessa lokaler
              finns kvar i vårt gamla land, men det byggs även nya, vilket är
              fantastiskt. Vi kan inte nog betona att vi stöder det.
            </seg>
            <seg n="a5a7b47f">
              Det handlar om landsbygdsprogrammet som flera före mig har tagit
              upp. Det presenterades ju av regeringen. Det är ett viktigt och
              kraftfullt instrument. Det handlar om att förbättra för människor
              som lever och verkar på landsbygden. Det är en satsning som har
              ökat med 7 miljarder sedan tidigare period. Jag tänker inte hemfalla
              till någon diskussion om vem som har varit duktigast. Här är det
              ingen som har haft något annat än positiva ord att säga om landsbygden.
              Man har talat om vilken potential som finns. Jag ser ingen anledning
              att tala om huruvida tidigare regering har varit otillräcklig
              eller inte. Jag konstaterar att man här lägger till 7 miljarder.
              Det tycker jag är oerhört positivt.
            </seg>
            <seg n="71ea642a">
              Sammantaget är det 35 miljarder som regeringen har föreslagit.
              Det är mycket pengar, och de ska användas för att öka förutsättningarna
              för livskraft och tillväxt i alla delar av Sverige. Det är viktigt,
              i alla delar av Sverige. Då kan man fundera över varför vi alls
              väljer att använda oss av detta system. Vi skulle kunna avstå.
              Vi skulle kunna hänvisa enbart till en marknad, men nu är det
              så fint ordnat att riskvilligt kapital inte alltid letar sig till
              alla platser på ett enkelt sätt. Utifrån det har kreditgarantiföreningar
              startats. Det tycker jag är värt att nämna i den här debatten.
              Det är positivt och tillför mycket för landsbygden. Detta är inget
              som utgår från vare sig landsbygdsprogrammet eller våra beslut
              här i kammaren, utan det handlar om initiativkraft hos företagare,
              ekonomiska föreningar och andra goda initiativ. Jag tycker att
              det är värt att säga det, för utväxlingen av landsbygdsprogrammet
              blir ju desto större.
            </seg>
            <seg n="edff76f0">
              Vi kan också konstatera att landsbygdsprogrammet är ett bra instrument
              för att utveckla och stärka landsbygden. Den politik som förts
              för att få fram detta har handlat om att tillhandahålla resurser.
              Medborgaren ska mötas av en serviceinriktad myndighet som undanröjer
              problem och öppnar dörrar för utveckling. Det är viktigt. Vi kan
              öppna massvis med dörrar, men det gäller att de också leder någonvart.
              När man kommer in genom dörren ska man mötas av serviceanda och
              att myndigheten är serviceinriktad. Det är en del av en helhet,
              ett koncept, där vi säger att flera områden ingår.
            </seg>
            <seg n="2ecd21bb">
              Ändringarna i landsbygdsprogrammet handlar om att sätta fokus
              på konkurrensvillkoren, som i dag inte riktigt harmoniserar. Därför
              behövs detta stöd. Vi har stora förväntningar på investeringsstödet
              med 100 miljoner i botten. Vi vet att det finns en grym potential
              bland de människor som verkar på landsbygden de människor vi debatterar
              i dag. Det kommer att kunna ske mycket satsningar utifrån investeringsstöden.
            </seg>
            <seg n="be468cc8">
              I en undersökning gjord av Lantbrukarnas Riksförbund säger ungefär
              16 000 personer att de kan tänka sig att investera men att de
              ser regelkrångel som ett hinder för all del ett av flera; det
              går säkert att hitta fler parametrar i en sådan undersökning.
              Men om nu dessa landsbygdsföretagare ser detta som ett hinder
              för att utveckla sitt företag ligger det på oss att förändra här.
            </seg>
            <seg n="d1b1482b">
              Berört departement har därför skickat ut ett brev till myndigheterna
              om att se över på vilka punkter var och en av dessa kan göra regelförenklingar
              och bli mer effektiv. Jag tycker att vi allihop kan vara glada
              över att detta arbete har satts i gång. Jag tror inte att det
              kommer att ske över en natt eller att vi på måndag kommer att
              få se nya rapporter om hur det ser ut, och det var väl heller
              inte riktigt meningen. Men låt oss ändå hålla ett vakande öga
              på detta arbete så att det inte blir ännu en hyllvärmare. Man
              kan för övrigt ibland fundera på, herr talman, om inte alla dessa
              hyllvärmare skulle kunna vara en alternativ energikälla. Så får
              det icke bli i detta fall eller hur?
            </seg>
            <seg n="c2d74bb4">
              En viktig skillnad mellan den politik vi sett tidigare och den
              politik som Centerpartiet och de tre övriga allianspartierna nu
              driver är vår utgångspunkt att landsbygden är ett framtidsområde.
              Vi har pratat om äganderätten, som är viktig. Vi backar icke här.
              Vi gick till val på det och ska leverera utifrån det. Här finns
              naturresurser flera före mig har pratat om dessa, och jag håller
              med och företagspotentialer. Och här ska inte vi komma och tala
              om hur ett företag ska se ut! Jag hoppas att den tiden är förbi
              när vi talade om detta för landsbygdsföretagare, till exempel
              lantbrukare, och genom ett reglerat system såg till att få exempelvis
              en stutuppfödning i stället för att låta företagaren själv utifrån
              sin initiativkraft och sin möjlighet att vara företagare välja
              om han ska ha stutar eller icke.
            </seg>
            <seg n="78ae28e3">
              Vi belyser ett positivt angreppssätt. Vi vill också ge landsbygdspolitiken
              högre status. Jag kan väl känna så här inför dessa tomma läktare
              detta kanske inte är till protokollet, men det hamnar väl där
              i alla fall att det egentligen bara är kulturutskottet som har
              en tuffare uppgift i dag än vad vi har. Jag vill bara kort markera
              att vi vill lyfta upp landsbygdspolitiken, och vid ett annat tillfälle
              kommer vi naturligtvis att ha debatten mycket tidigare på dagen
              eller hur? Trevligt!
            </seg>
            <seg n="761a2cea">
              Vi tar nu ett steg i rätt riktning vad gäller landsbygdsprogrammet.
              Det är bra, för det öppnar för tillväxt och utveckling i hela
              landet. Det har vi sagt förut. Men utgångspunkten är lokala förutsättningar
              och initiativ. Det ser inte likadant ut i detta gamla land. Det
              ser väldigt olika ut. Därför måste vi vara öppna och lyhörda för
              det. Vi måste ha en servicemyndighet som också funderar över förutsättningarna.
              Det får icke vara godtycke som styr om en person får F-skattsedel
              eller inte. Då är vi kraftigt fel ute. Så har det varit vid ett
              flertal tillfällen. Jag har personligen sett detta. Det får icke
              ske igen! Vi måste tro på att människor har ärligt uppsåt och
              vill göra rätt för sig, och därmed ska de kunna få sin F-skattsedel
              och kunna verka som företagare och näringsidkare i detta land.
              Det är viktigt.
            </seg>
            <seg n="5d8cdffb">
              Jag vill bara kort nämna Afrika. Staffan Danielsson och jag har
              tillsammans väckt en motion som berör afrikanskt jordbruk. Varför
              då, och varför nämner jag detta här och nu? Jo, jag vill ta tillfället
              i akt att belysa frågan om hållbart samhälle ett diffust begrepp
              som vi använde för en vecka sedan här i kammaren, men ändå. De
              problem som finns i utvecklingsländerna i den så kallade tredje
              världen kan snabbare än vi anar bli problem även i vårt land.
              Därför är det viktigt att se hur vi kan hjälpa andra länder med
              goda exempel inte tala om hur det ska vara utan hjälpa till och
              vara lyhörda även där. Det globala ansvaret i detta har även vi.
              Det berör inte betänkandet specifikt, men jag önskade få nämna
              det i alla fall.
            </seg>
            <seg n="cca5ff7f">
              Energiomställningen är en stor utmaning. Jord, skog och vatten,
              dessa fantastiska förutsättningar som vi har, ska med vördnad
              och med omsorg, tillsammans med djuromsorg och människor, ge förutsättningar
              för företagande på landsbygden. Vi ser att de förslag vi har lagt
              fram ger förutsättningar för detta.
            </seg>
          </u>
          <note n="a06e1dec">
            Jag yrkar bifall till utskottets förslag i betänkandet.
          </note>
          <note type="speaker" n="2e3499c5">
            Anf. 148 ANN-KRISTINE JOHANSSON (s) replik:
          </note>
          <u who="ann-kristine_johansson_80f4d4" xml:id="i-cb74c9a97421e7ac-3" n="7062ca1d">
            <seg n="b0cc1e70">
              Herr talman! Jag hoppas att det är många runt om i huset som
              sitter vid tv:n och hör när vi debatterar landsbygden, Erik A
              Eriksson. Det är nämligen precis som du säger: Landsbygdspolitiken
              och landsbygdsföretagandet är otroligt viktiga för hela Sverige.
            </seg>
            <seg n="3ea28300">
              Jag läste protokollet från förra mandatperiodens landsbygdsdebatt,
              där jag tror att bland annat Folkpartiets representant pratade
              om att man måste ha landsbygdsglasögonen på sig och ondgjorde
              sig över några förslag som den socialdemokratiska regeringen lagt
              fram. Då vill jag kontra, för detta är intressant, med att undra
              om ni har era landsbygdsglasögon på er när ni lägger fram olika
              förslag. Hur kan ni gå till val på att det ska bli lönsamt att
              driva företag och sedan göra en kraftig höjning av arbetsgivaravgiften
              för de minsta företagen? Jag har sett någon uträkning om att det
              för lantbruket handlar om ungefär 250 miljoner kronor per år,
              alltså nästan lika mycket som elskatten som du kämpade i många
              år för att få bort. Hur ska det bli mer lönsamt att anställa personal
              när ni ser till att det blir dyrare? Det är en sak som gör att
              jag känner att ni inte har landsbygdsglasögonen på er.
            </seg>
            <seg n="387f2993">
              Det är samma sak när det gäller arbetslöshetsförsäkringen detta
              tror jag också att vi debatterade sist, du och jag och säsongsanställning.
              Det kommer att bli väldigt mycket svårare att få tag på kvalificerad
              arbetskraft på landsbygden, där det är mycket säsongsanställningar
              som gäller. Min egen yrkeskår, lantarbetarna, har ofta säsongsanställning.
              Det är svårt för en vanlig säsongsanställd att kunna gå på a-kassa,
              och ni har sett till att det framöver blir omöjligt.
            </seg>
            <seg n="e0a3671f">
              Hur, om man sätter på sig landsbygdsglasögonen, kan ni lägga
              fram sådana förslag?
            </seg>
          </u>
          <note type="speaker" n="c524f84e">
            Anf. 149 ERIK A ERIKSSON (c) replik:
          </note>
          <u who="peter_eriksson_83518c" xml:id="i-0a289f848642574c-1" n="79c662d3">
            <seg n="1ec8787d">
              Fru talman! Ann-Kristine Johansson använder begreppet landsbygdsglasögon
              var det så? Jag har aldrig hört det förut. Jag kan i alla fall
              garantera att vi inte har svetsskärm på oss när vi diskuterar
              dessa frågor och läser våra papper. Då blir det nämligen nattsvart.
              Då kommer vi inte någonstans. Men svetsskärmar behöver vi ibland
              för att kunna bena isär de svåraste frågorna. Det kanske krävs
              en svets, det kanske krävs hög värme och det kanske krävs hårda
              material ibland.
            </seg>
            <seg n="74b1b077">
              Du har antagligen helt rätt, Ann-Kristine, om du nu har läst
              på från den senaste debatten du och jag hade här i kammaren. Men
              om det är så att detta var ett bekymmer är jag förvånad över att
              ni tidigare gjorde det svårt för de företag som behövde ha säsongsanställda
              och timanställda. Det förvånar mig.
            </seg>
            <seg n="f30b8ac5">
              Vi kan för all del fortsätta att bråka om vem som hade det sämsta
              alternativet. Vi kan förlänga debatten så att kulturutskottet
              aldrig kommer hem jag ser att stackars Dan Kihlström står där
              och vinkar men icke desto mindre har vi ett annat bekymmer. Precis
              som du säger jag ger dig rätt i en sak är det ofantligt svårt
              att få tag på kompetent folk inom dessa näringar. Det är sant.
              Jag väljer dock att inte gömma mig i en skyttegrav och säga att
              ni inte har fixat utbildningen under dessa tolv år ni har ju krävt
              att man ska ha högskolekompetens i första hand, i stället för
              att se till att människor fort kommer ut i praktiska arbeten och
              blir en resurs. Jag väljer att inte säga detta, men jag kan fundera
              över det ibland.
            </seg>
            <seg n="7ae82cf6">
              Jag tror inte att dessa beslut är avgörande. Problemet är ett
              annat: Det finns inte folk i dag.
            </seg>
            <seg n="6d6ec489">
              Jag ska helt kort ta ett exempel. I Estland väljer kockar att
              jobba som byggnadsarbetare därför att det är bättre betalt. Jag
              tror att lönediskussionen delvis är avgörande här.
            </seg>
          </u>
          <note type="speaker" n="f0364b3d">
            Anf. 150 ANN-KRISTINE JOHANSSON (s) replik:
          </note>
          <u who="ann-kristine_johansson_80f4d4" xml:id="i-cb74c9a97421e7ac-4" n="7062ca1d">
            <seg n="7ddcdf1e">
              Herr talman! När du pratar om att du inte har hört om landsbygdsglasögonbegreppet,
              Erik A Eriksson, måste jag säga att du inte har läst Landsbygdskommitténs
              betänkande. Där handlar det om att man runt om i Sverige på nationell
              nivå, på regional nivå och på kommunal nivå måste sätta på sig
              landsbygdsglasögonen för att se att de beslut som vi fattar också
              belyses i ett landsbygdsperspektiv eftersom det är speciella förutsättningar
              på landsbygden. Därför är Landsbygdskommitténs rekommendation
              att ha landsbygdsglasögonen på.
            </seg>
            <seg n="18936c79">
              När det gäller arbetsgivaravgiften svarar du, Erik, inte på frågan
              om hur ni kan se till att det blir dyrare för landsbygdsföretagare,
              för den gröna sektorn, att anställa. Det kostar ändå så pass mycket
              pengar. Såvitt jag förstår finns det motioner till LRF:s stämmor
              runt om i landet där man kräver att LRF ska agera gentemot regeringen
              utifrån gjorda förändringar.
            </seg>
            <seg n="c455381b">
              Hur ska du hemma i Värmland prata med LRF eller de personer du
              möter på landsbygden exempelvis företagare som vill anställa och
              motivera denna försämring, detta försvårande, när det gäller att
              anställa?
            </seg>
          </u>
          <note type="speaker" n="1fb84043">
            Anf. 151 ERIK A ERIKSSON (c) replik:
          </note>
          <u who="peter_eriksson_83518c" xml:id="i-f464a4ccfbf8fc55-0" n="79c662d3" next="i-1877d140faa7191f-0">
            <seg n="239dc7a1">
              Herr talman! Först och främst tycker jag att principen ska vara
              att den som behöver glasögon också använder glasögon.
            </seg>
            <seg n="bd8d5e18">
              Jag behöver inte glasögon och inte heller förstasidan i dokumentet.
              Jag kan ju öppna dokumentet, vända blad och läsa innehållet i
              stället för att bry mig om hur utsidan ser ut. Den glättiga förpackningen
              är icke det som är den konkreta politiken.
            </seg>
            <seg n="ca7b67c9">
              När det gäller arbetsgivaravgifterna kan jag säga att vi i skogsbranschen
              pratar om rotnettot. Det är det som är avgörande och som är intressant.
              Om jag till exempel köper en mobiltelefon och betalar en spänn
              för den har jag likväl en månadskostnad när jag betalar av på
              mobiltelefonen. Inom skogsbranschen talar vi, som sagt, om rotnettot.
              Det är det som är det intressanta. För företagaren totalt sett
              blir det en förbättring ekonomiskt över tiden. Det sker inte över
              en natt sagt med all respekt men just den här frågan har ett symbolvärde
              eftersom ni tidigare har fått kritik för att ni inte tagit itu
              med den.
            </seg>
            <seg n="ee2be3f4">
              Det är klart att du väljer att slå tillbaka. Det skulle nog också
              jag ha gjort om jag var i dina kläder om jag hade haft dina glasögon,
              som jag inte behöver. Nåväl, jag ska inte raljera mer.
            </seg>
            <seg n="60e1e68e">
              Om jag helt kort får avsluta replikskiftet vill jag bara säga
              att frågan är för viktig för att vi ska vara osams. Jag hoppas
              verkligen att vi även framdeles hittar beröringspunkter. Precis
              som Ola förut vädjade till Socialdemokraterna kan jag hoppas på
              att vi hittar områden där vi är överens och kan få till stånd
              breda uppgörelser. Det tror jag är mycket viktigt.
            </seg>
            <seg n="b86fceea">
              Men sedan är det väl också bra det är förvisso inte så många
              åhörare nu i kammaren, men det jag vill säga kommer i alla fall
              till protokollet att det finns en skillnad mellan alliansens politik
              och oppositionens politik. Därmed är ett viktigt syfte med debatten
              uppfyllt.
            </seg>
          </u>
          <note n="89be4cea">
            Anf. 152 ANITA BRODÉN (fp):
          </note>
          <u who="peter_eriksson_83518c" xml:id="i-1877d140faa7191f-0" n="79c662d3" prev="i-f464a4ccfbf8fc55-0">
            <seg n="01c1a532">
              Herr talman! Åhörare! I det nya landsbygdsprogrammet, som också
              är den gemensamma strategin för landsbygdsutveckling inom EU,
              prioriteras framför allt fyra områden:
            </seg>
            <seg n="ef589ec2">
              Det här låg till grund för vår nationella strategi som antogs
              i juni 2006. Det nya programmet har en hög miljöambition och är
              mer inriktat på sysselsättning, småföretagande och entreprenörskap
              samt på övriga åtgärder för att bidra till en god utveckling på
              landsbygden. Detta är bra.
            </seg>
            <seg n="fddcee58">
              Folkpartiet är ett av de partier som satt med i utredningen.
              Ann-Kristine Johansson visade bilden på glasögon. Jag tror att
              Folkpartiet till en del var med i utformningen av det där.
            </seg>
            <seg n="6f88c4e7">
              Vi betonade just vikten av miljösatsningar och av att ta till
              vara entreprenörsandan och vikten av goda livsvillkor på landsbygden.
              Riskkapital, kreditgarantier och mikrolån lyfte vi alldeles särskilt
              fram.
            </seg>
            <seg n="0e45f48d">
              Vi anser att det är viktigt med de gröna näringarna. De utgör
              en bas, vilket vi talat om tidigare här i dag. De producerar hälsosamma
              livsmedel men också andra varor och tjänster som efterfrågas.
            </seg>
            <seg n="1d6b29ee">
              En annan oerhört viktig del är förvaltandet av landskapets natur-
              och kulturvärden. Det får vi inte glömma att lyfta fram.
            </seg>
            <seg n="db98cff2">
              Den nya regeringen ska nu sjösätta landsbygdsprogrammet en satsning
              på drygt 5 miljarder per år. Det är av största vikt att en uppföljning
              och en utvärdering löpande sker detta för att alla satsningar
              i möjligaste mån ska bli träffsäkra.
            </seg>
            <seg n="b31f6185">
              Vi som regering har ett krav på oss. Dessutom finns det en förväntan
              från väldigt många runt om i landet. År 2013 ska vi kunna konstatera
              att det har varit en fantastisk landsbygdsutveckling och att satsade
              medel har bidragit till detta.
            </seg>
            <seg n="3e2837be">
              Men, herr talman, det är inte enbart detta som gagnar en landsbygdsutveckling;
              det vet vi också. Framför allt gäller det de förutsättningar som
              vi nu får vara med och skapa för entreprenörer och innovatörer
              så att utveckling och tillväxt kan ske. Några av de viktiga förutsättningarna
              handlar om kommunikationer och utbildningsresurser.
            </seg>
            <seg n="0f506c94">
              Häromdagen i början av denna vecka gjorde jag ett mycket intressant
              besök i Dalsland och mötte då en av alla fantastiska entreprenörer,
              Anders Kihlberg från Mellerud. Han har på kort tid visat att träförädlingen
              och besöksnäringen är framtidsbranscher. Det är de människor som
              ser möjligheter och som har entreprenörsanda som är de som medverkar
              till att en utveckling kan ske.
            </seg>
            <seg n="d9cff8dd">
              Jag kan också påminna om Kamprad, Ikeas grundare, och om vad
              som skett i Haparanda. Alla vet vi att den satsningen lyfter en
              hel bygd, över landgränser över till Finland och också till Norge.
            </seg>
            <seg n="5d4f769c">
              Allt detta ger, tycker jag, anledning till optimism och framtidstro
              för landsbygden som helhet.
            </seg>
            <seg n="52f4c6ce">
              Då kan man fråga sig: Vad är landsbygd? Jag har ställt frågan
              till många runt omkring mig och har fått ganska olika svar.
            </seg>
            <seg n="996ada07">
              Jag gick in på nätet och sökte på Google på ordet landsbygd.
              Jag fick sitta en stund, för jag fick 963 000 träffar. Sedan gick
              jag vidare. Jag ville fördjupa min förberedelse så jag sökte på
              ordet landsbygdsutveckling. Då fick jag 294 000 träffar. Det finns
              alltså ett enormt intresse för de här frågorna.
            </seg>
            <seg n="77bf2c9c">
              En del funderar på vad landsbygd är. Söker man på definitionen
              av ordet landsbygd får man inte lika många träffar som Googleträffarna.
              Men ganska många olika definitioner ges.
            </seg>
            <seg n="eaf032c3">
              Jag väljer att redovisa Glesbygdsverkets definition som är ganska
              intressant. Ni här i kammaren känner väl till att när man färdas
              545 minuter är man i en tätort som har minst 3 000 människor och
              där det ska finnas möjligheter till flera olika arbetstillfällen.
              Reser man längre än 45 minuter är man i glesbygd.
            </seg>
            <seg n="b4b5f18e">
              Herr talman! Efter att ha tagit del av reservationerna i betänkandet
              och det särskilda yttrandet blir jag väldigt förvånad över oppositionens
              ansträngningar att slå in helt vidöppna dörrar.
            </seg>
            <seg n="eb87a820">
              Nog borde väl oppositionen ha kunskap om att alliansen, tillika
              regeringen, arbetar för att förbättra konkurrensvillkoren. Vi
              arbetar intensivt för att underlätta regelbördan där vi utlovat
              25 procents regelbördelättnader. Nog borde väl oppositionen också
              ha kunskap om att vi värnar småskalighet. Vi har i alla tider
              talat om företagsamhet och inte minst om de små företagen. Där
              ingår de mobila slakterierna. Vi vill satsa och till och med öka
              satsningen på forskning och utveckling vad gäller förnybar energi,
              där skogens potential också ska tillvaratas. Och slutligen, nog
              borde väl oppositionen ha kunskap om att vi arbetar vidare med
              att diversifiera småföretagandet på landsbygden, med jordens och
              skogens medverkan för att lösa klimatfrågan. Vi sätter konsumenten
              i centrum då vi slår vakt om livsmedelssäkerhet och en tydlig
              märkning, för att nämna några exempel.
            </seg>
            <seg n="fe1c34ed">
              Det som däremot skiljer oss åt är att regeringens politik handlar
              om att vi vill få fler människor i arbete. Vi vill inte förbjuda
              säsongsarbete, som tidigare, under den förra mandatperioden, var
              aktuellt. Tvärtom ser vi det som en viktig lösning för många landsbygdsföretag
              så att de både ska kunna starta och växa. Vi vill inte förbjuda
              avdrag för hushållsnära tjänster. Tvärtom ser vi en svart sektor
              som skulle kunna bli vit. Vi ser många nya arbetstillfällen och
              många familjer och ensamma äldre som skulle kunna få en bättre
              fungerande vardag. Vi vill inte förhindra privata och kooperativa
              driftsformer inom exempelvis vård, skola och omsorg. Tvärtom ser
              vi det som en enorm chans inte minst för kvinnor på landsbygden
              att få konkurrerande möjligheter att söka nya arbeten.
            </seg>
            <seg n="cda413f9">
              Jag anser att det inom skolan nu sker ett trendbrott. Utbildningsdepartementet
              föreslår en gymnasieutbildning som ger praktiskt begåvade ungdomar
              en ny chans, en ny möjlighet att få utveckla sina talanger och
              färdigheter. Tänk att med bibehållet självförtroende få studera
              och efter studiernas slut få känna att man kan kliva ut på arbetsmarknaden!
            </seg>
            <seg n="716a11da">
              På område efter område kommer det nu att ske satsningar för att
              vi ska få en större gemensam kaka att dela på. Den eftersläpning
              på infrastruktursatsningar som skett under lång tid kräver resoluta
              tag. Bristande kommunikationer, osäker el- och telefoniförsörjning
              och outbyggda bredbandslösningar på landsbygden begränsar fortfarande
              både verksamhet och satsningar.
            </seg>
            <seg n="0beaaa32">
              Herr talman! Jag brukar i mina debatter ta in den internationella
              infallsvinkeln, och jag gladdes när Erik Eriksson också gjorde
              det. Jag brukar vilja ta in den aspekten. Vi lever i en global
              värld, och de frågor vi i dag diskuterar har en enorm bäring på
              människor i andra länder. I grunden hänger EU:s jordbrukspolitik
              samman med EU:s landsbygdspolitik. Min och hela alliansens förhoppning
              är att det nu ska ske en ordentlig avreglering av jordbrukspolitiken
              den bör gå snabbt samt att WTO:s uppgörelse blir framgångsrik
              med hänsyn tagen till de allra fattigaste länderna och att arbetet
              med de globala klimatutmaningarna ska tillvarata de areella näringarna,
              som ju är en av lösningsfaktorerna.
            </seg>
            <seg n="6b47b06b">
              Slutligen, herr talman, är jag övertygad om att en bra och framgångsrik
              integration i vårt land inte kan ske om inte landsbygdens sociala
              resurser tas till vara. Också där kan det tillskapas många, många
              arbetstillfällen.
            </seg>
          </u>
          <note n="886ab4df">
            Enligt Kommun- och Landstingsförbunden består Sveriges 290 kommuner
            av 156 tätortsnära landsbygdskommuner, 23 glesbygdskommuner och
            111 tätortskommuner.
          </note>
          <note n="ce6ad241">
            Med detta yrkar jag bifall till utskottets förslag i betänkandet
            och avslag på samtliga reservationer.
          </note>
          <note type="speaker" n="32172950">
            Anf. 153 ANN-KRISTINE JOHANSSON (s) replik:
          </note>
          <u who="ann-kristine_johansson_80f4d4" xml:id="i-9c671b2f16ef38b5-0" n="7062ca1d" next="i-a228b1ef4e216168-0">
            <seg n="509823cf">
              Herr talman! Vi från oppositionen och Socialdemokraterna har
              i våra reservationer markerat att vi vill mer. Vi vill prata mycket
              mer om det svenska mervärdet. Jag kan från alliansens sida sakna
              det svenska mervärdet, stärkt djuromsorg, goda djurvillkor, duktiga
              lantbrukare som kan sälja de produkter som produceras. Det kan
              jag uppleva att ni backar på. Jag skulle därför vilja ställa en
              fråga till Anita Brodén eftersom ni säger att näringen ska ha
              likvärdiga konkurrensvillkor i förhållande till jordbruket i övriga
              EU. Jag ställde frågan även till Ola Sundell tidigare. Vad menar
              ni med det?
            </seg>
            <seg n="0771be00">
              Ni säger också att nationella regelverk är av stor betydelse
              vad gäller djurskydd, miljökrav och produktionsmedelsskatter.
              Är det djurskyddet ni ska backa på för att minska konkurrensförhållandet?
              Vi socialdemokrater hävdar att ett stärkt djurskydd ger goda,
              bra, säkra livsmedel som kan säljas på marknaden. Vad menar ni
              med att ni vill göra konkurrensreglerna lika?
            </seg>
            <seg n="570e0f46">
              Det behövs en helhetssyn. Ni tar med ena handen; höjda arbetsgivaravgifter
              för småföretagare och försämringar i a-kassan gör att det blir
              svårt att vara säsongsanställd. Var finns helhetssynen, Anita
              Brodén? Det är den vi efterlyser.
            </seg>
          </u>
          <note n="46ca73b0">
            Anf. 154 ANITA BRODÉN (fp) replik:
          </note>
          <u who="ann-kristine_johansson_80f4d4" xml:id="i-a228b1ef4e216168-0" n="7062ca1d" prev="i-9c671b2f16ef38b5-0">
            <seg n="b9b0d9a0">
              Herr talman! Jag tycker att vi har en fantastisk helhetssyn.
              Helhetssyn handlar om människan. Det handlar om att tillskapa
              och se människans möjligheter. Det i sin tur handlar oerhört mycket
              om att göra det möjligt att kunna försörja sig genom att tillskapa
              många jobb. Det är i mycket basen för det hela. Det som Ann-Kristine
              Johansson pratar om, mervärdet och djuromsorgen, tycker jag att
              Ola Sundell från Moderaterna redogjorde för mycket väl. I det
              fallet råder det ingen tvekan.
            </seg>
            <seg n="3c750d48">
              I betänkande efter betänkande och inlägg efter inlägg har vi
              från regeringspartiernas sida tydligt markerat hur viktigt vi
              anser att djurskyddet är. Vi anser att det är så pass viktigt
              att vi nu driver frågan inom EU för att få ett gemensamt välfärdscenter
              för EU förlagt till Sverige. Det handlar inte om att vi ska sänka
              våra krav på djuromsorg och djurskydd, utan det handlar om att
              vi vill få med många fler på båten. Det är vad det handlar om.
            </seg>
            <seg n="d0b33431">
              Vad gäller konkurrensvillkoren betyder vår enorma satsning, att
              sänka regelverket med 25 procent, kolossalt mycket. Det tjänar
              de allra minsta företagen allra mest på. Det gäller företag där
              man kanske är ensam eller har en anställd. De har fått använda
              mycket tid åt detta. Det är de satsningar vi framför allt gör.
              Vi har hela tiden haft en helhetssyn på just landsbygd och landsbygdsutveckling,
              och nu tar vi ett samlat grepp.
            </seg>
          </u>
          <note type="speaker" n="5c28b915">
            Anf. 155 ANN-KRISTINE JOHANSSON (s) replik:
          </note>
          <u who="ann-kristine_johansson_80f4d4" xml:id="i-9c671b2f16ef38b5-1" n="7062ca1d" next="i-a228b1ef4e216168-1">
            <seg n="6dd78311">
              Herr talman! Jag hoppas att den nya regeringen kommer med en
              samlad landsbygdsstrategi framöver, för det behövs.
            </seg>
            <seg n="2e5e2996">
              Än en gång är det försämringar av arbetsgivaravgiften och säsongsanställningar
              som drabbar företagare. Gröna jobb försvinner. Vad innebär det
              för landsbygden, för utvecklingen av tätortsnära skog, vandringsleder
              och så vidare? Det är som jag sade: Den ena handen vet inte vad
              den andra gör. Det ser jag som ett problem.
            </seg>
            <seg n="201ca7f7">
              Mycket av det som Anita Brodén säger är vi överens om. Det är
              jättebra att höra att ni inte kommer att backa vad gäller djurskyddet,
              utan vi ska ha den starka och stränga djurskyddslagstiftningen
              även i framtiden. Det intressanta är att ni i betänkandet skriver
              att konkurrensvillkoren för jordbruksländerna ska vara likvärdiga
              i EU. Jag kommer tillbaka till frågan: Vad menar ni med det i
              så fall?
            </seg>
          </u>
          <note n="6eff79bc">
            Anf. 156 ANITA BRODÉN (fp) replik:
          </note>
          <u who="ann-kristine_johansson_80f4d4" xml:id="i-a228b1ef4e216168-1" n="7062ca1d" prev="i-9c671b2f16ef38b5-1">
            <seg n="1ceaddc7">
              Herr talman! Det fantastiska med EU-samarbetet är just att vi
              kan få gemensamma regelverk. Vi kan lyfta fram de frågor som vi
              tycker är viktiga. Låt mig nämna minknäringen som exempel. Vår
              ingång var att vi ville lyfta fram djurskyddet också i andra länder
              i stället för att enbart se det nationellt.
            </seg>
            <seg n="e54cf7de">
              Vi tycker det är viktigt med båda gröna och vita jobb. Det viktiga
              är att det blir olika typer av jobb. Vi vill ge möjligheter för
              människor att komma ut, och inget arbete är sämre än något annat.
              Det handlar om att vi vill möjliggöra detta.
            </seg>
            <seg n="ec3f6721">
              Vi vill satsa på arbetsmöjligheter. Därför har vi infört både
              jobbavdrag och jobbgaranti, som innebär att en personlig lots
              kommer att följa människor och se till att vara just en vägledare.
              Regelförenkling har jag nämnt. Vi kommer också att visa på vikten
              av småskalighet, som har varit uppe tidigare, genom att vi nu
              inbjuder till en hearing i utskottets regi. På det viset vill
              vi visa hur viktigt vi tycker att det är.
            </seg>
            <seg n="a7a419c4">
              Jag hoppas att ni från oppositionen på punkt efter punkt känner
              att vi menar allvar. Ni kommer också att få uppleva att detta
              kommer att ske. Nu är det mycket som Ann-Kristine Johansson klagar
              över: Varför har det här behövts? Och varför har inte detta skett?
              Vi har haft fem månader på oss. Ändå har vi redan kommit överens
              och satt ned foten. Ni har haft tolv år på er under den senaste
              regeringsperioden, Ann-Kristine Johansson. Låt oss få ett par
              månader till, så kommer det att bli ytterligare punkter på listan.
            </seg>
          </u>
          <note type="speaker" n="987f1934">
            Anf. 157 TINA EHN (mp) replik:
          </note>
          <u who="tina_ehn_f52113" xml:id="i-5e71b77a79a62d19-0" n="2b0d6c8e" next="i-50c0a699921c2d29-0">
            <seg n="248e0f2f">
              Herr talman! Jag har svårt att få ihop det hela. Djurskyddet
              är så viktigt att man lägger ned Djurskyddsmyndigheten. Och man
              pratar om gemensamma regelverk i EU. När vi var i Bryssel såg
              vi bilder på de fixerade svinsuggorna. Vi hoppas att vi ska kunna
              påverka i EU så att de får det bättre, så vi har rätt mycket att
              göra. Djurskyddsmyndigheten hade säkert kunnat hjälpa oss med
              det jobbet. Nu är det som det är med den saken, och vi kommer
              att debattera frågan om djurskydd ytterligare.
            </seg>
            <seg n="e44b3d5b">
              Frågan om småskalig livsmedelsförädling, som vi alla står här
              och vurmar för, har Miljöpartiet drivit ganska hårt under sin
              period i riksdagen. Det är någonting som står präntat i vårt partiprogram
              sedan början. Vi har också varit med och sett till att vi fått
              pengar till det.
            </seg>
            <seg n="98060c70">
              Åsa Domeij hade en interpellationsdebatt i riksdagen i april
              2004, där hon efterlyste en handlingsplan för att utveckla småskalig
              livsmedelsförädling. Den dåvarande regeringen gav Livsmedelsverket
              ett sådant uppdrag. Känner Anita Brodén till om det är något som
              kommer att fortgå? Vi kommer att göra ett studiebesök på Livsmedelsverket,
              så frågan kommer säkert upp. Är det något som du vill svara på?
            </seg>
          </u>
          <note n="d7724d16">
            Anf. 158 ANITA BRODÉN (fp) replik:
          </note>
          <u who="tina_ehn_f52113" xml:id="i-50c0a699921c2d29-0" n="2b0d6c8e" prev="i-5e71b77a79a62d19-0">
            <seg n="be0cbd1e">
              Herr talman! Jag vill börja med frågan om Djurskyddsmyndigheten.
              Alla känner säkert till Folkpartiets inställning, att vi från
              början ville ha kvar Djurskyddsmyndigheten. Vi röstade för dess
              tillblivelse. Nu är vi med i en gemensam allians, och vi har varit
              med på det beslut som har fattats och ställer oss bakom det. Vår
              ingång är nu att medverka till att detta ska bli så bra som möjligt,
              och jag har mycket stor tilltro.
            </seg>
            <seg n="2c954aae">
              Vi har tillsammans träffat bland annat Leif Denneberg från Jordbruksverket
              och har fått se en lista och en förklaring på hur man kommer att
              ta tag i frågan om djurskyddet. I det samarbete som nu sker för
              man över alla bra kunskaper och erfarenheter från Djurskyddsmyndigheten
              till Jordbruksverket. Så sent som i dag fick vi besked om att
              10 miljoner är öronmärkta pengar för forskning om alternativ till
              djurförsök. Med det visar vi att vi menar allvar. Vi kommer givetvis
              att vara oerhört angelägna att följa detta.
            </seg>
            <seg n="688d97e8">
              Nu kommer det att bli en annan hatt, en annan huvudman. Det viktigaste
              är att det här blir verkstad, att man tar ett samlat grepp. Jag
              känner mig trygg i att vi alla är överens om att det blir ett
              starkt djurskydd. Att vi sedan kopplar in frågan i EU är väl en
              självklarhet för oss som är EU-positiva. Vi vill se till att vi
              kommer överens, så att det inte ska bli långa djurtransporter.
              Vi vill ta de stora greppen gemensamt. Därför är det helt naturligt.
            </seg>
          </u>
          <note type="speaker" n="e6c9d325">
            Anf. 159 TINA EHN (mp) replik:
          </note>
          <u who="tina_ehn_f52113" xml:id="i-5e71b77a79a62d19-1" n="2b0d6c8e" next="i-50c0a699921c2d29-1">
            <seg n="47214a00">
              Herr talman! Ett samlat grepp var vad vi tog när vi startade
              upp Djurskyddsmyndigheten en gång i tiden. Det är tråkigt för
              Folkpartiet att Folkpartiet har fått backa så otroligt i den här
              frågan. Jag hoppas ändå att Folkpartiet kommer att driva det som
              de säger här och ser fram emot att samarbeta i djurskyddsfrågor.
            </seg>
            <seg n="d14872c2">
              En annan fråga är byggandet på jordbruksmark, som jag tog upp
              i mitt inledningsanförande, och byggandet av stora externa köpcentrum.
              Jag upplever att Miljöpartiet får fajtas både mot byggande på
              jordbruksmark och mot byggande av köpcentrum runt om i landet.
              Jag undrar hur Folkpartiet ställer sig till detta.
            </seg>
          </u>
          <note n="acba2812">
            Anf. 160 ANITA BRODÉN (fp) replik:
          </note>
          <u who="tina_ehn_f52113" xml:id="i-50c0a699921c2d29-1" n="2b0d6c8e" prev="i-5e71b77a79a62d19-1">
            <seg n="208ca7c2">
              Herr talman! Jag tror inte att Tina Ehn behöver beklaga Folkpartiet.
              I stället handlar det om att sätta fokus på djuren. Det är ju
              djurens väl och ve som vi pratar om. Det är djurskyddet som är
              i vårt fokus, och det kommer vi gemensamt att jobba vidare för.
            </seg>
            <seg n="4ca7789c">
              Jag ska besvara den fråga som jag inte hann med som handlar om
              småskalig livsmedelsförädling.
            </seg>
            <seg n="a2058fb5">
              År 2004 drev Miljöpartiet frågan. De hade då väldigt god kontakt
              med regeringen, så det hade funnits möjlighet att driva fram frågan.
              Nu är det en boll som vi fortsätter att rulla, eftersom småskalighet
              är något som vi alla ställer upp på och som vi på alla sätt och
              vis vill värna. Dessutom har vi kritiserat den förra regeringen
              enormt för den stora byråkratin och för alla de hinder som har
              funnits för att kunna starta och driva en småskalig verksamhet.
              Här finns det inget som bromsar oss i det avseendet.
            </seg>
            <seg n="e2706945">
              Vad gäller jordbruksmark får man faktiskt göra en avvägning.
              Det handlar om att vi måste ha mark för att odla både hälsosamma
              livsmedel och energi, men det handlar också om att vi vill ha
              en byggnation. Vill vi att landsbygden ska växa och leva måste
              ju människor bo och verka där. Här får man självklart hitta lämpliga
              marker, ibland skogsdungar. Vi förordar också en flexiblare tanke
              och syn på sjönära mark. Det måste finnas en flexibilitet i landsändar
              där det finns fler sjöar än människor.
            </seg>
          </u>
          <note type="speaker" n="3269c512">
            Anf. 161 IRENE OSKARSSON (kd):
          </note>
          <u who="christina_oskarsson_258320" xml:id="i-bab655272d1c705f-0" n="b4f87997">
            <seg n="132f68c0">
              Herr talman! Landsbygdsutveckling är ett omfattande begrepp.
              Det kan innebära en fungerande infrastruktur, som gör att vi kan
              leva på landsbygden, en infrastruktur som utgörs av vägar, telefoni,
              bredband, mobiltelefon som gör att vi kan vara aktiva som medborgare.
            </seg>
            <seg n="38f5a411">
              Efter vad som har hänt i Småland i samband med stormen Per, där
              flera familjer har varit utan både el och telefoni flera veckor
              och flera månader i det senare fallet, finns det många, till exempel
              den hästtränare som äger ett antal av landets bättre hästar, som
              inte kan sköta sina ärenden per telefon och via datakommunikation.
              Den kvinna som bor på landsbygden utanför Nässjö och producerar
              spannmål för export fick åka in till Nässjö, flera mil tur och
              retur, därför att mobilen inte heller fungerade. Allt detta visar
              på att det finns mycket kvar att göra när det gäller den delen
              av infrastrukturen för att hela Sverige ska fungera.
            </seg>
            <seg n="39af1e84">
              En väl fungerande infrastruktur innebär också att vi har ett
              väl fungerande socialt samhälle, att barn och unga har tillgång
              till skola inom rimliga avstånd, att äldre får den vård och omsorg
              de behöver utan att lämna sin hembygd. En fungerande infrastruktur
              kräver också att staten ser till att myndigheter och andra samhällsinstitutioner
              finns i hela landet.
            </seg>
            <seg n="4ebcfd50">
              Det skulle vara välgörande om vi i Sveriges riksdag och andra
              politiska församlingar i vårt land tog reda på vad våra beslut
              får för konsekvenser för landsbygden innan vi fattar dem.
            </seg>
            <seg n="e709a95d">
              Vi har hört hänvisningar till Landsbygdskommittén. Där står det
              om rural proofing , alltså att bevisa att det fungerar på landsbygden.
              Detta är viktigt för att vi ska kunna leva upp till begreppet
              Hela Sverige ska leva. Men det räcker inte. Om vi ska kunna verka
              och bo krävs att många av oss också har arbete där vi bor eller
              på ett rimligt pendlingsavstånd.
            </seg>
            <seg n="582f4323">
              Den ideella sektorn har också en stor social betydelse och betydelse
              för att man ska kunna bedriva viss verksamhet. Erik Eriksson var
              inne på det tidigare.
            </seg>
            <seg n="7ba98f20">
              Vi kristdemokrater tog ett helhetsgrepp på de här frågorna förra
              året och arbetade fram en landsbygdspolitik. Den har varit vägledande
              i vårt arbete i landsbygdspolitiska program och i Landsbygdskommittén
              och i det arbete som har bedrivits i samband med regeringsbildningen.
            </seg>
            <seg n="b2f1304d">
              Vi såg att det krävdes att vi gör verklighet av talet att hela
              Sverige ska ha samma förutsättningar.
            </seg>
            <seg n="48cd1aa3">
              En viktig del är att utvecklingsresurser som står till buds har
              en tydlig inriktning på att utveckla landsbygden. De gröna näringarnas
              betydelse ska inte förringas. De ska lyftas fram. Det har skett
              både i LBU-programmet och i övriga EU-program med bäring på landsbygd.
            </seg>
            <seg n="fd68f90a">
              Även naturvårdens värden för näringslivet ska lyftas fram. Det
              gör vi till exempel genom att stödja turismnäringar med hållbara
              förtecken som bo på lantgård och många andra kreativa idéer som
              vi har hört exempel på här. Inte minst landsbygdens kvinnor driver
              de företagen. De har stor potential att utveckla dem.
            </seg>
            <seg n="2ea50950">
              Vi behöver det här. Vi behöver det för att göra verklighet av
              att hela Sverige ska leva. Vi behöver förenkla regelverket för
              de här företagen. Det är glädjande att det nya LBU-programmet
              har en tydlig profil på företagande och att vi politiskt är överens
              om det och att vi är överens om att det är både det traditionella
              företagandet inom de agrara näringarna och det nya landsbygdsföretagandet
              som ska stödjas.
            </seg>
            <seg n="7617509f">
              Om vi ska kunna driva företag måste vi också kunna finansiera
              verksamhet. Vi behöver kunna ta lån. Jag har lyssnat på många
              hemma i mina bygder Aneby ligger knappt fem mil från Jönköping
              som inte kan få låna för att bygga nya lokaler för sitt företag
              eftersom de inte har något värde. Jag kan tänka mig hur det är
              norr om Dalälven i vissa sammanhang.
            </seg>
            <seg n="98965aa8">
              Det finns ljusglimtar. Kreditgarantiföreningar som växer fram
              ser vi som en potential för landsbygdens utveckling. Ett lysande
              exempel på det kunde vi läsa om i förra veckans ATL. En nystartad
              kreditgarantiförening med bland andra Milko som aktör hade gått
              in och gjort det möjligt att hjälpa företagare att satsa på att
              bygga en ny stor mjölkproduktionsanläggning.
            </seg>
            <seg n="05319c61">
              Vi kristdemokrater ser det som en god väg och hoppas på flera
              sådana, kanske med andra syften än att bara stödja företagande.
              Vi kanske kan hitta den modellen även när det gäller annan byggnation
              av fastigheter med mera.
            </seg>
            <seg n="35b45190">
              Landsbygden har genomgått och genomgår stora förändringar. Det
              jordbruksföretagande som många av oss växte upp med finns inte
              längre. I dag är jordbruksföretagandet fullt jämförbart med allt
              annat företagande. Men vi har fortfarande stöd till produktionen.
              Vår målsättning, inom Kristdemokraterna, är att lantbruksföretagen
              ska kunna existera utan det.
            </seg>
            <seg n="22312977">
              Jag säger detta med vetskap om att vi har olika förhållanden
              i Sverige. Vi har pratat om vårt avlånga land. Det finns olika
              förutsättningar för att skapa bärkraftiga företag.
            </seg>
            <seg n="330c07b5">
              I samma andetag som detta sägs är det viktigt att vi tar ansvar
              för våra kollektiva nyttigheter som hur vi vårdar vår miljö, hur
              vi tar ansvar för den biologiska mångfalden och hur vi vårdar
              det öppna landskapet. Det kommer att kräva att vi under överskådlig
              tid ger vissa stöd till de företag som är beredda att hålla vårt
              landskap i skick. Jag tror inte att någon av oss vill se bara
              skog från Kalmar till Linköping och från Norrköping vidare norrut.
            </seg>
            <seg n="eddd67b4">
              Det regelverk som finns för dagens stöd måste harmoniseras med
              övriga EU. Det betyder inte att vi ska ge avkall på de krav vi
              ställer på företag i Sverige. Vi kristdemokrater har drivit och
              driver att regler som finns, bland annat tvärvillkoren, ska tolkas
              på samma sätt i hela den europeiska unionen. Det är inte rimligt
              att vi straffbelägger företagare utifrån svensk lagstiftning när
              deras kolleger på kontinenten har helt andra regelverk. Våra regler
              ska vara plusfaktorer och en konkurrensfördel.
            </seg>
            <seg n="dabdd7dd">
              Nu har Ann-Kristine Johansson lämnat kammaren, men jag tror inte
              att hon har läst hela betänkandet. Jag skulle vilja flika in att
              om man fortsätter att läsa på s. 17, som hon har varit inne på,
              står det att Sverige arbetar aktivt på EU-nivå för att höja ambitionen
              inom bland annat djurskydds- och miljöskyddslagstiftningen med
              den svenska lagstiftningen som förebild. Låt oss vara föregångare
              och låt oss dra nytta av att vi är bra. Vi ska inte straffa våra
              företag.
            </seg>
            <seg n="fd406855">
              I veckan presenterade Nutek en rapport om företagens administrativa
              kostnader på livsmedelsområdet. Det framkommer att inte minst
              små företag finner regelbördan svår att bära. Många av reglerna
              och tillämpningarna är utformade efter de stora företagen. Här
              efterlystes en förändrad syn, inte minst vill man se att det sker
              en samordning av tillsynen mellan olika myndigheter och aktörer
              så att man inte som företagare behöver svara på samma fråga flera
              gånger. Företagen vill också att man tar större hänsyn till att
              många av dem har en väl fungerande egenkontroll.
            </seg>
            <seg n="59ec84ca">
              Den här rapporten är en del i regeringens arbete med regelförenkling.
              Jag hoppas att den vägs in i den strategi som regeringen ska utarbeta
              utvecklingskraft för landsbygden. Vi ser det som mycket angeläget
              att den kommer till stånd snart.
            </seg>
            <seg n="ad8cad5f">
              Jag vill flika in en sak som jag tror att det nya landsbygdsprogrammet
              är viktigt för. Det är Leaderarbetsmetoden, trepartnerskapet mellan
              näringsliv, ideell sektor och det offentliga. Rätt använd ger
              den förutsättningar för företagande, social samhörighet och hör
              och häpna nya förtroendevalda. Jag har själv på hemmaplan sett
              ett antal människor som har varit engagerade på det sättet gå
              in i olika partier och bli aktiva politiker. Det är ett sätt att
              jobba för att utveckla landsbygden och ge landsbygden förutsättningar
              för framtiden.
            </seg>
            <seg n="2461b6c2">
              Jag hoppas att jordbruksministern, näringsministern och infrastrukturministern
              gör gemensam sak kring de här frågorna och ger oss goda förutsättningar
              att utveckla hela Sverige.
            </seg>
          </u>
          <note n="eb80f242">
            Överläggningen var härmed avslutad.
          </note>
          <note n="95239d53">
            11 § Museer
          </note>
          <note n="2a2f2846">
            Föredrogs
          </note>
          <note type="speaker" n="b6957c65">
            Anf. 162 DAN KIHLSTRÖM (kd):
          </note>
          <u who="dan_kihlstrom_3e3877" xml:id="i-b4ae15a2aa8c719c-0" n="6633ef22" next="i-dd447fa9a27ed2a3-0"/>
          <note n="1d747bf8">
            Herr talman! Kulturutskottets andra betänkande i år behandlar
            några förslag som handlar om museer och deras verksamhet. Betänkandet
            innehåller 15 motionsyrkanden från den allmänna motionstiden 2006.
            Dessa förslag från riksdagsledamöter avstyrks av kulturutskottet.
            Argumenten för dessa avslag finns i häftet. De argumenten kommer
            säkert till viss del att framföras i den kommande debatten.
          </note>
          <u who="dan_kihlstrom_3e3877" xml:id="i-dd447fa9a27ed2a3-0" n="6633ef22" prev="i-b4ae15a2aa8c719c-0">
            <seg n="c90c7500">
              I slutet av betänkandet finns en reservation och ett särskilt
              yttrande. Argumenten bakom dem kommer säkert också att lyftas
              fram av reservanten.
            </seg>
            <seg n="eb2b0eaf">
              Det finns förslag om att samernas konstskatter ska återföras
              till de museer som samerna själva anser lämpligast. Det finns
              ett förslag om att ett kulturarvscity ska inrättas i Vimmerby.
              I betänkandet finns också förslag på inrättande av nya museer
              eller uppgradering. Det finns åtta förslag om statligt stöd till
              existerande museer i landet.
            </seg>
            <seg n="e2378d20">
              De konkreta förslagen berör ett Alvar Aalto-centrum i Dalarna,
              ett Nobelmuseum, Skogsmuseet i Lycksele, Julita gård samt ett
              nationellt centrum för fotografi vid Västerbottens museum i Umeå.
            </seg>
            <seg n="ec9abc33">
              Utskottet avstyrker tre motioner som begär att nazism, antisemitism
              och kommunismens brott ska uppmärksammas. Utskottet anser att
              motionärernas förslag redan är tillgodosedda genom Forum för levande
              historias verksamhet och genom det utökade uppdrag regeringen
              nyligen gett denna myndighet.
            </seg>
            <seg n="53a3933c">
              Herr talman! Efter denna korta introduktion och sammanfattningen
              är det nu dags för själva debatten som jag med varm hand lämnar
              över till de anmälda talarna.
            </seg>
          </u>
          <note n="60c34394">
            Vad innehåller då betänkandet?
          </note>
          <note type="speaker" n="ab576cf0">
            Anf. 163 SIV HOLMA (v):
          </note>
          <u who="siv_holma_8514dc" xml:id="i-4d3aec21cd3b29eb-0" n="2083b56d">
            <seg n="6782c18d">
              Herr talman! Jag yrkar bifall till reservation 1 som går ut på
              att värdefulla historiska fynd bör förvaras på museer så nära
              den ursprungliga fyndplatsen som möjligt. Jag anser därför att
              samernas konst ska återföras till samernas museum i Jokkmokk eller
              till andra museer som samerna anser vara passande.
            </seg>
            <seg n="2d695a9f">
              I Jokkmokk finns Ájtte Svenskt fjäll- och samemuseum. Förra året
              i januari gav Kulturrådet Bengt Nyström i uppdrag att studera
              och redovisa vilka förutsättningar Ájtte har att bli ett nationellt
              verkande ansvars- och specialmuseum. Utredaren tar upp förutsättningarna
              för Ájtte att uppfylla rollen som museum med ett nationellt ansvar
              för sina ämnesfrågor. Han föreslår att Ájtte ska betraktas som
              ett nationellt museum med ansvar för samisk kultur och fjällvärldens
              natur och kultur. Det ska jämställas med övriga statliga museer
              och stiftelser. Han vill att Sametinget ska ha en tydligare roll
              och medverkan i Ájtte.
            </seg>
            <seg n="7f8646d7">
              Kulturrådet har förordat att Ájtte ska få möjligheten att prövas
              för kompletterande statliga bidrag i samband med fördelningen
              av bidragen till de regionala museerna. Från min sida ser jag
              helst att Ájtte får öronmärkta medel från staten. Jag vill i detta
              sammanhang uttala min förhoppning om att regeringen ger besked
              i denna fråga i samband med den ekonomiska vårpropositionen i
              april. Jag hoppas samtidigt att den som har skrivit motionen,
              som Vänsterpartiet stöder, andre vice talman Birgitta Sellén,
              kommer att använda Centerpartiets position i alliansregeringen
              till ett positivt resultat för Ájtte Svenskt fjäll- och samemuseum
              i Jokkmokk. Ájtte måste få det stöd som det behöver för att kunna
              ta ett nationellt ansvar för sina ämnesfrågor där bland annat
              samisk kultur ingår.
            </seg>
            <seg n="386e26eb">
              Vid Sametingets plenum i Lycksele den 2022 februari i år bifölls
              en motion som går ut på att göra Ájtte till ett samiskt ansvarsmuseum.
              Av protokollet framgår dessutom att Ájtte under innevarande år
              har varit tvunget att dra ned på kostnaderna motsvarande fem och
              en halv tjänst.
            </seg>
            <seg n="e8ba4b3f">
              Det framgår också att Sametinget redan i februari förra året
              i sina budgetäskanden talade för att Ájtte skulle tilldelas mer
              resurser. Sametinget uppvaktade den socialdemokratiska regeringen
              tillsammans med landstinget i Norrbotten och Jokkmokks kommun
              i samband med att Bengt Nyströms utredning överlämnades till regeringen.
              Man har också uppmärksammat jordbruksminister Eskil Erlandsson,
              när han besökte Sametingets styrelse den 7 december, på att frågan
              om Ájttes framtida status snarast bör lösas.
            </seg>
            <seg n="57e5b281">
              Jag anser det vara viktigt att känna till att Sametinget anser
              att samiska konst- och kulturföremål så långt det är möjligt ska
              återföras till Ájtte. För att det ska bli möjligt måste Ájtte
              få ansvaret, och staten måste ge pengar för att Ájtte ska klara
              av uppgiften.
            </seg>
            <seg n="c5ce58cc">
              Herr talman! Jag vill i detta sammanhang uppmärksamma en fråga
              som principiellt ligger i linje med det som jag har tagit upp.
              Vid nämnda Sametingsmöte beslutade man också att kräva en fullständig
              identifiering av allt samiskt skelettmaterial i samtliga statliga
              samlingar och en repatriering av de mänskliga kvarlevorna till
              de områden där de hör hemma.
            </seg>
            <seg n="b49593e0">
              Från Sametingets sida anser man att alla museer och institutioner
              som omfattas av regeringsuppdraget om inventering av urfolks kvarlevor
              ska redogöra för sitt samiska skelettmaterial. Man vill också
              veta hur museerna och institutionerna har tillskansat sig materialet,
              om det skett genom gravöppningar eller på annat sätt. Sametingets
              krav får mitt fulla stöd.
            </seg>
            <seg n="64ee308e">
              Sametinget avser att uppvakta kulturministern i denna fråga.
              Jag hoppas att Sametinget då får ett positivt besked av kulturministern.
            </seg>
            <seg n="59a5dc26">
              Jag har en fråga till Hans Wallmark. Kommer du att verka för
              att din regering ser till att Sametingets krav förverkligas?
            </seg>
            <seg n="2f7a0329">
              Herr talman! Jag vill även beröra det särskilda yttrandet som
              finns med anledning av avsnittet om uppmärksammande av nazism,
              antisemitism och kommunismens brott. I utskottets ställningstagande
              talas om att regeringen för 2007 har höjt anslaget till Forum
              för levande historia med 2,5 miljoner kronor. I regleringsbrevet
              den 21 december förra året gav regeringen direktiv om att belysa
              och informera om kommunismens brott mot mänskligheten. I pressmeddelandet
              skrivs följande: En informationsinsats i tillägg till det arbete
              som Forum för levande historia gör om nazismen ska också ske om
              kommunismen. Uppdraget ska genomföras i samråd med lärosäten och
              forskningsfinansierade myndigheter samt andra berörda myndigheter
              och institutioner.
            </seg>
            <seg n="4df144d1">
              I det särskilda yttrandet tar jag upp min kritik vad gäller forskning
              och beteckningen kirunasvenskar. Jag välkomnar forskning, men
              jag anser att det är viktigt att forskningen är fri och obunden
              från statliga direktiv. Det är särskilt viktigt när det gäller
              historisk forskning.
            </seg>
            <seg n="554acc70">
              Som ett exempel tänker jag på Väinö Linnas skönlitterära trilogi
              Här under polstjärnan som handlar om tiden före, under och efter
              inbördeskriget 1918 i Finland. Under lång tid efter detta krig
              var den förhärskande finska historieuppfattningen av den tidens
              händelser den som segrarna i inbördeskriget gav.
            </seg>
            <seg n="a7a8d12c">
              Herr talman! Jag vill också understryka att benämningen kirunasvenskar
              inte är en korrekt benämning på de människor som emigrerade till
              Sovjet under 1920- och 1930-talen. Det är en uppfattning som för
              övrigt stöds av andra, till exempel Anders Gustafsson, filosofie
              magister i historia. Han har för Vänsterpartiets räkning utrett
              de svenska kommunisternas roll i Sovjetemigrationen. I boken Svenska
              sovjetemigranter skriver han i inledningen följande:
            </seg>
            <seg n="837a0900">
              De svenskar som emigrerade till Sovjetunionen på 1920- och början
              på 1930-talen har oftast slarvigt klumpats ihop under beteckningen
              Kirunasvenskarna. Eneberg har tidigare påpekat att detta begrepp,
              myntat av Utrikesdepartementet, är ganska luddigt och felaktigt.
              Emigranterna kom inte bara från Kiruna utan även andra delar av
              Sverige.
            </seg>
            <seg n="d7451bcb">
              Gustafsson använder begreppet svensk sovjetemigrant för en svensk
              medborgare som emigrerade från Sverige till Sovjetunionen under
              perioden 19171936 för att arbeta.
            </seg>
            <seg n="09356915">
              Jag håller på att läsa boken och kan säga att det är en redovisning
              med tydliga källhänvisningar och som jag uppfattar det utgår från
              faktiska historiska dokument.
            </seg>
            <seg n="1dc3808c">
              Låt mig ta några axplock som kanske gör er mer intresserade av
              att läsa den. I boken ställs frågan: Vilka var det som föreslog
              att svenskar, företrädesvis kommunister, skulle emigrera till
              Sovjetunionen på 1930-talet? I boken framkommer det bland annat
              att det i olika kommunala församlingar landet runt var socialdemokrater
              och borgare som motionerade om att de arbetslösa i kommunen skulle
              exporteras till Sovjet.
            </seg>
            <seg n="83256181">
              I till exempel Västervik fick en socialdemokrat igenom en motion
              1931 om att man skulle ge 5 000 kronor till personer som kunde
              visa upp anställningsbevis och inresetillstånd till Sovjet. Pengarna
              användes inte eftersom det inte fanns några arbetslösa som var
              intresserade av att emigrera. Bidraget avvecklades 1932.
            </seg>
            <seg n="d3142b2c">
              I min hemkommun Kiruna beslutade kommunfullmäktige 1931 om ett
              resebidrag för arbetslösa som erhållit arbete i Sovjet-Unionen.
              Ingen representant från något parti opponerade sig, och fullmäktige
              beslutade enhälligt att utbetala ett resebidrag på 100 kronor
              till varje vuxen och 50 kronor till varje barn. Pengarna utbetalades
              till de åtta personer med familjer som lämnat intyg om att de
              fått dessa anställningar.
            </seg>
            <seg n="14379252">
              Det finns med andra ord, herr talman, mycket att studera när
              det gäller historia. Jag är själv väldigt intresserad av att lära
              mig något av den. Det tror jag att andra också är.
            </seg>
            <seg n="284be7bc">
              Tyvärr kan man väl säga att den historieundervisning som jag
              med flera har fått ta del av handlade om en historia som låg väldigt
              långt ifrån den verklighet som man själv befann sig i, också geografiskt.
              Jag ser fram emot att man får ytterligare kännedom om de här frågorna.
            </seg>
          </u>
          <note type="speaker" n="06b7e76f">
            Anf. 164 HANS WALLMARK (m):
          </note>
          <u who="hans_wallmark_d27c95" xml:id="i-b855af8c345c2c1d-1" n="ddce402f">
            <seg n="c1995835">
              Herr talman! Jag tror att kulturmänniskor är de tappraste och
              de uthålligaste. I vart fall gäller det våra kulturpolitiker i
              riksdagen. Vi är nu kvar här de sista timmarna av torsdagens ärendebehandling.
              Sedan är det fredag och plenifri vecka. Detta, herr talman, tycker
              jag bekräftar att åtminstone våra kulturpolitiker är de tappraste
              och de uthålligaste. Där kan nog flera av kollegerna instämma.
            </seg>
            <seg n="fcb7b82c">
              När det gäller betänkandet om museer är vi överens om det mesta,
              närapå allt, från skrivningarna om ett Alvar Aalto-centrum i södra
              Dalarna till ett Nobelmuseum, Skogsmuseet i Lycksele, Julita gård
              och Västerbottens museum.
            </seg>
            <seg n="9596729d">
              Siv Holma ställde en konkret fråga om samerna och det uttalande
              man hade gjort vid tinget senast. Jag utgår från att de också
              kommer att ta kontakt med Kulturdepartementet och då framföra
              det. Jag passar lite grann på frågan, för jag tror att informationen,
              som jag uteslutande hitintills har fått av Siv Holma från riksdagens
              talarstol, kanske inte är helt så fullödig att jag klart kan avge
              de exakta svaren. Däremot utgår jag från att Kulturdepartementet
              i en sedvanlig diskussion efter en uppvaktning kommer att föra
              ett bra resonemang om just den konkreta frågan.
            </seg>
            <seg n="d1441b3f">
              Jag kan kontra med att ställa frågor till Siv Holma i stället.
              Då kommer vi in på några detaljer i betänkandet som jag ändå tycker
              är viktiga.
            </seg>
            <seg n="fd6c4568">
              Den första, och det är den viktigaste, är att med en alliansregering
              har vi äntligen till slut fått tilläggsdirektivet att Forum för
              levande historia inte bara ska granska nazismens brott mot mänskligheten
              utan även kommunismens brott mot mänskligheten. Jag tycker att
              det är oerhört glädjande.
            </seg>
            <seg n="7e603e0e">
              Tyvärr måste jag nog säga att jag inte är alldeles säker på att
              detta hade skett om vi inte hade fått ett regeringsskifte. Jag
              tror att en alliansregering har varit en förutsättning för att
              få det breddade mandatet. Inte därför att jag misstror Socialdemokraterna,
              för Socialdemokraternas historia under efterkrigstiden har visat
              att man har försökt hålla en tydlig rågång mot kommunister, inom
              fackföreningsrörelsen och även ute i samhället. Däremot är jag
              rädd för att om vi hade haft en socialdemokratisk regering hade
              den i förhandlingar med framför allt Vänsterpartiet kanske fått
              undvika att införa detta tilläggsdirektiv till Forum för levande
              historia. Jag tycker att det är viktigt. Jag tycker att det är
              bra att vi lyfter fram även kommunismens brott mot mänskligheten.
            </seg>
            <seg n="b1da025e">
              Siv Holma har avgett ett särskilt yttrande. Där säger hon att
              forskningen ska vara fri och obunden från statliga direktiv. Det
              där gillar jag. Jag ska med varm hand överlämna det till våra
              utbildningspolitiker så att de kan använda det när vänsterpartister
              diskuterar svensk forskningspolitik, när det är dags för det i
              kammaren, herr talman, för det är en bra mening. Forskningen ska
              vara fri och obunden från statliga direktiv.
            </seg>
            <seg n="139c65ac">
              Men sedan sade Siv Holma någonting, nämligen att hon tycker om
              historia. Jag delar hennes nöje när det gäller historia. Hon säger
              dessutom någonting som jag också håller med om: Vi ska lära av
              historien. Där tror jag att Forum för levande historia med det
              breddade mandatet, att undersöka även kommunismens brott mot mänskligheten,
              kan lära oss väldigt mycket om vår historia och just om kommunismens
              brott mot mänskligheten.
            </seg>
            <seg n="13c4a0d5">
              Det är i så fall bra att vi alla här i salen genom det eniga
              betänkandet, sånär som på en reservation, delar grundsynen att
              kommunismen har utfört brott mot mänskligheten på samma sätt som
              nazismen. Och det är bra att Forum för levande historia har fått
              det tilläggsmandatet. Det gör att envar som hädanefter vill kalla
              sig kommunist ska uppmanas att ta en historielektion. Lär av historien!
            </seg>
            <seg n="630ed8c0">
              Det särskilda yttrandet och slutet av Siv Holmas inlägg handlade
              om kirunasvenskar. Det är förvisso alldeles sant det Siv Holma
              säger, att det var fler än personerna från Kiruna som emigrerade
              till Sovjetunionen. Men det som hände i Kiruna och det som framför
              allt författaren Kaa Eneberg har visat i böcker och tv-inslag
              är ju den tystnadens kultur som mötte dem som lyckades ta sig
              tillbaka hem till Sverige från Sovjetunionen.
            </seg>
            <seg n="3db762fa">
              Det var inte alla som gjorde det. En hel del gick under i Sovjetunionen.
              Men det var ett antal familjer som kom tillbaka. De möttes av
              den tystnadens kultur som i ganska hög utsträckning var knuten
              just till din hemort, nämligen Kiruna, där man inte togs på allvar,
              troddes eller vågade framföra de ohyggligheter man hade upplevt
              i det man trodde skulle vara den nya arbetarstaten. Därför finns
              det en poäng i att man lyfter fram just kirunasvenskarna.
            </seg>
            <seg n="4f7c1ba3">
              Det förnekas inte därmed att det finns även andra personer från
              andra delar av Sverige som också emigrerade till Sovjetunionen
              och som kom tillbaka och bar vittnesbörd om vilka ohyggligheter
              som utfördes i kommunismens namn. Det, herr talman, gör att jag
              fortfarande tycker att det är relevant att prata om kirunasvenskar.
              Men jag är beredd att också prata om de andra sovjetemigranterna
              och deras vittnesbörd om ohyggligheterna i Sovjetstaten.
            </seg>
            <seg n="314d39e1">
              Jag är glad åt, herr talman, att Forum för levande historia har
              fått det breddade uppdraget att även undersöka, granska och lyfta
              fram kommunismens brott mot mänskligheten. Det gör att jag är
              väldigt glad åt att ha fått en alliansregering.
            </seg>
          </u>
          <note n="96dcd505">
            Med de orden, herr talman, yrkar jag bifall till utskottets förslag
            till beslut.
          </note>
          <note type="speaker" n="aef8dbfd">
            Anf. 165 SIV HOLMA (v) replik:
          </note>
          <u who="siv_holma_8514dc" xml:id="i-4d3aec21cd3b29eb-1" n="2083b56d">
            <seg n="2cdae285">
              Herr talman! Jag uppfattade inte riktigt frågan från Hans Wallmarks
              sida. Men jag antar att det handlade om att det fanns emigranter
              som kom från Kiruna. Det är helt riktigt. Det har jag inte heller
              på något sätt förnekat. Det som jag tycker är oriktigt är själva
              beteckningen. Det är det mitt särskilda yttrande också handlar
              om, att man bör använda en mer korrekt beteckning. Där har också
              Kaa Eneberg, som jag också sade i mitt anförande, vidgått att
              beteckningen kirunasvenskarna är slarvig och inte en riktigt bra
              beskrivning av de människor som emigrerade till Sovjet på 20-
              och 30-talen.
            </seg>
            <seg n="4c317be8">
              Jag kan beklaga att man inte har forskat tillräckligt. Det är
              intressant att det finns journalister som har skrivit utifrån
              sina utgångspunkter om historiska händelser. Det finns ju många
              exempel på det. Det har ju också journalisten Kaa Eneberg gjort.
            </seg>
            <seg n="daccd18a">
              Det finns säkert mycket man behöver ta upp vad gäller till exempel
              det som hände med dem som återvände från Sovjet. Det finns ju
              saker och ting som jag har fått höra men som jag inte direkt har
              forskningsbelägg för. En del av dem som återvände från Sovjet
              till Sverige blev internerade i interneringsläger under andra
              världskriget. Jag tror att det handlade om att dessa människor
              nog från olika håll blev behandlade eller bemötta med skepsis.
              Det vore oerhört intressant att få det klarlagt.
            </seg>
          </u>
          <note type="speaker" n="b8b2ec39">
            Anf. 166 HANS WALLMARK (m) replik:
          </note>
          <u who="hans_wallmark_d27c95" xml:id="i-b855af8c345c2c1d-2" n="ddce402f">
            <seg n="daba4563">
              Herr talman! Kaa Eneberg har gjort storartade insatser de senaste
              åren för att just lyfta fram det öde som drabbade de så kallade
              kirunasvenskarna och även en del andra sovjetemigranter. Därför
              är det också oerhört glädjande att Kaa Eneberg av regeringen har
              utsetts till ledamot av Forum för levande historia. Det är ytterligare
              ett led i den önskvärda breddningen som jag tycker är väldigt
              bra att alliansregeringen har genomfört.
            </seg>
            <seg n="2e101f2a">
              Det som då hände de så kallade kirunasvenskarna och det Kaa Eneberg
              har lyft fram var just att de möttes av det hon kallar, och jag
              tycker att det finns en rimlighet i att kalla det så, tystnadens
              kultur.
            </seg>
            <seg n="223af66c">
              Som Kaa Eneberg också har visat var inte minst ett antal kommunistiska
              personer och partiet lokalt aktiva med att hjälpa personer att
              komma till Sovjetunionen. Sovjetunionen uppfattades vid den här
              tiden vi pratade om 20- och 30-talet av många som ett drömland,
              därför att man hade genomfört revolutionen. Där skulle kommunismen
              förkroppsligas i ande, själ och stat. Det gjorde att många kom
              dit, därför att de verkligen trodde att det var det nya lyckolandet.
              Vad de möttes av var ett slavsamhälle, förtryck och förföljelser.
              Sedan kom de som fick, kunde och överlevde hem till Sverige igen
              och berättade om detta. Det är klart att det var en krock mot
              dem som fortfarande trodde på kommunismen som idé.
            </seg>
            <seg n="0f76d010">
              Men jag gläder mig så uppfattar jag också Siv Holmas inlägg här
              nu åt att hon håller med mig om att den som kallar sig kommunist
              ska vi tillsammans uppmana att ta en historielektion. Vi ska lära
              av historien.
            </seg>
          </u>
          <note type="speaker" n="04755a09">
            Anf. 167 SIV HOLMA (v) replik:
          </note>
          <u who="siv_holma_8514dc" xml:id="i-4d3aec21cd3b29eb-2" n="2083b56d">
            <seg n="682c5bb5">
              Herr talman! Jag tycker att både Hans Wallmark och jag kunde
              uppmana alla att ta en historielektion och lära sig av historien.
              Jag tycker också att det är viktigt att man känner till att det
              inte är någon objektivitet i historien. Som jag försökte beskriva,
              kanske lite otydligt, är det oftast segrarna som skriver historien.
              Det gällde till exempel finska inbördeskriget. Det är då viktigt
              att man kan belysa saker och ting från olika håll och kanter.
            </seg>
            <seg n="9f30dd77">
              Den bild som jag får är att det säkert var kommunister som for
              till Sovjet. Men den bild som också blir väldigt tydlig, som man
              måste sätta in i ett sammanhang, är att det var en massdepression
              och en stor arbetslöshet i världen av globala mått. Det gjorde
              att till exempel LKAB förkortade sina arbetstider, och det blev
              svårare och svårare att försörja sina familjer. Av samma skäl
              som gör att många flyr eller reser till andra länder för att få
              ett arbete och kunna bygga en ny framtid fanns här den drivande
              kraften. Man ska inte bara se fyrkantigt på människor och säga
              att det var politiska drivkrafter. Politiska drivkrafter är starka,
              men man måste komma ihåg att det är de sociala drivkrafterna att
              ta ett arbete och bygga en framtid som dominerar i de här sammanhangen.
            </seg>
          </u>
          <note type="speaker" n="6fc72493">
            Anf. 168 HANS WALLMARK (m) replik:
          </note>
          <u who="hans_wallmark_d27c95" xml:id="i-b855af8c345c2c1d-3" n="ddce402f">
            <seg n="79129ca5">
              Herr talman! Även om jag är historiskt intresserad och har försökt
              läsa lite får jag nog säga pass till Siv Holma när det gäller
              det finska inbördeskriget och tolkningen av historien.
            </seg>
            <seg n="77a8983b">
              När det däremot gäller just detta att folk sökte sig från Sverige
              till Sovjetunionen är det möjligt att man också kan hitta den
              typen av förklaringsmodeller som Siv Holma har, att det var depression
              och fattigt. Men det intressanta är varför man valde just Sovjetunionen.
              Det fanns ju ett antal andra länder som man kunde välja.
            </seg>
            <seg n="7b98fbd1">
              Skälet var också att det fanns en ideologisk grund. Man ville
              till Sovjetunionen därför att det var, vad man trodde, den nya
              arbetarstaten förkroppsligad. Alla kommunismens ideal och idéer
              skulle genomföras i Sovjetunionen. Sedan kom de som överlevde
              hem och kunde då berätta att det som var kommunismens drömland
              hade slavläger, förtryck, censur och avrättningar. Det är klart
              att det är och var en oerhört stark kontrast, tror jag, till dem
              som ideologiskt var övertygade om att kommunismen menade någonting
              gott.
            </seg>
            <seg n="c7060f40">
              Det är därför jag tycker att vi ska lära av historien, precis
              som Siv Holma säger. Jag lär av historien, och jag hoppas att
              Siv Holma lär av historien. Jag kommer, uppmuntrad av detta, så
              fort jag träffar på någon som kallar sig kommunist att säga: Lär
              av historien! Ta en historielektion!
            </seg>
            <seg n="6edc6ca6">
              Herr talman! Med de orden yrkar jag än en gång bifall till utskottets
              förslag till beslut och konstaterar att kulturfolket har varit
              tappert uthålligt som har lyssnat på Siv Holmas och min replikväxling.
            </seg>
          </u>
          <note n="eb80f242">
            Överläggningen var härmed avslutad.
          </note>
          <note n="ec822417">
            12 § Mediefrågor m.m.
          </note>
          <note n="2a2f2846">
            Föredrogs
          </note>
          <note n="b6b156c7">
            Förste vice talmannen konstaterade att ingen talare var anmäld.
          </note>
          <note n="93c6759f">
            13 § Övergripande kulturfrågor
          </note>
          <note n="2a2f2846">
            Föredrogs
          </note>
          <note type="speaker" n="51cfa9a4">
            Anf. 169 SOLVEIG HELLQUIST (fp):
          </note>
          <u who="solveig_hellquist_181a78" xml:id="i-28ac0958c73bf442-0" n="d537278a" next="i-6517afed3b75b488-0">
            <seg n="f5951a21">
              Herr talman! Nu ska vi debattera kulturutskottets betänkande
              2006/07:KrU4, Övergripande kulturfrågor .
            </seg>
            <seg n="092fdbd9">
              Det finns kulturpolitiska mål, mål som handlar om att vi ska
              värna yttrandefriheten, främja kulturell mångfald, konstnärlig
              förnyelse och kvalitet, som handlar om att kulturen ska ges förutsättningar
              att vara en dynamisk, utmanande och obunden kraft i samhället,
              en kultur som ska främja bildningssträvanden, internationellt
              kulturutbyte och möten mellan olika kulturer i vårt eget land.
            </seg>
            <seg n="08997df7">
              Den här debatten kommer delvis att handla om våra jämlikhetsmål,
              som innebär att kulturen ska vara ett ovärderligt medel för att
              levandegöra människors mångfald och okränkbara värde och bidra
              till att pröva och utmana invanda levnads-, tanke- och kulturmönster
              och att alla ska få möjlighet till delaktighet i kulturlivet,
              till kulturupplevelser och till eget skapande.
            </seg>
            <seg n="f2de565b">
              Utskottet har behandlat 18 motionsyrkanden från den allmänna
              motionstiden i höstas, och utskottet har avstyrkt samtliga förslag.
              De avstyrkta motionerna handlar om till exempel förslag som rör
              prioriteringar av ungas kultur, kultur och hälsa, jämställdhet
              och HBT-kompetens inom kulturlivet. HBT är en förkortning för
              homosexuella, bisexuella och transpersoner.
            </seg>
          </u>
          <note n="d0e90158">
            Herr talman! Majoriteten i utskottet står bakom betänkandet i
            dess helhet. I betänkandet finns fem reservationer och två särskilda
            yttranden.
          </note>
          <u who="solveig_hellquist_181a78" xml:id="i-6517afed3b75b488-0" n="d537278a" prev="i-28ac0958c73bf442-0">
            <seg n="c2840905">
              Med det överlämnar jag detta betänkande för debatt och så småningom
              beslut i kammaren.
            </seg>
          </u>
          <note type="speaker" n="9e2cf69f">
            Anf. 170 SIV HOLMA (v):
          </note>
          <u who="siv_holma_8514dc" xml:id="i-823c58761d94df7b-0" n="2083b56d" next="i-63097d7529021146-0"/>
          <note n="55bb17c5">
            Herr talman! Jag yrkar bifall till reservation 4, Feministisk
            handlingsplan för jämställd kultur m.m., och reservation 2, HBT-kompetens
            inom kulturlivet.
          </note>
          <note n="c862858e">
            Herr talman! I Plats på scen , betänkande av Kommittén för jämställdhet
            inom scenkonstområdet, SOU 2006:42, skrivs mycket klokt. I slutordet
            finns detta:
          </note>
          <u who="siv_holma_8514dc" xml:id="i-63097d7529021146-0" n="2083b56d" prev="i-823c58761d94df7b-0">
            <seg n="1a00d660">
              Utifrån dagens situation med faktisk ojämställdhet, kan konsten
              inte sägas vara fri, eftersom förutsättningarna för att skapa
              konst inte är lika goda för kvinnor som för män. Kommittén anser
              att konsten blir fri först då förutsättningarna är lika. Så länge
              friheten inte är lika för män och kvinnor, måste den ständigt
              återkommande frågan bli: Konstnärlig frihet, för vem?
            </seg>
            <seg n="de800f92">
              Jämställdhetslagen åsidosätts på scenkonstens institutioner med
              hänvisning till särskilda skäl. Här är kommittén tydlig och menar
              att det inte finns några konstnärliga eller andra hänsyn som gör
              att man kan sätta jämställdhetslagen på undantag. Den konstnärliga
              friheten inskränks inte av ökad jämställdhet. Det blir precis
              tvärtom. Den konstnärliga friheten ökar. Jämställdhetsmålen på
              kulturområdet ska handla om att styra resurser, inte styra de
              konstnärliga processerna.
            </seg>
            <seg n="07001c32">
              Förutsättningarna för det kulturpolitiska arbetet måste helt
              enkelt ändras så att den konstnärliga friheten gäller lika för
              båda könen. Det är först då som jämställdhet kan verka som obestridd
              och påverkande kraft inom scenkonstområdet.
            </seg>
            <seg n="fd46d246">
              Herr talman! I ett avsnitt i betänkandet, Informella nätverk
              och icke-transparanta beslutsprocesser, tar man upp informella
              beslutsprocesser när det gäller repertoarer och nyrekryteringar.
              I beslutsprocesser som präglas av informalitet förstärks mäns
              inflytande på kvinnors bekostnad. När beslut tas i slutna rum
              gör man som man brukar, och de rådande strukturerna består. Det
              beskrivs så här i betänkandet: Informaliteten medverkar således
              till att reproducera den befintliga ordningen samtidigt som de
              som faller utanför normen diskrimineras.
            </seg>
            <seg n="6d40abd2">
              De informella nätverken och kontakterna finns i stor utsträckning
              inom scenkonstområdet, något som Nanna Gillberg och Jenny Lantz
              betecknar som Praktiserat broderskap.
            </seg>
            <seg n="0ff3c145">
              Herr talman! I betänkandet konstateras det att kvinnor utgör
              en högst närvarande majoritet som publik till teatern, dansen
              och operan medan män i stället utgör en majoritet på ledande poster
              inom organisationerna samt präglar repertoaren och de erfarenheter
              som står i fokus där.
            </seg>
            <seg n="60fdb990">
              I Vänsterpartiets reservation säger vi att utredningen Plats
              på scen utgör ett stort och viktigt steg framåt för att synliggöra
              maktstrukturer och kvinnors underordning i förhållande till män
              inom konstområdet. Vi vill gå vidare och ta fram en feministisk
              handlingsplan för hela kulturområdet. Vi föreslår att regeringen
              tillsätter en aktionsgrupp liknande den som arbetade inom barnkulturområdet.
              Aktionsgruppen ska kartlägga kulturlivet ur ett könsmaktsperspektiv
              både vad gäller dem som skapar kulturutbudet och dem som använder
              det. Planen ska utmynna i en rad konkreta åtgärder som regeringen
              bör lägga fram en proposition om.
            </seg>
            <seg n="77353f65">
              I samma reservation skriver vi också om att Statens kulturråd
              bör få i uppdrag att i sin anslagsfördelning uppmuntra verksamheter
              som främjar interkulturell jämställdhet. Kulturen är ett område
              där kvinnor och män, flickor och pojkar från olika folkgrupper
              kan dela med sig av sina erfarenheter också när det gäller jämställdhet
              mellan könen, maktfördelning och sätt att fungera i vardagen.
              Någon kanske undrar vad som menas med begreppet interkulturell.
              Det betecknar en process i vilken majoritetskulturen och minoritetskulturen
              samverkar till skillnad från begreppet mångkultur som sällan inbegriper
              majoritetsbefolkningen, endast minoriteten.
            </seg>
            <seg n="4daeb92e">
              Herr talman! När det gäller Vänsterpartiets förslag om HBT-kompetensen
              inom kulturlivet framhåller vi att de kulturella uttryckssätten
              har en stor betydelse för att påverka attityder och fördomar.
              Osynliggörandet gör HBT-personer till icke befintliga personer.
              Vi lever i ett samhälle där HBT-personer fortfarande osynliggörs,
              ifrågasätts och tvingas till utanförskap. Eftersom heterosexualiteten
              fortfarande ses som det normala utgår de flesta människor från
              att alla i deras omgivning är heterosexuella. De institutioner
              i samhället som har till uppgift att stödja och stimulera kultur
              bör uppmärksamma kulturens betydelse för att synliggöra homosexuellas,
              bisexuellas och transpersoners liv och erfarenheter. Vi vill att
              Statens kulturråd och andra anslagsgivande institutioner på lämpligt
              sätt ska verka för att HBT-kompetensen inom kulturlivet förbättras.
            </seg>
            <seg n="ee96aec4">
              Utskottsmajoritetens svar innebär att man i stort sett hänvisar
              till de kulturpolitiska målen och till att kulturinstitutionerna
              ska ges frihet att själva utforma sin verksamhet utifrån dessa
              mål. Svaret är: Goddag yxskaft! Jämför med utskottsmajoritetens
              svar på föregående avsnitt om barns och ungas rätt till delaktighet
              i kulturlivet och till eget skapande! Då talas det om regleringsbrev
              och barnperspektiv. Ja, jag tycker att det är viktigt med barnperspektiv.
              Men varför tycker man inte från majoritetens sida att HBT-perspektivet
              eller HBT-kompetensen är viktig?
            </seg>
            <seg n="83317c4b">
              Herr talman! Menar man allvar med att man, som det står i ett
              av målen, vill verka för att alla ska få möjlighet till delaktighet
              i kulturlivet och till kulturupplevelser samt till eget skapande?
              Jag och Vänsterpartiet anser att det är avgörande att öka jämställdheten
              och förbättra HBT-kompetensen för att detta kulturpolitiska mål
              ska kunna uppnås.
            </seg>
          </u>
          <note n="bb7402e3">
            Slutordet avslutas med följande:
          </note>
          <note type="speaker" n="5475b46b">
            Anf. 171 ANNE LUDVIGSSON (s):
          </note>
          <u who="anne_ludvigsson_f70db7" xml:id="i-67b51c17b3ade98c-0" n="778793da">
            <seg n="9cde0c71">
              Herr talman! Jag tycker faktiskt att det är ganska trevligt att
              stå här och debattera ett sådant viktigt område som kulturen.
              Så länge det inte är fredagskväll är det väl helt angenämt.
            </seg>
            <seg n="70a967dc">
              Kultur åt alla är ett klassiskt socialdemokratiskt mål, och Sverige
              är ett rikt kulturland. Det kan vi nog alla enas om.
            </seg>
            <seg n="5ceeb4a2">
              Kultur erbjuder nya perspektiv och kunskaper om oss själva, vår
              historia det har vi hört tidigare och vår samtid. Ett samhälle
              utan konst och humanism är ett tråkigt, kallt och många gånger
              också farligt samhälle. Det har också historien visat. Kulturen
              har ett stort egenvärde i ett civiliserat samhälle, liksom den
              konstnärliga friheten och integriteten, och ska inte styras av
              marknaden. Kultur är inte en individuell utan en gemensam angelägenhet
              och ett gemensamt ansvar. Kulturlivet ska vara öppet för nya konstnärliga
              uttryck och nya sätt att möta och locka publiken. Och grunden
              för detta är en stark offentligt finansierad kultursektor.
            </seg>
            <seg n="d1bc3727">
              Alla, oavsett var man bor eller vad man tjänar, ska ha rätt att
              ta del också av en icke kommersiell kultur, och det ska märkas
              i kulturlivet att Sverige består av människor som har sin bakgrund
              över hela världen med många språk, traditioner och kulturer.
            </seg>
            <seg n="fc8d4c51">
              Den nationella kulturpolitiken är viktig, och dess utformning
              är av stor betydelse för kulturpolitiken på regional och kommunal
              nivå. Det här gäller inte minst barn- och ungdomskulturen. I det
              här betänkandet har vi socialdemokrater en motion, Kr231, som
              belyser detta och som jag också yrkar bifall till genom reservation
              nr 1.
            </seg>
            <seg n="294cea33">
              De borgerliga partierna gick till val med ett valmanifest utan
              kultur. Och nuvarande kulturministern uttalade sig i Svenska Dagbladet
              den 24 augusti: Det är klart att jag hade varit glad om det hade
              stått mer, inte minst av kosmetiska skäl.
            </seg>
            <seg n="9e5c1250">
              Ja, det är ett märkbart uttalande, tycker jag. Ord kan ju säga
              mycket.
            </seg>
            <seg n="567ffbe8">
              Men, herr talman, barn och unga har rätt till kultur. Det slås
              ju fast i artiklarna i barnkonventionen. Vi socialdemokrater ser
              brister, och vi vet att mer behöver göras för barns och ungdomars
              rätt till kultur. Och det uppdrag som den socialdemokratiska regeringen
              gav till kommittén Aktionsgruppen för barnkultur med direktiv
              att göra en bred översyn av barns och ungas möjlighet till kulturengagemang
              och till eget skapande och att lämna förslag på hur barnkulturens
              ställning kunde stärkas var ju ett led i det här arbetet. För
              att dessutom sätta fokus på frågan om barns och ungas rätt till
              kultur beslöt också den socialdemokratiska regeringen att barnkultur
              skulle vara temat under år 2007.
            </seg>
            <seg n="7e281479">
              I april 2006 överlämnade Aktionsgruppen för barnkultur sitt slutbetänkande
              till den dåvarande kulturministern, och utifrån deras analys och
              förslag påbörjades arbetet för att nå det övergripande målet att
              långsiktigt stärka kulturens ställning just med hänsyn till barn
              och ungdomar.
            </seg>
            <seg n="4574b9a7">
              Äldre ungdomar, 1925 år, kanske ända upp till 29 år, är en grupp
              som missgynnas. Det belyser Ungdomsstyrelsen i sin rapport Fokus
              06 . Och när vi socialdemokrater får rapporter utifrån betänkanden
              som vi själva har begärt eller på områden som vi vill belysa extra
              tar vi dem till oss, och så använder vi dem i vårt arbete. För
              att då understryka att barnkulturåret också i allra högsta grad
              skulle involvera ungdomar i den här åldersgruppen, som jag pratar
              om, beslutade man att året skulle heta Ung kultur 07.
            </seg>
            <seg n="9bd022a9">
              Utifrån det här fick en rad myndigheter och kulturinstitutioner
              sedan i uppdrag att medverka under året.
            </seg>
            <seg n="7f44011e">
              Kommuner, landsting, organisationer och det fria kulturlivet
              inbjöds att medverka. Kulturrådet gavs i uppdrag att samordna
              insatserna under året, bland annat genom att främja nätverk på
              barnkulturområdet, föra dialog med de aktörer som medverkar och
              sprida kunskaper och erfarenhet i syfte att just stärka barns
              och ungdomars kultur. Vi vet att den borgerliga regeringen ställde
              in barnkulturåret genom det förslag som fanns i höstbudgeten 2007.
            </seg>
            <seg n="b813ef9b">
              Man kan å barns och ungas vägnar bara beklaga den borgerliga
              regeringens beslut. Det är mycket engagemang och stor kunskap
              i hela Kultur-Sverige som nu inte tas till vara. Man kan ha synpunkter
              på temaår, men de ingår ju, vill jag lova, alltid i en större
              helhet. De lämnar naturligtvis avtryck både före och efter det
              speciella året. Så jobbar alla myndigheter. De flesta myndigheter
              och institutioner välkomnade också det här året.
            </seg>
            <seg n="18661876">
              Vad har den borgerliga regeringen då kommit med i stället? Vad
              vill den borgerliga regeringen med barn- och ungdomskulturen?
              Tänker man ta vara på all den kunskap som har tagits fram?
            </seg>
            <seg n="d64e8333">
              Herr talman! I det här betänkandet finns också motioner som tar
              upp viktiga frågeställningar som bland annat HBT-kompetens i kulturlivet,
              jämställd kultur samt kultur och hälsa. Vi har i vårt särskilda
              yttrande just när det gäller kultur och hälsa påtalat kulturens
              betydelse i arbetslivet. Det tas också upp i en m-motion. Det
              tycker jag är väldigt glädjande. Jag hoppas att vi kommer att
              få se resultat av det.
            </seg>
            <seg n="4bf2b972">
              Närheten till kultur och möjligheten till kulturkonsumtion som
              en del i vardagen har många positiva effekter för såväl den enskilde
              som för samarbetsklimatet på arbetsplatsen. Jag vill understryka
              betydelsen av arbetsplatsbibliotek, inte minst utifrån den senaste
              tidens rapporter om att vi läser allt färre böcker i Sverige.
            </seg>
            <seg n="52e220a0">
              Herr talman! Den borgerliga regeringen gör nu tydliga kulturpolitiska
              omvärderingar. Det har vi sett. Det gäller svenska folkets tillgång
              till sina museer, stödet till En bok för alla som är under analys,
              förändringar i a-kassan som försämrar kulturarbetarnas ekonomiska
              villkor, hanteringen av momsavdraget, för att ta några exempel.
              Det här är dessutom åtgärder som i allra högsta grad påverkar
              barns och ungdomars möjlighet att ta del av kulturen.
            </seg>
            <seg n="60ceabf8">
              När det gäller entrén till museerna för ungdomar över 19 år såg
              vi att den gruppen ungdomar var den som hade missgynnats. När
              det gäller momspengarna till Cirkus Cirkörs verksamhet säger de
              där att det är just verksamheten i skolorna som man får minska
              på och ta bort.
            </seg>
            <seg n="ff0634db">
              Det pratas mycket om hur viktig kulturen är. Men vad vill den
              borgerliga regeringen med kulturen och det vi debatterar i dag,
              ungas kultur? Det vi har sett hittills är inte så imponerande.
              Eller är ni stolta över det som har hänt? Ska vi förvänta oss
              mer av den sorten? Eller vad är det vi kan förvänta oss?
            </seg>
            <seg n="0b5aef62">
              Jag ser med spänning fram emot detta.
            </seg>
          </u>
          <note n="09b578ba">
            I detta anförande instämde Margareta Israelsson, Göran Persson
            i Simrishamn, Anneli Särnblad och Lars Wegendal (alla s).
          </note>
          <note type="speaker" n="bcb7b3e7">
            Anf. 172 SIV HOLMA (v) replik:
          </note>
          <u who="siv_holma_8514dc" xml:id="i-4d3aec21cd3b29eb-3" n="2083b56d">
            <seg n="724de2bc">
              Herr talman! Jag kan börja med att säga att jag instämmer i väldigt
              mycket av den kritik som Anne Ludvigsson riktar mot alliansregeringens
              kulturpolitik. Den har ju kännetecknats av en hel del floppar.
              Men orsaken till att jag begär replik är historieskrivningen när
              det gäller föregående mandatperiods samarbete. Anne Ludvigsson
              tar upp att det är den socialdemokratiska regeringen som tillsatte
              barnkulturaktionsgruppen. Det var faktiskt så att vi hade ett
              samarbete s, v och mp. Vi hade ett 121-punktsprogram, där vi samverkade
              i just de här frågorna. Jag vill inte ta åt mig äran för något,
              men jag vill absolut och bestämt framhålla att det var fler partier
              som var involverade i den här frågan än enbart den socialdemokratiska
              regeringen.
            </seg>
          </u>
          <note type="speaker" n="53df4e2c">
            Anf. 173 ANNE LUDVIGSSON (s) replik:
          </note>
          <u who="anne_ludvigsson_f70db7" xml:id="i-67b51c17b3ade98c-1" n="778793da">
            <seg n="bba20705">
              Herr talman! Jag satt inte i kulturutskottet under förra mandatperioden.
              Självklart, det är inga svårigheter för mig eller för oss socialdemokrater
              att bjuda på det. Det är helt okej. Vi jobbade tillsammans på
              många områden. Jag har inte historien före mig, men det är helt
              okej. Det köper vi.
            </seg>
          </u>
          <note type="speaker" n="6ea51389">
            Anf. 174 SIV HOLMA (v) replik:
          </note>
          <u who="siv_holma_8514dc" xml:id="i-4d3aec21cd3b29eb-4" n="2083b56d">
            <seg n="6cfeb684">
              Herr talman! Köp- och säljsystem. Det här handlade ju inte bara
              om kulturutskottet, utan vi hade ett samarbetsprogram, 121-punktsprogrammet
              som vi kallade det för. Det var ett samarbete som vi hade skrivit
              under på mellan dessa tre partier. Det handlade inte bara om kulturutskottet.
            </seg>
            <seg n="3f4d97f1">
              Jag är inte långsint av mig, men jag tycker att det är viktigt
              att man klarlägger de faktiska förhållandena. Så jag hoppas att
              vi får höra det nästa gång från talarstolen.
            </seg>
          </u>
          <note type="speaker" n="01dac61f">
            Anf. 175 ESABELLE RESHDOUNI (mp):
          </note>
          <u who="unknown" xml:id="i-0d720171c5014397-22" n="230a943e">
            <seg n="7538442b">
              Herr talman! Vi ska i dag ta ställning till ett par motioner
              från den allmänna motionstiden. Det finns några motioner som jag
              vill yrka bifall till. Det är motion Kr237 som handlar om feministisk
              handlingsplan för jämställd kultur och Kr306 som handlar om kultur
              för lika värde gällande homosexuella, bisexuella och transpersoner.
            </seg>
            <seg n="4cb3b778">
              Vidare vill jag framhålla motion Kr246 som handlar om kultur
              och hälsa. Det är en motion som lyfter något mycket viktigt, menar
              vi i Miljöpartiet de gröna. Det är en motion som är skriven av
              en moderat men som dessvärre inte blev tillstyrkt av alliansen
              i kulturutskottet.
            </seg>
            <seg n="ffd65fbd">
              Att satsningar på kultur är samhällsekonomiskt lönsamma och ger
              många positiva effekter även utanför kulturområdet tror jag att
              de flesta som lyssnar på debatten instämmer i. Förutom att kultur
              har ett värde i sig är kulturen en skaparkraft som är avgörande
              för samhällets utveckling och även en viktig komponent i den hållbara
              tillväxten. Kulturupplevelser har inte bara ett egenvärde utan
              har också förebyggande och läkande effekt, visar ju många studier.
              Forskningen visar också att kultur har en avgörande betydelse
              för folkhälsan och måste därför även ses som ett verktyg i arbetet
              med att sänka ohälsotalen.
            </seg>
            <seg n="1cdf292a">
              Utifrån det resonemanget vill jag läsa ur rapporten från Folkhälsoinstitutet,
              Kultur och hälsa , från 2005: Kunskapen om kulturens betydelse
              för hälsa har ökat. Nationella folkhälsokommitténs slutbetänkande
              Hälsa på lika villkor slår fast att det finns vetenskapligt stöd
              för att kulturaktiviteter kan vara ett värdefullt komplement till
              rehabilitering och behandling. Nationell och internationell forskning
              visar att deltagande i kulturella aktiviteter även kan vara hälsofrämjande.
            </seg>
            <seg n="cc10ee46">
              Det finns således både ekonomiska och mänskliga vinster att göra
              genom att satsa på kultur och genom att se kopplingen mellan kultur
              och hälsa.
            </seg>
            <seg n="dcc79c7a">
              Motionären tar upp projektet Kultur i vården och vården som kultur
              som Helsingforss läns landsting har bedrivit som ett mycket lyckat
              exempel. Det instämmer jag helt i.
            </seg>
            <seg n="8c108ba2">
              Jag vill också passa på att peka på en annan verksamhet som vänder
              sig till barn och ungdomar, för som bekant ökar den psykiska ohälsan
              även i den gruppen. Det är viktigt att uppmärksamma barns och
              ungdomars behov så att de inte far illa.
            </seg>
            <seg n="63ca8b15">
              Circonova som verksamheten heter är en del av Helsingforss läns
              landstings hälsofrämjande arbete bland barn och unga, en hälsopedagogisk
              verksamhet i nära samarbete med skolor och kommuner i länet. Verksamheter
              som Circonova borde vara en självklar upplevelse för alla barn
              och ungdomar i hela landet. Dessvärre ser det inte ut på det viset,
              utan fördelningen av kulturutbudet inom och utanför sjukhusen
              är mycket ojämn i vårt land.
            </seg>
            <seg n="6fd3be3e">
              Kulturen borde inte vara en marknadsprodukt utan en del av samhället.
              En självklar grön linje är att arbeta för att priserna på kultur
              inte får en selekterande effekt bland barn och ungdomar. Varje
              människa, oberoende av var hon bor eller vem hon är, ska ha tillgång
              till kultur.
            </seg>
            <seg n="1f045790">
              Miljöpartiet vill att kultur ska vara en självklar del av vården
              för alla, oberoende av var i Sverige man bor. Vi har därför avsatt
              25 miljoner i budgeten för 2007 för hälsofrämjande kultur inom
              vården, omsorgen och skolan. Vi menar att en sådan viktig fråga
              inte får prioriteras bort. Vi är förstås medvetna om att 25 miljoner
              kronor är otillräckligt, men det är dock en grundplåt som också
              landsting och kommuner kan bidra till. Under alla omständigheter
              är det mer än vad alliansen förmår, även om de ibland låter som
              om de är beredda att satsa.
            </seg>
            <seg n="5db54acf">
              Avslutningsvis står jag bakom alla våra reservationer och yrkar
              bifall till reservation 3.
            </seg>
          </u>
          <note type="speaker" n="eefce620">
            Anf. 176 CECILIA MAGNUSSON (m):
          </note>
          <u who="cecilia_magnusson_7b97bc" xml:id="i-86f3c125157a84b3-0" n="3a35fb40">
            <seg n="40347210">
              Herr talman! Jag tänker bemöta en del av de yrkanden som finns
              i betänkandet och även reservationerna. Först vill jag dock yrka
              bifall till utskottets förslaget i betänkandet i dess helhet och
              avslag på samtliga motioner.
            </seg>
            <seg n="d0839574">
              Jag börjar med ungas kultur. Det skulle vara roligt om vi fick
              en barnkulturdebatt, för det är ju en väldigt viktig fråga. Frågan
              är också högt prioriterad, både av regeringen och av oss som företräder
              majoritetspartierna i utskottet, och kommer så att vara. Vi har
              en gemensam ambition att stärka ungdomskulturen långsiktigt. Det
              behövs eftersom det socialdemokratiska maktinnehavet präglades
              av kortsiktighet och projekttänkande. Ett exempel är just det
              som Anne Ludvigsson tog upp, nämligen barnkulturåret. Där tog
              man upp detta under ett år, och sedan skulle det aldrig mer göra
              avtryck. Så tänker inte vi i alliansen, utan det ska vara långsiktighet.
            </seg>
            <seg n="bb852c4e">
              Ett bevis på denna satsning är att vi redan har stärkt barns
              och ungdomars möjlighet att ha tillgång till kultur genom de 10
              miljoner kronor som vi avsatt till de fria scenkonsterna för att
              öka utbudet av barnkultur. Kulturrådet har också fått som ett
              mål att integrera barnperspektivet i sina verksamheter. Så har
              inte fallet varit tidigare. Kulturrådet ska också redovisa till
              regeringen hur man har givit bidrag till barnkultur och vilka
              resultat det gett, detta för att följa upp verksamheten. Det har
              man inte gjort förut; det har vi inte minst hört i dag när vi
              haft Kulturrådet på besök i utskottet. Dessutom ska Kulturrådet
              analysera vad som i dag fungerar bra och mindre bra i hela vårt
              land när det gäller olika kulturdelar, bland annat samarbetet
              skolakultur. Detta arbete ska bilda plattform för alliansregeringens
              fortsatta utveckling av barnkulturen.
            </seg>
            <seg n="1699d427">
              Sammanfattningsvis måste jag säga att intentionerna i Thomas
              Strands motion vida överträffas av de ambitioner som regeringen
              har på området barnkultur, och det är därför vi avstyrker motionen.
            </seg>
            <seg n="5ac6880f">
              I två motioner uppmärksammas också HBT-frågor. Regeringens utgångspunkt
              och det ingår också i de kulturpolitiska målen är att kulturinstitutionerna
              ska ha största möjliga frihet att själva utveckla sina verksamheter
              utan pekpinnar från politiskt håll. Utgångspunkten när det gäller
              kulturpolitisk bidragsgivning är dock självklart att alla människor,
              även HBT-personer, ska omfattas av kulturen.
            </seg>
            <seg n="7e4cb0d0">
              Jag blir lite förskräckt när jag hör att Siv Holma inte kan se
              skillnad på barn och HBT-personer. Barn är faktiskt omyndiga.
              Att jämföra HBT-personer med barn tycker jag nästan är stötande.
              Men Siv Holma kan säkert få utveckla sina tankar lite bättre om
              hon så vill.
            </seg>
            <seg n="a7cf6b72">
              Vi i majoriteten anser att ansvaret för HBT-kultur, om man säger
              så, fungerar bra som det gör i dag med Arbetets museum och andra
              museer. Att koncentrera det till Nordiska museet tycker inte vi
              är någon bra idé, och därför avstyrker vi den motionen.
            </seg>
            <seg n="eb8b9b95">
              Det finns också motioner som tar upp detta med feministisk handlingsplan.
              Här har vi ju betänkandet Plats på scen som just nu remissbehandlas
              och bereds på departementet. Vi ser fram emot denna beredning
              och framtida propositioner på området, för det finns mycket att
              göra. Om man gjorde som Siv Holma med flera vill är jag orolig
              att man försinkar detta viktiga arbete.
            </seg>
            <seg n="0bbefb38">
              När det gäller den andra delen har ju Kulturrådet redan i dag
              fått som målsättning att ta fram just det som motionärerna vill,
              nämligen att man ska ha ett jämställdhets- och mångfaldsperspektiv
              i sina verksamheter. Den motionen är därmed också tillgodosedd,
              och därför avstyrker vi den.
            </seg>
            <seg n="43a2c308">
              Därmed, herr talman, har jag bemött de reservationer som finns
              och tackar för ordet.
            </seg>
          </u>
          <note type="speaker" n="b00f2f55">
            Anf. 177 ANNE LUDVIGSSON (s) replik:
          </note>
          <u who="anne_ludvigsson_f70db7" xml:id="i-67b51c17b3ade98c-2" n="778793da">
            <seg n="68b08fa5">
              Herr talman! Cecilia och jag verkar vara helt överens om att
              barns och ungdomars rätt till kultur är viktig. Det är också den
              vi ska debattera, och det gör vi gärna.
            </seg>
            <seg n="9d3bf63a">
              Först måste jag bara göra en kommentar. Som jag sade i mitt anförande
              hade vi en rad utredningar, rapporter och så vidare som låg och
              ligger till grund för vår politik, så det var inga kortsiktiga
              saker. Temaår kan man som sagt diskutera, men temaåret Ung kultur
              07 var välplanerat och ingick som ett led i vårt långsiktiga arbete.
            </seg>
            <seg n="cee82524">
              Jag sitter själv i flera av de myndigheter som fick detta uppdrag.
              Jag vet att man i en myndighet kan tycka att det känns jobbigt
              med de olika uppdrag man får, men jag ser också vilket genomslag
              detta fick. Det var en mängd myndigheter som skulle jobba tillsammans
              med detta. Det är klart att det skulle ha betydelse.
            </seg>
            <seg n="ea7ad9e4">
              Nu kommer vi till frågan: Vad kommer i stället? Barnkulturen
              är prioriterad, den är en plattform och det finns ambitioner men
              hur ser det ut? Vad är alternativet?
            </seg>
            <seg n="b8413546">
              Jag vill också passa på att fråga Cecilia Magnusson: Anser du
              att en nationell kulturpolitik är viktig?
            </seg>
          </u>
          <note type="speaker" n="13ce91b4">
            Anf. 178 CECILIA MAGNUSSON (m) replik:
          </note>
          <u who="cecilia_magnusson_7b97bc" xml:id="i-86f3c125157a84b3-1" n="3a35fb40">
            <seg n="fc7e294a">
              Herr talman! Jag förstår inte riktigt Anne Ludvigssons sista
              fråga. Hon får gärna upprepa den om hon vill.
            </seg>
            <seg n="dc1cafd5">
              Vi har gjort andra bedömningar än den socialdemokratiska regeringen
              när det gäller barnkulturår och valt att satsa på långsiktighet.
              Det är därför vi har gett Kulturrådet i uppdrag att se över hur
              bidragsgivningen ser ut, hur man kan förbättra de delarna, hur
              effektiv den är och vad det finns för goda respektive dåliga exempel
              dels för att vi från en rikshorisont ska kunna göra förändringar,
              dels för att kommuner ska kunna ta del av andras goda exempel
              och inte behöva uppfinna hjulet på nytt. Det är bra om vi sprider
              de goda exemplen.
            </seg>
            <seg n="66a5b091">
              Det är jätteviktigt att ta reda på hur det ser ut och hur vi
              kan förbättra. Vi har redan gjort flera saker trots att den nuvarande
              regeringen inte haft möjlighet att genomföra så mycket eftersom
              den inte har suttit så många månader.
            </seg>
            <seg n="3d9c6926">
              De tre exemplen i mitt anförande tycker jag bådar väldigt gott.
              Det är goda exempel på hur det kommer att fortsätta.
            </seg>
            <seg n="ee21e5f9">
              Regeringens ambitioner kommer att vida överträffa förslagen i
              bland annat Thomas Strands motion.
            </seg>
          </u>
          <note type="speaker" n="64b4a1a4">
            Anf. 179 ANNE LUDVIGSSON (s) replik:
          </note>
          <u who="anne_ludvigsson_f70db7" xml:id="i-67b51c17b3ade98c-3" n="778793da">
            <seg n="8b607aa5">
              Herr talman! Ja, blir man så mycket klokare av detta? Det talas
              om att satsa på långsiktighet och om att ta fram en rad underlag.
              Men det arbetet har ju redan gjorts. Jag hoppas att ni tar vara
              på alla rapporter och alla underlag som inte minst kommittén i
              fråga, Aktionsgruppen för barnkultur, har tagit fram och att ni
              tar hand om det arbetet och använder det liksom all kunskap som
              finns ute på myndigheter.
            </seg>
            <seg n="492df78e">
              Jag undrar ändå: Vad har man gjort? Vilka tre åtgärder var det
              fråga om utöver det här med upprioriterat, en plattform och ambitioner?
              Kan jag lite mer konkret få höra vad som har hänt sedan den borgerliga
              regeringen tog över just när det gäller barn- och ungdomskulturen?
            </seg>
          </u>
          <note type="speaker" n="7eb97f20">
            Anf. 180 CECILIA MAGNUSSON (m) replik:
          </note>
          <u who="cecilia_magnusson_7b97bc" xml:id="i-86f3c125157a84b3-2" n="3a35fb40">
            <seg n="09890883">
              Herr talman! Under Anne Ludvigssons anförande satt jag och reflekterade
              över att det är första gången vi i en kulturdebatt här i kammaren
              hör en socialdemokrat som inte är oroad och som inte är rädd för
              vad som kommer att hända utan som med intresse ser fram emot vad
              som kan hända. Det glömde jag att nämna i mitt anförande, men
              det vill jag gärna betona.
            </seg>
            <seg n="1a2a5739">
              Tre åtgärder nämnde jag. Om Anne Ludvigsson missade dem kan jag
              upprepa dem. Det var att regeringen har anslagit 10 miljoner kronor
              långsiktigt per år för den fria scenkonsten detta då riktat till
              barn och unga och att Kulturrådet ska ha som mål att barnperspektivet
              finns integrerat i alla verksamheter som man har ansvar för och
              att de ska ta fram den analys som ska bilda en plattform.
            </seg>
            <seg n="051e76d8">
              Jag kan garantera, Anne Ludvigsson, att regeringen och vi i utskottet
              kommer att ta vara på all god kompetens och på alla erfarenheter
              som framkommit när vi ska forma den fortsatta visionen och de
              fortsatta åtgärderna när det gäller att ge varje barn var som
              helst i detta land tillgång till god kultur och möjligheter att
              själv utveckla sitt kulturskapande.
            </seg>
          </u>
          <note type="speaker" n="b53c7351">
            Anf. 181 SIV HOLMA (v) replik:
          </note>
          <u who="siv_holma_8514dc" xml:id="i-4d3aec21cd3b29eb-5" n="2083b56d">
            <seg n="1d447f5b">
              Herr talman! Jag förstår inte varifrån Cecilia Magnusson fått
              att jag har svårt att se skillnaden mellan HBT-personer och barn.
              Jag tycker inte att jag var så otydlig i det jag sade. Jag sade:
              Det är bra att man har gett Kulturrådet direktivet om att anlägga
              ett barnperspektiv. Jag är för det.
            </seg>
            <seg n="8be61993">
              Varför tycker Cecilia Magnusson inte att HBT-perspektivet och
              den kompetensen är viktigt?
            </seg>
            <seg n="3a3f6604">
              Om man utgår från det kulturpolitiska mål som Cecilia Magnusson
              tog upp i sitt anförande och som jag avslutade mitt med det här
              med att verka för att alla får möjlighet till delaktighet i kulturlivet
              och till kulturupplevelser samt till eget skapande och för att
              uppnå det målet handlar det naturligtvis även om barn och unga.
              Men det handlar också om att öka jämställdheten så att vi får
              en jämnare maktfördelning och ett jämnare inflytande mellan män
              och kvinnor. Det handlar dessutom om att synliggöra HBT-personerna
              och om att ha också deras behov för ögonen.
            </seg>
            <seg n="30f8769f">
              Som jag ser det finns det ingen anledning att ställa de här grupperna
              mot varandra. Jag vill att Cecilia Magnusson förklarar för mig
              vad hon menade med det hon sade.
            </seg>
          </u>
          <note type="speaker" n="cec0cd9b">
            Anf. 182 CECILIA MAGNUSSON (m) replik:
          </note>
          <u who="cecilia_magnusson_7b97bc" xml:id="i-86f3c125157a84b3-3" n="3a35fb40">
            <seg n="4933b867">
              Herr talman! Ja, det är mycket enkelt för mig som företrädare
              för alliansen att förklara det. Barn har vi ett särskilt ansvar
              för. Barnen är vår framtid. Dem ska vi särskilt värna både på
              kommunal nivå och på riksnivå. När det gäller kulturen ska vi
              se till att först och främst barnen får tillgång till en bra och
              kvalificerad kultur.
            </seg>
            <seg n="11f4a5f0">
              Människor med HBT-läggning om jag får uttrycka mig så är ofta
              vuxna människor, myndiga personer, som själva kan välja. När det
              gäller kulturinstitutionernas möjligheter att vända sig till olika
              grupper har de friheten att göra det. Vi ska inte komma med pekpinnar
              när det gäller att vända sig till olika grupper. Det kan gälla
              gråhåriga. Det kan också gälla sexuell läggning, hudfärg eller
              vad det nu är. Den friheten ska man ha. Finns det en efterfrågan
              kommer olika kulturinstitutioner att vända sig till en sådan publik.
            </seg>
            <seg n="4d86b0e8">
              Siv Holma, för mig är det alltså väldigt enkelt att se skillnaden
              och att inse varför det är viktigt att implementera barnperspektivet
              och att se till att barnkulturen når ut. Men det gäller att ha
              den konstnärliga friheten när det gäller HBT-området. Det är ingen
              konst alls. Jag hoppas att mitt svar är klart nog för Siv Holma.
            </seg>
          </u>
          <note type="speaker" n="ae02b75a">
            Anf. 183 SIV HOLMA (v) replik:
          </note>
          <u who="siv_holma_8514dc" xml:id="i-4d3aec21cd3b29eb-6" n="2083b56d">
            <seg n="cbdda010">
              Herr talman! Jag tror att vi får ta en ordentlig debatt om det
              här med HBT-kompetens, Cecilia Magnusson. Men jag tror inte att
              det i det här replikskiftet finns tid för mig att förklara det
              så att Cecilia Magnusson förstår vad jag menar.
            </seg>
            <seg n="67c3e62e">
              Det finns en annan sak som jag skulle vilja ta upp. Egentligen
              skulle jag kunna säga så här: Det mål som jag redogjorde för handlade
              om att verka för att alla får en möjlighet. I min värld är alla
              alla , inte bara en del. Det handlar alltså om alla människor,
              unga som gamla.
            </seg>
            <seg n="618cae50">
              Det som allianspartierna oftast tar upp är att det tidigare har
              varit så projektbaserade åtgärder. Men det var väl ett sätt att
              kunna få i gång en verksamhet, till exempel detta med att utse
              år 2007 till ett ungkulturår.
            </seg>
            <seg n="1cacb411">
              Från Barnkulturkonferensen i Luleå den 19 februari där jag deltog
              vill jag bara förmedla att människorna på den konferensen de som
              arbetar med sådana här frågor inom skola och förskola och kulturarbetare
              beklagade att ungkulturåret försvunnit.
            </seg>
            <seg n="30bd32fb">
              I Norrbotten fick vi förslaget om att utnämna nästa år till ett
              barnkulturår. Det finns alltså ett starkt önskemål från dem som
              berörs. Det här uppfattar man också som ett sätt att lyfta fram
              och synliggöra de här frågorna. Det hela har inte kortsiktig karaktär,
              utan det är fråga om ett sätt att få i gång en process som i alla
              fall de som håller på med de här frågorna anammat och stöder till
              väldigt stor del.
            </seg>
          </u>
          <note type="speaker" n="ddc639b6">
            Anf. 184 CECILIA MAGNUSSON (m) replik:
          </note>
          <u who="cecilia_magnusson_7b97bc" xml:id="i-86f3c125157a84b3-4" n="3a35fb40">
            <seg n="822d372b">
              Herr talman! Om det kan glädja Siv Holma kan jag tala om att
              vi är helt överens om att vi om vi säger alla också menar alla
              . Så är fallet.
            </seg>
            <seg n="aadbef65">
              Om Norrbotten vill ha ett barnkulturår har de alla möjligheter
              i det avseendet. Det är bara att så att säga utse, skapa och se
              till och att låta tusen blommor blomma. Varsågod!
            </seg>
            <seg n="901215ed">
              I regeringen och alliansen är vi övertygade om att det är långsiktiga
              åtgärder som är det som ska gälla, inte kortsiktighet och projekttänkande.
              Det är långsiktighet som vi kommer att jobba med.
            </seg>
          </u>
          <note type="speaker" n="d1acb32c">
            Anf. 185 ANDERS ÅKESSON (c):
          </note>
          <u who="anders_akesson_e18d66" xml:id="i-3b518d961fc96d91-0" n="12c43d4a">
            <seg n="892c5a43">
              Herr talman! Det var ju bra att också vi gråhåriga blev omnämnda
              som en kulturgrupp.
            </seg>
            <seg n="e5bfab46">
              Jag vill passa på tillfället att betona kopplingen kulturupplevelse,
              kulturutövning och hälsokompetens. I den allmänna kulturdebatten
              är ofta effekten av att man kopplar samman kulturutövning och
              kulturupplevelse, med dess effekt av mental påfyllning och därmed
              bättre hälsa, underskattad. Därför är det bra att det i utskottets
              ställningstagande, som presenteras i betänkandet, både förklaras
              vad som görs och uttrycks ambitioner utifrån de skrivna motionerna
              om vad man ska göra framgent för att koppla samman kultur och
              hälsa. Där redogörs för de uppdrag som Statens kulturråd har,
              hur de ska arbeta på bredden samt att de även har ett uppdrag
              att i dialog med de regionala aktörerna ta upp kopplingen mellan
              kultur och hälsa inför den framtida kulturpolitiken. Det är bra
              att man nämner folkbildningsorganisationer, regionala kulturinstitutioner
              med flera som får uppdraget.
            </seg>
            <seg n="0e003f05">
              Jag tror, herr talman, att det är så vi får en kulturpolitik
              ute på fältet. Vi är inte så många i kammaren i kväll och jag
              är inte heller alldeles säker på att de centrala myndigheternas
              entusiasm kring projekt av olika slag får den spridning ute på
              fältet, bland folk, som vi hoppas och som är vår ambition.
            </seg>
            <seg n="f7b2ffad">
              Det är angelägna områden som tagits upp i ett par motioner. Jag
              vill därför säga att i det svar som utskottet lämnat, och som
              majoriteten står bakom, anges uttryckligen kopplingen mellan kultur
              och hälsa. Därmed anges en riktning på politikområdet som jag
              tycker väl svarar mot motionerna. Jag vill yrka bifall till utskottets
              förslag i betänkandet.
            </seg>
            <seg n="eb3e450f">
              Slutligen, herr talman, kan jag inte låta bli att reflektera
              över Anne Ludvigssons resonemang kring ungkulturåret 2007 som
              något slags politiklösning för att något ska hända. Det är kosmetik.
              Det är klart att man kan få ett antal centrala myndigheter att
              ställa upp på konferenser, men det är först när våra barn och
              barnbarn nås av kulturen ute på fältet som vi kan tala om ungkultur.
              Innan jag hamnade i riksdagen hade jag erfarenhet av att vara
              regionalt ansvarig för kulturverksamhet. Jag upplevde emellanåt
              en viss hoppighet och fnattighet i form av projektår som kom och
              avslutades för att därefter följas av nya. De följdes dock sällan
              av några resurser.
            </seg>
            <seg n="640df769">
              I förrgår presenterade Mats Svegfors Ansvarskommitténs utredning.
              Han använde i något sammanhang begreppet pottklippning. Med det
              menade han att vi ofta gör ett tankefel centralt i det här landet
              genom att vi utformar en politik tänkt att fungera likadant överallt
              i landet, ungefär som när man förr klippte barn efter en liten
              bunke över huvudet som sedan fick passa bra eller dåligt. Ibland,
              herr talman, tycker jag att övertron på centrala projekt och centralt
              tänk, liksom bristen på underifrånperspektiv och respekt för att
              det kan tänkas bra saker såväl i Norrbotten som i Småland, fastän
              kanske lite olika, präglar debatten.
            </seg>
          </u>
          <note type="speaker" n="147f4fd9">
            Anf. 186 ANNE LUDVIGSSON (s) replik:
          </note>
          <u who="anne_ludvigsson_f70db7" xml:id="i-67b51c17b3ade98c-4" n="778793da">
            <seg n="8595bb5e">
              Herr talman! Jag hade inte tänkt begära replik men Anders Åkesson
              lockade mig till det genom att tala om barns och ungas kultur.
            </seg>
            <seg n="01690035">
              Häng inte upp er på detta med ungkulturåret 2007. Vi kan väl
              en gång för alla klara ut att det var ett led i en långsiktig
              aktivitet och i en långsiktig planering. Jag är inte så negativ
              till speciella temaår. Ibland är de oerhört viktiga att ta med.
              Men låt oss lämna det.
            </seg>
            <seg n="ec37367e">
              Vi är överens om att barn- och ungdomskulturen är viktig, och
              därför måste jag fråga en sak. Tycker Anders Åkesson att de tre
              målen som Cecilia Magnusson redogjorde för är framåtsyftande och
              det som Centerpartiet vill med barn- och ungdomskulturen? När
              det gäller all den kunskap som jag tidigare pratade om, de rapporter
              och utredningar som gjorts, undrar jag om Centerpartiet kommer
              att driva på för att de ska användas eller om det är något helt
              nytt som ska göras. Är den gamla kunskapen ingenting värd? 10
              miljoner långsiktigt till barn- och ungdomskulturen, och även
              scenkonsten, är väl inte heller särskilt imponerande.
            </seg>
          </u>
          <note type="speaker" n="38e403f1">
            Anf. 187 ANDERS ÅKESSON (c) replik:
          </note>
          <u who="anders_akesson_e18d66" xml:id="i-3b518d961fc96d91-1" n="12c43d4a">
            <seg n="1c2687c8">
              Herr talman! Jag upplever nog inte att det är vi i allianspartierna
              som hängt upp oss på det slopade ungkulturåret. Tvärtom var det
              Anne Ludvigsson som tog upp det i sitt anförande. Det var det
              som föranledde mig att lite grann reflektera över det.
            </seg>
            <seg n="f5aadacc">
              Den redogörelse som Cecilia Magnusson gav uttryck för är en god
              grund att fortsätta på. Självklart är det så, som i allt politiskt
              arbete, att tidigare utredningar och rapporter ligger till grund
              och används i en fortsatt politikutveckling. Så fungerar ett civiliserat
              samhälle. Dessutom har alliansregeringen gett uttryck för en total
              översyn av den kulturpolitik som vi har i landet med tanke på
              att den nuvarande nationella kulturpolitiken är så pass gammal
              som från 1974. Det är hög tid att tänka om och tänka nytt. Jag
              utgår från att det arbete som den gamla regeringen ägnade sig
              åt, och som den nya ägnar sig åt, kommer att utgöra underlaget.
            </seg>
            <seg n="1a1078e7">
              Jag vill påstå, herr talman, att ur ett regionalt och lokalt
              perspektiv var borttagandet av de fria entréerna ett av de mest
              kraftfulla besluten som den nya regeringen fattade och något som
              jag är utomordentligt nöjd med. Inrättandet av fria entréer på
              statliga museer innebar, Anne Ludvigsson, en koncentration av
              ungefär 100 miljoner kronor i kulturresurser till ett antal museer
              företrädesvis belägna i landets storstadsområden, för att inte
              säga i Helsingforssområdet. Det i sin tur innebar att motsvarande
              resurser inom kulturområdet, barnkulturområdet och idrottsområdet
              allokeras bort. Jag tycker att det var ett utomordentligt bra
              beslut.
            </seg>
          </u>
          <note type="speaker" n="344ecf80">
            Anf. 188 ANNE LUDVIGSSON (s) replik:
          </note>
          <u who="anne_ludvigsson_f70db7" xml:id="i-67b51c17b3ade98c-5" n="778793da">
            <seg n="9caae6c8">
              Herr talman! Nu kom vi in på mycket. Vi kom in på museerna fastän
              de behandlades i den förra debatten.
            </seg>
            <seg n="f75b29e6">
              Att vi lyfte upp ungkulturåret 2007 var för att vi tyckte att
              det var ett bra temaår. Det skulle föra vår politik vidare och
              vara en del i det långsiktiga arbetet. Nu är det borta, men att
              vi lyfter upp det gång på gång kanske har att göra med att vi
              inte ser något alternativ. De tre delarna som vi fick höra om
              tidigare, och som nu är er politik på barn- och ungkulturområdet,
              tycker jag inte är imponerande, men om ni är nöjda så är det helt
              okej. Det är ni som har regeringsansvaret. Det kanske är så att
              det är fråga om en mycket långsiktig politik på det här området
              och att vi därför inte kommer att få se så mycket resultat. Vi
              väntar på den nya kulturöversynen.
            </seg>
            <seg n="1e355564">
              Sedan har det väl ändå skett kulturöversyner även efter 1974,
              även om det den gången var fråga om en stor kulturöversyn. Museerna
              har vi debatterat vid flera tillfällen. Den reformen var mycket
              framgångsrik, och vi socialdemokrater ville föra den vidare till
              regional nivå.
            </seg>
            <seg n="04160c5a">
              Jag undrar emellertid vad ni vill mer långsiktigt och vad Centerpartiet
              vill med barn- och ungdomskulturen. Det kan väl inte vara tillräckligt
              med de tre delarna? Vad vill ni göra långsiktigt?
            </seg>
          </u>
          <note type="speaker" n="2445237a">
            Anf. 189 ANDERS ÅKESSON (c) replik:
          </note>
          <u who="anders_akesson_e18d66" xml:id="i-3b518d961fc96d91-2" n="12c43d4a">
            <seg n="bd5a311c">
              Herr talman! När det gäller det långsiktiga arbetet utgår jag
              från att vi parlamentariskt ska arbeta fram det i kammaren, i
              utredningar och så vidare. Jag hävdar fortfarande att det är 1974
              års kulturpolitiska beslut som ligger till grund för den politik
              som vi för.
            </seg>
            <seg n="d1b88327">
              Sedan dess har det varit ett lappverk av regeringar av såväl
              vår kulör som av den gamla regeringens kulör. Det är hög tid för
              en total översyn. Det samhälle vi lever i i dag är väsentligt
              skilt från det samhälle som präglade kultursynen 1974, inte minst
              mot bakgrund av den föregående debatt som Siv Holma med flera
              tagit upp om HBT och den mångkulturbakgrund som finns i vårt svenska
              samhälle men som inte fanns i början på 70-talet.
            </seg>
            <seg n="e9058e30">
              Avslutningsvis, Anne Ludvigsson, var 2006 ett mångkulturår instiftat
              av den socialdemokratiska regeringen. Jag var själv regionalt
              ansvarig i Kalmar län med bland annat ett regionalt utvecklingsansvar
              för kulturen. Jag ställde tidigt frågan till de kulturpolitiska
              tjänstemännen både lokalt och regionalt: Följer det några resurser
              med det här uppdraget, får vi några resurser för att göra något
              mer? Svaret var nej.
            </seg>
            <seg n="a2f78820">
              Det var jätteflott med ett mångkulturår. Det genomfördes säkert
              jättemånga bra konferenser. Jag är säker på att det gav avtryck
              och ger avtryck, men det följde inga resurser med det. Det är
              rätt meningslöst, Anne Ludvigsson, att utropa temaår och inte
              vara beredd att skicka in resurser.
            </seg>
            <seg n="5444779c">
              Fråga inte mig om långsiktighet, men historien är ett fnattande
              med temaår utan att man skickat med resurser. Jag är övertygad
              om att vi kommer att kunna bedriva en långt mer långsiktig kulturpolitik
              med vårt sätt att arbeta.
            </seg>
          </u>
          <note type="speaker" n="669e8b4c">
            Anf. 190 DAN KIHLSTRÖM (kd):
          </note>
          <u who="dan_kihlstrom_3e3877" xml:id="i-599b6ae62d46e5d6-0" n="6633ef22">
            <seg n="86d23cbf">
              Herr talman! Även ett till synes ganska litet betänkande ger
              anledning till diskussion. Det är spännande så här på kvällskanten.
              Betänkandet innehåller intressanta och viktiga rubriker, även
              om det inte är särskilt tjockt.
            </seg>
            <seg n="9ecb50d3">
              Jag uppfattar att vi alla är eniga om betydelsen av att prioritera
              barnens och de ungas kulturaktiviteter. Tyvärr saknar många unga
              tillgång till kultur med hög kvalitet, bland annat beroende på
              var man växer upp eller förhållandena i det lokala eller regionala
              kulturlivet.
            </seg>
            <seg n="5d9dc80f">
              Det mesta av kulturarbetet sker på lokal nivå, det ska vi inte
              glömma bort. I en av motionerna konstaterar motionären att det
              perspektiv som förstärktes i 1996 års kulturproposition inte fått
              det genomslag som man hade förväntat.
            </seg>
            <seg n="4fd0824b">
              I det här sammanhanget tycker jag att det är värt att nämna det
              besök vi hade i dag i utskottet av företrädare för SMOK, Sveriges
              musik- och kulturskoleråd. De berättade att i landets 282 kommunalt
              finansierade musik- och kulturskolor finns mer än 380 000 barn
              och ungdomar. Det gör det troligtvis till den största kultursatsning
              som finns i landet för barn och ungdomar. Den verksamheten är
              viktig på många sätt. Men det är självklart viktigt att kultur
              för barn och ungdomar når en större bredd och når fler.
            </seg>
            <seg n="b739400d">
              Det viktiga jag vill säga så här i slutet på debatten är att
              detta talar för en långsiktig och uthållig politik på området.
              Det vill i alla fall jag medverka till, och den ambitionen har
              också alliansregeringen.
            </seg>
            <seg n="aa874e4f">
              Det är bra att Kulturrådet har fått tydliga uppdrag för att stärka
              barn- och ungdomsperspektivet på olika sätt. Det ser jag som ett
              förtydligande på området.
            </seg>
            <seg n="01dd0f2b">
              Det som jag möjligtvis skulle kunna bidra med i slutet av den
              här debatten är lite grann om varför det är så viktigt med kultur
              för våra barn och ungdomar. Det blir lätt så att vi säger att
              vi ska prioritera de ungas kulturaktiviteter. Det blir som ett
              mantra, åtminstone för mig. Då kanske man kan stanna upp ett ögonblick.
              Jag kanske till och med skulle våga nämna att jag själv lärde
              mig spela gitarr, hyfsat i alla fall, i den kommunala musikskolan.
              Det har betytt väldigt mycket för mig själv personligen i mitt
              liv men också tillsammans med andra.
            </seg>
            <seg n="dae79dc1">
              Då är frågan: Varför nu denna satsning på ungas kultur? Vi kan
              gå tillbaka till FN:s konvention om barns rättigheter, som Sverige
              har skrivit under och som naturligtvis ställer krav på barns och
              ungdomars kulturella rättigheter. I den garanteras barn och ungdomar
              en kulturell identitet. Här formuleras i klartext barns rätt till
              vila, fritid, lek och rekreation, det vill säga rätten att vara
              barn.
            </seg>
            <seg n="239cd76d">
              Vi vet att barns delaktighet i kulturella aktiviteter har stor
              betydelse för deras emotionella och sociala utveckling. Forskning
              visar att barn som regelbundet ägnar sig åt någon kulturell verksamhet
              får större förmåga att känna igen och uttrycka sina känslor. Avgörande
              för att förstå andras känslor, att känna empati, är att barnets
              kommunikativa kompetens utvecklas.
            </seg>
            <seg n="0cba94fe">
              När vi ska fortsätta att utveckla en kulturpolitik för barn är
              det lätt att fokusera alltför starkt på kultur för barn, alltså
              kultur som är formulerad av oss vuxna för barn. Det är de vuxna
              som sätter dagordningen och som styr barnens skapande. Vi glömmer
              lätt barnens egna kulturella uttryck, barns kultur. Det lilla
              barnet har en naturlig fallenhet för att uttrycka sig genom berättelser
              och teckningar, genom sång och dans. Barnens egen kultur måste
              tas till vara. Barn som ges möjlighet att utveckla sin egen kultur
              stärker sin fantasi och självkänsla.
            </seg>
            <seg n="dc049bf6">
              Barn måste under uppväxten ges möjlighet att ta del av och delta
              i olika kulturella aktiviteter. Vi måste se till att barns eget
              skapande kombineras med ett rikt utbud av kulturella aktiviteter
              för barn. Det är vägledande för mig i mitt fortsatta engagemang
              och arbete på det här området.
            </seg>
          </u>
          <note n="6383ce97">
            Till slut yrkar jag bifall till utskottets förslag i betänkandet
            och avslag på reservationerna.
          </note>
          <note type="speaker" n="69145957">
            Anf. 191 PER BOLUND (mp):
          </note>
          <u who="per_bolund_0a9708" xml:id="i-96dd0c6554b674c5-0" n="a7d98faf" next="i-8bfa4c9efabb19d1-0">
            <seg n="5c16a5fd">
              Herr talman! Jag har tagit plats här i talarstolen för att yrka
              bifall till min motion Kr238 om offentlig kontroll av namnlängden.
            </seg>
            <seg n="5d34a260">
              Man kan fråga sig varför jag tycker att frågan om namnsdagar
              är så viktig att jag är villig att stå här kl. 20 en torsdagskväll
              i stället för att vara hemma med min familj. Anledningen är att
              jag anser att den namnlängd som vi har i dag och som styr vilka
              namnsdagar som firas i Sverige är en form av indirekt strukturell
              diskriminering som jag inte kan acceptera.
            </seg>
            <seg n="4e709606">
              Det stora problemet med dagens namnlängd är att den inte på något
              sätt reflekterar den stora förändring som har skett av Sverige
              under de senaste 3040 åren. Sverige har faktiskt gått från att
              vara ett homogent samhälle i huvudsak till att vara ett mångkulturellt
              samhälle. Vi har haft en väldigt stor invandring. I dagsläget
              är det mer än 20 procent av befolkningen som antingen är födda
              i ett annat land eller som har en förälder som är född i ett annat
              land.
            </seg>
            <seg n="45677cd1">
              Det är framför allt historiska skäl som avgör vilka namn som
              finns i namnlängden och inte vilka namn som är vanliga här i landet.
            </seg>
            <seg n="82e65853">
              För att ta några exempel, som också nämns i motionen, finns det
              nästan 10 000 män i Sverige som har förnamnet Ali och över 4 000
              män som har förnamnet Muhammed. Trots att det är så många finns
              de inte med i namnlängden över huvud taget. Samtidigt finns det
              andra namn som helt och hållet har tappat sin anknytning till
              den svenska befolkningen och som väldigt få heter. Till exempel
              är det bara ett tiotal personer som använder Volmar som förstanamn
              och 22 personer som använder Anselm som tilltalsnamn här i landet.
              Ändå har de namnsdagar och finns med i namnlängden till skillnad
              från de tiotusentals andra som inte får vara med och fira namnsdagar.
            </seg>
            <seg n="51a66718">
              Samma sak gäller på den kvinnliga sidan. Kvinnor som har flyttat
              till det här landet har inte möjlighet att fira namnsdag, medan
              många kvinnonamn finns kvar i almanackan fast de inte längre är
              representerade bland det svenska folket.
            </seg>
            <seg n="983c7e89">
              Att konsekvent utesluta utlandsklingande namn från namnlängden
              samtidigt som gamla namn finns med måste ses som ett uttryck för
              strukturell diskriminering. Det kan inte ses på något annat sätt.
              Jag vill här poängtera, för att inte reta upp Svenska Akademien
              och för att kanske inte namnet Per ska strykas vid nästa revision
              av namnlängden, att jag inte misstänker att Svenska Akademien
              medvetet diskriminerar människor med utländska namn.
            </seg>
            <seg n="a0b04168">
              Jag konstaterar bara att de urvalskriterier som har använts för
              att sätta upp namnlängden, säkert med de bästa motiv i världen
              för ögonen, leder till att man utesluter en stor del av svenska
              folket från traditionen att fira namnsdag. Det är en tradition
              som går tillbaka till medeltiden och som många människor i Sverige
              uppskattar.
            </seg>
            <seg n="4ce04c84">
              Är då rätten att fira namnsdag så viktig att det är värt att
              stå här och debattera den? Finns det inte andra mänskliga rättigheter
              som är viktigare och borde lyftas upp före denna?
            </seg>
            <seg n="1735db28">
              Jo, absolut. Det kan jag hålla med om. Men om man som jag vill
              ha ett samhälle utan varje form av diskriminering måste man arbeta
              både i det stora och i det lilla. Att i Sverige ha en sådan diskriminering
              som urvalet i namnlängden faktiskt utgör tycker jag inte är acceptabelt.
            </seg>
            <seg n="0d0ee1ae">
              Man kan fråga sig om det här är en fråga om diskriminering. Man
              kan då gå tillbaka till de internationella konventioner som Sverige
              har skrivit under angående diskriminering. I EG-direktivet om
              genomförandet av principen om likabehandling av personer oavsett
              ras eller etniskt ursprung säger man att det inte får förekomma
              någon direkt eller indirekt diskriminering på grund av ras eller
              etniskt ursprung.
            </seg>
            <seg n="f8ca08b1">
              Vad är då en indirekt diskriminering?
            </seg>
            <seg n="679b96d9">
              Det anses förekomma när en skenbart neutral bestämmelse eller
              ett skenbart neutralt kriterium eller förhållningssätt särskilt
              missgynnar personer av en viss ras eller av ett visst etniskt
              ursprung jämfört med andra personer.
            </seg>
            <seg n="c6b4edbb">
              Vårt förslag är att man ska gå över till att framför allt se
              till hur vanligt ett namn är bland svenska folket för att avgöra
              om det ska vara med i namnlängden och inte se till historiska
              skäl som man har gjort hittills.
            </seg>
          </u>
          <note n="eb80f242">
            Överläggningen var härmed avslutad.
          </note>
          <note n="69f2d6e5">
            14 § Idrottsfrågor
          </note>
          <note n="2a2f2846">
            Föredrogs
          </note>
          <note n="47c35582">
            Anf. 192 ANNE MARIE BRODÉN (m):
          </note>
          <note n="aa00d969">
            Herr talman! Jag ska inleda debatten om kulturutskottets betänkande
            2006/07:KrU5. Betänkandet handlar om idrottsfrågor. I betänkandet
            behandlas 23 motionsyrkanden om idrottsfrågor som är väckta under
            den allmänna motionstiden.
          </note>
          <u who="per_bolund_0a9708" xml:id="i-8bfa4c9efabb19d1-0" n="a7d98faf" prev="i-96dd0c6554b674c5-0">
            <seg n="f2b31e7b">
              Några motioner tar upp frågor som handlar om breddidrotten och
              att stöd ska ges i första hand till breddidrott för barn och ungdomar
              och flickor och pojkar. Någon motion handlar om jämställdhet och
              att man ska ge damidrotten bättre villkor. Fem motioner handlar
              om stora idrottsevenemang, bland annat lyfter man upp att Sverige
              ska ansöka om olympiska vinterspel i Åre och Östersund. Några
              motioner handlar om kampsport. Vi har motioner som handlar om
              HBT-frågorna och hur man ska bekämpa diskriminering inom idrotten.
              En motion handlar om att förbjuda bolagisering inom idrotten.
              En motion handlar om ersättning av skador i samband med landskampsmatcher.
            </seg>
          </u>
          <note n="6a4348b5">
            Samtliga motioner avstyrks av majoriteten i utskottet. I betänkandet
            finns det fyra reservationer och två särskilda yttranden.
          </note>
          <note n="592391dd">
            Jag lämnar härmed över betänkandet till kammarens ledamöter för
            debatt.
          </note>
          <note type="speaker" n="667e081f">
            Anf. 193 LARS WEGENDAL (s):
          </note>
          <u who="lars_wegendal_f153f7" xml:id="i-9f3985e6a024488f-0" n="509e7334">
            <seg n="7894e14c">
              Herr talman! För oss socialdemokrater är idrottspolitiken en
              viktig del av folkrörelsepolitiken. Svenska folkrörelsemodellen
              med lokala föreningar, ideellt engagemang och ett demokratiskt
              arbetssätt är grunden för den svenska idrottsrörelsen. Den har
              en bred verksamhet som är värdefull både för enskilda människor
              och deras välbefinnande och för samhället som helhet ur ett folkhälsoperspektiv.
            </seg>
            <seg n="5a26f44f">
              Idrottsrörelsen har också en viktig funktion att fylla när det
              gäller att skapa demokratisk delaktighet. Den är en fantastisk
              mötesplats för personer med olika etnisk och kulturell bakgrund.
            </seg>
            <seg n="32bfe484">
              Att idrottsrörelsen omfattar så mycket som 3 ½ miljon medlemmar
              i över 20 000 idrottsföreningar och att den har nära 650 000 ideella
              ledare innebär ju att idrotten är närvarande i hela landet, på
              alla tänkbara orter och med alla tänkbara idrotter.
            </seg>
            <seg n="db018441">
              Herr talman! Så här i vår första idrottspolitiska debatt under
              den här mandatperioden kan jag konstatera att högeralliansens
              första budget speglar vad vi socialdemokrater lovade i vårt valmanifest.
              Det är naturligtvis bra, men jag kan inte låta bli att nämna att
              högeralliansens förslag uttrycktes först efter det att vi socialdemokrater
              presenterat vårt valmanifest. Dessförinnan låg till exempel Moderaternas
              löften på halva det belopp som man nu anslår över budget och Svenska
              Spels överskott.
            </seg>
            <seg n="93582651">
              Jag ska naturligtvis inte klaga på att högeralliansen kopierar
              de goda förslag som vi socialdemokrater för fram, men jag kommer
              lite senare i anförandet att lyfta fram ytterligare något förslag
              som alliansen missat i sin iver att framstå som goda socialdemokrater.
              Det finns all tid i världen att ansluta sig även till detta förslag.
            </seg>
            <seg n="1ef89797">
              Herr talman! Inför den förra mandatperioden lanserade vi socialdemokrater
              en enorm satsning på idrottspolitikens område. Genom ett handslag
              med idrotten och 1 miljard kronor gav vi idrotten möjlighet att
              under mandatperioden öppna dörrarna för flera till idrotten, att
              satsa mer på tjejers idrottande, att hålla tillbaka avgifterna,
              att öppna för ett samarbete mellan idrott och skola och att dessutom
              stödja idrotten i kampen mot alkohol och narkotika. Det var en
              satsning vars innehåll idrotten själv formulerade. Den gäller
              fram till juni detta år. Enbart under år tre av Handslaget har
              det varit mer än 500 000 deltagare. Sedan starten år 2004 har
              drygt 8 000 föreningar deltagit i drygt 23 000 satsningar. 75
              procent av alla barn- och ungdomsföreningar som får lokalt aktivitetsstöd
              har deltagit.
            </seg>
            <seg n="db13182b">
              Nu funderar man naturligtvis över fortsättningen. Hur ser ni
              i högeralliansen på andra generationens handslag? Hur ser ni på
              att ta till vara alla de fantastiska idéer som föddes under den
              förra mandatperioden? När har ni tänkt presentera en idrottspolitik?
            </seg>
            <seg n="dab6843f">
              På regeringens hemsida kan jag inte se något annat än det som
              vi alltid har varit överens om, nämligen idrottens självständighet,
              antidopningsarbetet och idrottens roll i folkhälsoarbetet.
            </seg>
            <seg n="e1560e4c">
              Herr talman! Vissa frågor ser vi socialdemokrater som viktiga
              inför de kommande åren. En av dem är att göra idrottens finansiering
              förutsägbar och att förenkla idrottens skatteregler. Det är frågor
              som är kopplade både till inkomster från spel- och lotteriverksamheter
              och till den skatteutredning för idrottens område som lade sitt
              förslag förra året.
            </seg>
            <seg n="7adbb76b">
              Det finns frågor kring idrott och integration som måste stärkas
              i vårt numera mångkulturella samhälle. Vi har frågan om idrottens
              ansvar för att tjejer och killar ska ha samma möjligheter att
              utöva idrott. Vi har den ständiga frågan om balans mellan bredd-
              och elitidrott. Vi har den tidigare nämnda folkhälsofrågan, inte
              minst för barn och ungdomar. Avslutningsvis ser vi socialdemokrater
              frågan om att alla ska vara med som viktig.
            </seg>
            <seg n="05befba2">
              Idrotten måste verkligen anstränga sig för att även han eller
              hon som blir stående vid sidan om när lagen är valda eller som
              inte förmår att prestera det yttersta idrottsliga resultatet får
              en meningsfylld roll inom idrotten som ledare, som tränare eller
              kanske som materialförvaltare.
            </seg>
            <seg n="fef0173c">
              Herr talman! Vi socialdemokrater lyfter fram några viktiga frågor
              i två särskilda yttranden i dagens betänkande.
            </seg>
            <seg n="89052401">
              Vi menar först och främst att idrotten liksom samhället i övrigt
              måste bli bättre på att visa upp ett accepterande av människors
              olika sexuella läggning. Människor inom idrottsrörelsen måste
              våga vara öppna med sin sexuella läggning utan att känna oro för
              trakasserier.
            </seg>
            <seg n="dbdf2f49">
              I ett annat särskilt yttrande lyfter vi fram frågan om ersättningar
              i samband med landskamper i fotboll. Bakgrunden är att några av
              de största klubbarna i Europa valt att kräva skadestånd för spelare
              som blivit skadade när de har deltagit i landskamper. Om dessa
              skadeståndskrav skulle gå igenom kommer det att innebära att länder
              kommer att välja att inte låta de bästa spelarna medverka i landskamper,
              vilket naturligtvis kommer att utarma det internationella utbytet.
              Vi vill med vårt särskilda yttrande göra regeringen uppmärksam
              på detta problem och att regeringen i sina kontakter med idrotten
              medverkar till att en sådan utveckling förhindras.
            </seg>
            <seg n="b7f29479">
              Vi socialdemokrater har i detta betänkande en reservation, reservation
              3, som jag yrkar bifall till. Denna reservation handlar om att
              vi socialdemokrater vill att regeringen arbetar fram en långsiktig
              strategi för att möjliggöra att Sverige i ökad utsträckning ska
              kunna arrangera stora internationella idrottsevenemang. Vi är
              fullt medvetna om att den utredning som den socialdemokratiska
              regeringen tillsatte ska avlämna sitt betänkande i närtid. Men
              trots detta menar vi att det som regeringen har lyckats åstadkomma
              under de dryga fyra månader som man har regerat är riktigt riktigt
              dåligt. Vi har missat möjligheter att konkurrera om ett kommande
              friidrotts-VM, och regeringen har sagt nej till att ekonomiskt
              bidra till det nyss avslutade alpina VM:et i Åre. Av det skälet
              menar vi socialdemokrater att det finns all anledning i världen
              att mana på regeringen att snabbt åstadkomma en långsiktig strategi.
            </seg>
            <seg n="34474c4b">
              Herr talman! I dessa frågor krävs krafttag och det snabbt, så
              att inte fler idrottsförbund tvingas dra tillbaka sitt intresse
              för att anordna kommande evenemang. Och jag är övertygad om att
              det är viktigt att vi når en samsyn partierna emellan i detta
              statliga engagemang, inte minst för att löftena ska hålla över
              mandatperioden. Vi gör gärna det även för framtiden trots våra
              dåliga erfarenheter vad gäller pensionsöverenskommelser, public
              service-överenskommelser och annat.
            </seg>
          </u>
          <note n="eac5a8c7">
            I detta anförande instämde Margareta Israelsson, Anne Ludvigsson,
            Göran Persson i Simrishamn och Anneli Särnblad (alla s).
          </note>
          <note type="speaker" n="ffbcf56d">
            Anf. 194 SIV HOLMA (v):
          </note>
          <u who="siv_holma_8514dc" xml:id="i-4d3aec21cd3b29eb-7" n="2083b56d">
            <seg n="720d6e02">
              Herr talman! Egentligen skulle Torbjörn Björlund hålla detta
              anförande, men han fick tyvärr förhinder. Därför tänker jag faktiskt
              läsa upp det som han hade tänkt säga till kammaren.
            </seg>
            <seg n="a2f4a5af">
              Herr talman! Jag är övertygad om att alla vi som deltar i denna
              debatt är eniga om att idrotten i dag har en stor betydelse för
              samhället. Däremot är jag inte säker på att vi har samma bild
              av hur idrotten ser ut och hur vi bäst hjälper idrotten att utvecklas.
              I det här inlägget ska jag försöka redovisa lite grann hur Vänsterpartiet
              ser på idrottsfrågorna.
            </seg>
            <seg n="04bd24b2">
              Jag vill börja med att yrka bifall till reservation 4 från Vänsterpartiet
              och Miljöpartiet som handlar om just det som Lars Wegendal var
              inne på, men Socialdemokraterna har valt att göra ett särskilt
              yttrande. Det handlar om hur idrotten arbetar med HBT-frågor.
              Jag står bakom de övriga reservationerna från Vänsterpartiet,
              men yrkar bifall endast till denna reservation.
            </seg>
            <seg n="9b0ad33c">
              I betänkandet beskrivs idrottens viktigaste uppgift, att bejaka
              och utveckla breddidrotten, framför allt barn- och ungdomsidrotten.
              Det här är något som samhället också ställer som krav, som en
              motprestation, på idrottsrörelsen. Tyvärr är det inte alltid som
              idrotten lyckas med detta. Ett idogt arbete behövs hela tiden
              för att idrotten ska säkerställa att man ger alla barn och ungdomar
              möjlighet att delta i idrottslig verksamhet på föreningsnivå.
              Samspelet mellan den offentliga sektorn och idrotten är då central,
              inte minst för att kanalisera pengar till de grupper som behöver
              mest stöd.
            </seg>
            <seg n="c1ac4c5a">
              Detta påverkar i allra högsta grad jämställdheten. Precis som
              i samhället i övrigt är kvinnor och flickor diskriminerade, inte
              överallt och inte hela tiden, men totalt sett behöver idrotten
              arbeta med att jämna ut förutsättningarna för kvinnor och flickor
              jämfört med män och pojkar, inte minst när det gäller att se till
              att fler kvinnor får och tar chansen att sätta sig i styrelser
              och andra ledande positioner.
            </seg>
            <seg n="748d2a55">
              Stora idrottsevenemang är alltid intressanta att följa både på
              tv och live. Det är dock ibland ett vågspel att arrangera sådana.
              Ska man ge garantier från statligt håll för till exempel ett OS
              behöver det genomlysas mycket noggrant innan man kan ge sådana.
              Svårast är att få fram uppgifter om hur mycket samhället kan tjäna
              på det i form av ökad handel med mera. Vänsterpartiet anser att
              vi ska vara positivt inställda till att arrangera stora evenemang
              men med vissa förbehåll för svårigheterna att fastställa hur mycket
              det genererar tillbaka.
            </seg>
            <seg n="6cbe0d10">
              Att proffsboxning åter är tillåtet i Sverige ställer sig Vänsterpartiet
              tveksamt till. Med den nya kampsportslagen kan detta dock vara
              positivt i de fall som man kan sätta press på bra regelverk för
              skydd med mera. En aspekt som dock gör att det fortfarande finns
              frågetecken är misstankarna som i många år har följt den professionella
              boxningen, nämligen risken för korruption och ekonomiska oegentligheter.
            </seg>
            <seg n="1ca9e81e">
              Något som idrotten definitivt behöver arbeta med är kunskapen
              om HBT-frågor och motarbetande av den diskriminering som fortfarande
              finns. Trots det arbete som i dag läggs ned inom idrotten behövs
              en intensifiering av det arbetet. På samma sätt som i det övriga
              samhället förekommer det alltför mycket diskriminering av homosexuella,
              bisexuella och transpersoner, och kunskapen är fortfarande för
              dålig.
            </seg>
            <seg n="4ca8120a">
              Ett bekymmer inom idrotten är den utökade kommersialiseringen.
              Den allra största delen av idrottsrörelsen är helt beroende av
              offentligt stöd och ideella insatser. Det tycker vi i Vänsterpartiet
              är bra. Vi har tidigare, bland annat i budgetdebatten före jul,
              hävdat att reglerna för fördelningen av överskottet från Svenska
              Spel behöver ses över. Om den nya regeringen också avreglerar
              spelmarknaden blir hotet ännu större. Mindre pengar kommer att
              tillfalla idrottsrörelsen. Vi behöver därför förändra fördelningen
              av de statliga bidragen och lägga in dem i den vanliga budgeten,
              naturligtvis samma summor eller mer, och helt avstå från tilldelningen
              från Svenska Spel. Samma kriterier ska gälla för tilldelningen
              men med en säkrare situation för idrottsrörelsen.
            </seg>
            <seg n="4c8d2db6">
              Slutligen: Den icke-kommersiella idrotten behöver fortsatt stöd
              från den offentliga sektorn. Vänsterpartiets linje är att man
              ska främja möjligheterna för deltagande i idrott, framför allt
              för alla barn och ungdomar genom att bidra med resurser till de
              breddinriktade verksamheterna i första hand. Där är framför allt
              kommunernas bidrag, som är mycket större än statens, viktiga.
              Kommunerna har ett särskilt ansvar att främst tillhandahålla anläggningar
              med tillgänglighet för dem som annars skulle ha svårt att få möjlighet
              att idrotta. En självständig idrottsrörelse som samarbetar med
              det offentliga är den bästa garantin för att så kan ske.
            </seg>
          </u>
          <note type="speaker" n="c64dc2d6">
            Anf. 195 GUNVOR G ERICSON (mp):
          </note>
          <u who="jan_ericson_aca06f" xml:id="i-8fe68fa735e714a7-2" n="06a3f5ae">
            <seg n="e2854bec">
              Herr talman! Den största folkrörelsen i Sverige är den samlade
              idrottsrörelsen med närmare 3 miljoner medlemmar. Idrottsrörelsen
              är viktig för hela Sverige. Den bidrar till folkhälsa inte bara
              genom främjande av fysisk aktivitet, utan minst lika viktigt för
              hälsan är att få delta i föreningsaktiviteterna, att jobba i grupp
              etcetera. Det främjar det första målområdet i de nationella folkhälsomål
              som riksdagen faktiskt har antagit, det vill säga delaktighet
              och inflytande i samhället.
            </seg>
            <seg n="79074f4a">
              Idrottsrörelsen är en del av samhället, så de negativa strukturer
              som finns i samhället syns även inom idrotten: könsmaktsordning,
              diskriminering, våld, alkohol och droger. Därför är det extra
              viktigt att statens stöd till idrotten främjar alla de goda krafter
              som finns. Att idrotten har en könsdimension kan vi se inte minst
              här i dag. Från början var det sex män och jag själv anmälda till
              debatten, förutom föredragande.
            </seg>
            <seg n="c0cd8c42">
              Vanan av rörelse och motion grundläggs tidigt. De som börjar
              idrotta som barn eller ungdomar behåller sina motionsvanor även
              i vuxen ålder. Av utskottets svar på Miljöpartiets motion kan
              man utläsa att 38 procent av stödet till idrotten inte går till
              barn- och ungdomsidrott utan till tävlingsidrott. Elitidrotten
              finansierar visserligen till stor del sig själv, men barn- och
              ungdomsidrott gör inte det. Miljöpartiet anser att statens stöd
              till idrotten i högre grad borde gå just till flick-, pojk- och
              breddidrott. Till breddidrotten räknar vi också handikapp-, korp-
              och motionsidrott.
            </seg>
            <seg n="7d68b428">
              Bidragen till lokal barn- och ungdomsverksamhet har också ändrats.
              Anslagsposten i statens budget har minskat från 88,4 miljoner
              till noll kronor sedan 2002. I stället finansieras stödet till
              lokal barn- och ungdomsverksamhet i sin helhet med medel från
              Svenska Spel. Det gör idrotten beroende av spel, ett slags dubbelmoral
              av staten. Öka spelandet och därmed risken för missbruk!
            </seg>
            <seg n="9a1e9bcc">
              Nyligen föreslog idrotts- och kulturministern att spelpengar
              skulle finansiera kulturcheckar och att det skulle tas av idrottspengarna.
              Det är lovvärt med kulturcheckar, men de ska inte finansieras
              med spelpengar och inte heller ställas mot idrotten.
            </seg>
            <seg n="ac5ab4d1">
              Den som inte avsätter tid för fysisk aktivitet i dag måste i
              framtiden avsätta sin tid för sjukdom. Det sade sir Edward Stanley
              1876. Nog så sant även hundra år senare. Idrotten är en del i
              en hållbar samhällsutveckling, men vi skulle kunna göra betydligt
              mycket mer.
            </seg>
            <seg n="2fefaf07">
              Ett VM eller annat stort arrangemang kan utveckla en stads ekonomi
              i en mer hållbar riktning, bort från varuproduktion och mot mer
              av upplevelseindustri. Det har också betydelse för klimat- och
              miljöbelastningen. Men det innebär också en risk med skattebetalarnas
              pengar om kommun eller stat ska vara medfinansiär, pengar som
              ställs mot prioriteringar inom vården och skolan. Fördelar finns
              dock.
            </seg>
            <seg n="c5a85f73">
              Turismen kan inte flyttas i väg från en stad lika lätt som produktion
              av varor. Dessutom skapas många jobb i den branschen, inte minst
              för personer med kortare utbildning.
            </seg>
            <seg n="58b60142">
              Friidrotts-EM i somras lanserades som det minst miljöbelastande
              EM:et någonsin, ett fokus som behövs om samhället ska vara med
              och finansiera.
            </seg>
            <seg n="6f8a177b">
              Ännu brukar det inte låta så bland dem som ansöker. Ej heller
              har det varit ett tydligt uppdrag i det tilläggsdirektiv som regeringen
              gav till den särskilda utredare som i slutet av april ska redovisa
              sitt uppdrag om alternativa modeller för ytterligare gemensamma
              marknadsföringsinsatser. Ska staten vara med och finansiera finns
              det möjlighet till ett vinnavinna-koncept om man vågar tänka nytt.
            </seg>
            <seg n="123eab0f">
              Är ni i de moderatledda regeringspartierna beredda att stödja
              arrangemang och koppla det till miljöutveckling? Socialdemokraterna
              med Lars Wegendal tog ju upp de stora arrangemangen i sitt tidigare
              anförande. Skulle ni kunna tänka er att koppla arrangemang till
              den typen av krav för att staten ska vara med och finansiera?
            </seg>
            <seg n="7c1a78a3">
              Likaså är det viktigt att jobba med antidiskriminering. Det hör
              också en hållbar samhällsutveckling till. Det handlar om att man
              kan få vara den man är och att idrott ges lika förutsättningar
              oavsett om det är tjejer eller killar, funktionshindrade eller
              ej som utövar sin idrott.
            </seg>
            <seg n="351e4319">
              Studier har visat att det bland en del grupper är vanligare med
              stillasittande fritid än bland andra. Det är till exempelvis vanligare
              att lågutbildade inte motionerar på sin fritid än högutbildade.
              Som exempel på ändrade strukturer för att främja fysisk aktivitet
              kan jag nämna att man i en del kommuner har infört speciella tider
              för kvinnor att besöka badhus. Det har också Handslagspengar använts
              till, vilket är positivt. Ett annat exempel är satsningar där
              man har haft grupper av kvinnor som har lärt sig cykla. Det är
              bra exempel på aktiviteter som även kan motverka utanförskap i
              samhället. Att motverka direkt, indirekt och strukturell diskriminering
              gentemot personer med annan härkomst än svensk är också alltid
              en viktig faktor för att utveckla idrottsrörelsen.
            </seg>
            <seg n="d19c17eb">
              Inom idrottsrörelsen är heteronormativiteten av tradition mycket
              stark. Homosexuella idrottare törs inte berätta om sin läggning
              av rädsla för att missa en plats i laget eller ett uppdrag som
              tränare. Inom såväl poliskåren som det militära har det bildats
              HBT-nätverk. Situationen i idrottsrörelsen är sådan att HBT-frågorna
              bör uppmärksammas betydligt mer än vad som har varit fallet hittills.
            </seg>
            <seg n="bd0288ab">
              När regeringen i maj 2003 gav Riksidrottsförbundet i uppdrag
              att vara nationellt samordningsorgan för Europeiska rådet för
              utbildning genom idrott pekade regeringen särskilt på att värdar
              för genomförande av uppdrag skulle ta ställning mot homofobin.
              Det var välkommet. Men det behöver göras mer.
            </seg>
            <seg n="8baa0331">
              Nästan alla unga människor passerar idrotten under sin uppväxt.
              Därför är det viktigt att den tillsammans med skolan har en viktig
              del i den sociala fostran. Det är också viktigt att idrottsrörelsen
              på samma sätt som skolan arbetar målmedvetet och aktivt med HBT-frågorna.
            </seg>
            <seg n="55b800c9">
              Det är bra att Riksidrottsförbundet har tagit fram en policy
              och en handlingsplan mot diskriminering och trakasserier på grund
              av sexuell läggning för att därmed uppmärksamma de homosexuellas
              situation inom idrottsrörelsen. Där ges exempel på frågeställningar
              som är viktiga att diskutera i utbildningen av ledare, tränare
              och aktiva på alla nivåer. Tränarens sociala roll som förebild
              och dennes uppförande, jargong och språk bör uppmärksammas. Detta
              ser Miljöpartiet som ett mycket viktigt fokus, ett fokus på de
              homosexuella individer som finns.
            </seg>
            <seg n="dbab8027">
              Ett sätt att stärka arbetet mot diskriminering på grund av sexuell
              läggning är att införa ett krav på att de nationella idrottsförbunden
              ska redovisa hur man bekämpar homofobi och diskriminering för
              att få statliga medel. Miljöpartiet anser också att de nationella
              idrottsförbunden bör upprätta en egen policy på området.
            </seg>
            <seg n="7f2c1fab">
              Självklart står jag bakom samtliga Miljöpartiets reservationer,
              men för att vinna tid i kammaren yrkar jag bifall till endast
              reservation 4.
            </seg>
          </u>
          <note type="speaker" n="57e10f0e">
            Anf. 196 GÖRAN MONTAN (m):
          </note>
          <u who="goran_montan_bf9e28" xml:id="i-bd2cd512405c9164-0" n="ace9ff3a">
            <seg n="d33a323b">
              Herr talman! Att komma in sent i debatten och som femte talare
              när det gäller idrottsfrågorna kommer säkerligen att innebära
              en del upprepningar. Idrotten är någonting som angår oss alla.
              Det är också en folkrörelse som har gamla anor och som naturligtvis
              både har påverkat samhället och påverkats av oss i samhället.
            </seg>
            <seg n="8a202929">
              Jag ska börja med att konstatera att det har lämnats in 23 motionsyrkanden
              om idrottsfrågor. Jag yrkar avslag på samtliga och samtidigt bifall
              till utskottets förslag till beslut.
            </seg>
            <seg n="09979fbb">
              Det har sagts tidigare och jag säger det igen, idrottsrörelsen
              omfattar minst 3,5 miljoner människor i Sverige. Det är en imponerande
              siffra. Nästan alla svenskar har någon gång i sitt liv kommit
              i kontakt med idrott. Dess betydelse för folkhälsan har det talats
              om, och den är naturligtvis enorm. Men inte heller den fostrande
              betydelsen för ungdomar ska underskattas. Inom idrotten får barn
              och ungdomar möjlighet att lära sig att ta hänsyn och samarbeta,
              och de får en insyn i föreningsarbetet.
            </seg>
            <seg n="0719aa18">
              Hela denna gigantiska folkrörelse skulle inte fungera utan att
              tiotusentals volontärer engagerade sig. Sedan ett antal år har
              dock den situationen tyvärr försämrats. Jag är oroad över att
              inställningen till frivilligt oavlönat arbete förändrats över
              tid. Delvis kan detta säkert förklaras med att människors liv
              blivit så hektiskt att det inte längre finns ledig tid att lägga
              på frivilligt arbete.
            </seg>
            <seg n="a9f45ffe">
              Idrott berör nästan alla. Den som till äventyrs inte idrottar
              själv konsumerar sport från läktarplats eller från tv-soffan.
              Det är därför naturligt att samhället engagerar sig i form av
              ekonomiskt stöd till idrotten. Regeringen visar tydligt genom
              att allokera ytterligare en halv miljard kronor hur viktig denna
              fråga är. Två tredjedelar av de pengar det har också nämnts förut
              som idrotten får på sammanlagt 1,8 miljarder går till barn- och
              ungdomsidrotten.
            </seg>
            <seg n="1af15d3e">
              Det talades här just om att det lämnar 38 procent som inte går
              till ungdom. Det är en sanning med modifikation, eftersom de 38
              procenten går till tävlingsidrott. Det innefattar förutom eliten
              också ungdomstävlingsidrotten. Jag har inte några klara siffror
              på hur de 38 procenten ska brytas upp, men det är inte riktigt
              så enkelt. I de motioner som det finns reservationer för är breddidrotten
              en av frågorna.
            </seg>
            <seg n="59a883e8">
              Låt mig först konstatera att vi moderater tycker att det är bra
              att idrottsrörelsen har stor bestämmanderätt över hur de pengar
              som de får ska användas.
            </seg>
            <seg n="4481c567">
              Jämställdheten är också en fråga som berörs i ett antal motioner,
              och den tar vi väldigt allvarligt på. Inte minst inom idrotten
              är det, som har sagts här tidigare, påtagligt att det arbetet
              inte på långa vägar är slutfört. Det finns en utredning som arbetar
              och som har fått ett tilläggsdirektiv som ska innefatta också
              jämställdhetsperspektivet. Den ska läggas fram i maj 2008.
            </seg>
            <seg n="d463a716">
              I det sammanhanget är det också viktigt att beröra HBT-frågorna.
              Vi moderater tycker att det är av yttersta vikt att en folkrörelse
              som idrotten ska innefatta och välkomna alla. Likaväl som det
              inte ska ha någon betydelse om du är kvinna eller man eller var
              du kommer ifrån ska det heller inte spela någon roll vilken sexuell
              läggning du har. Tyvärr räcker inte detta konstaterande, utan
              det behövs mycket mer av upplysning och opinionsskapande för att
              få en tydlig förändring till stånd.
            </seg>
            <seg n="402d7fdf">
              Riksidrottsförbundet har de senaste åren varit mycket aktivt
              på det här området, och det arbetet kommer att fortsätta med regeringens
              fulla stöd. Med hänsyn till det arbete som bedrivs finner vi inte
              att det finns någon anledning att tillstyrka de här motionerna.
            </seg>
            <seg n="3735afb3">
              I frågan om de stora idrottsevenemangen tror jag inte att det
              i grunden råder några större åsiktsskillnader mellan regeringen
              och oppositionen. Herr talman! Det är självklart att det vore
              bra om Sverige kunde arrangera stora idrottsevenemang. Det här
              är en fråga som i allra högsta grad påverkar många områden i samhället.
              Regeringsdeklarationen innehåller mycket riktigt ett uttalande
              just om den saken. För att komma till rätta med alla frågeställningar
              har regeringen givit den utredning som tillsattes förra året och
              som skulle föreslå alternativa modeller för ytterligare gemensamma
              marknadsföringsinsatser för Sverige tilläggsdirektiv, för att
              utreda just förutsättningarna för att ställa ut statliga ekonomiska
              garantier till stora evenemang inom bland annat kultur- och idrottssektorn.
              Utredningen ska redovisa sitt uppdrag den 30 april.
            </seg>
            <seg n="08b00004">
              Eftersom jag har haft förmånen att lyssna på de tidigare inläggen
              kan jag redan nu, med tanke på att jag har några minuter kvar,
              säga vad mitt parti och alliansen har för inställning.
            </seg>
            <seg n="7b953e67">
              Handslaget jag vill hålla med om att det var ett alldeles utomordentligt
              beslut av den förra regeringen. Initiativet kom från idrottsrörelsen,
              och det är idrottsrörelsen själv som i allra högsta grad, genom
              sin utformning av Handslaget, har medverkat till att det har blivit
              en sådan succé. Regeringen har inte för avsikt att avbryta detta
              arbete. Tvärtom kommer vi att stimulera Riksidrottsförbundet och
              idrottsrörelsen att utarbeta en fortsättning på det arbete som
              har gjorts.
            </seg>
            <seg n="25fa6adf">
              När det gäller att vi försatt en chans att vara med och konkurrera
              om friidrotts-VM har jag varit uppe och debatterat just den frågan
              tidigare. Det fanns ju flera aspekter på det, bland annat ansökan
              till regeringen och den enorma storleken på det bidrag som söktes.
              Alla de sakerna bidrog också till att det ansågs väldigt viktigt
              att avvakta den utredning som kommer. Vi hoppas att den ska kunna
              ge oss vägledning för hur vi ska kunna stödja ansökningar om väldigt
              stora arrangemang i framtiden.
            </seg>
            <seg n="88d094d4">
              Jag har redan yrkat bifall till utskottets förslag till beslut,
              men för säkerhets skull gör jag det en gång till.
            </seg>
          </u>
          <note type="speaker" n="20b04aff">
            Anf. 197 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-8fe68fa735e714a7-3" n="06a3f5ae">
            <seg n="cdceec5d">
              Herr talman! Göran Montan sade i sitt inlägg: Jämställdheten
              tar vi allvarligt på. Men jag hörde inte speciellt mycket om vilka
              insatser eller åtgärder Moderaterna vill göra. Det är den ena
              frågan jag har.
            </seg>
            <seg n="d0b292ea">
              Den andra frågan handlar om synen på stora arrangemang. Jag tog
              i mitt inledningsanförande upp att om Sverige ska ha sådana här
              stora arrangemang och vi ska ställa ut statliga medel, antingen
              i form av garantier eller som direkta stöd, skulle det vara intressant
              att se på vilket sätt man ska göra det. Är det bara att ge pengarna
              rakt av? Eller skulle man kunna nyttja det här för att se en potential
              att komma ifrån en del varuproduktion och i stället utveckla tjänsteproduktion?
              Det här kan faktiskt ses som en tjänsteproduktion. Man skulle
              kunna se det här som en möjlighet till miljöutveckling i samband
              med den här typen av stora arrangemang.
            </seg>
            <seg n="d0578048">
              I regeringsdeklarationen nämndes inte någonting om den här typen
              av tänk, att man skulle kunna använda de här stora arrangemangen.
              Göteborg använde friidrotts-EM som ett sätt att bygga ut och lära
              sig att arrangera stora saker men också tänka på miljön. Tänk
              om man hade gjort det i Åre! Då hade man inte behövt ha stora
              dieselaggregat med elgeneratorer som gick för att spruta in värme.
            </seg>
          </u>
          <note type="speaker" n="b7e13446">
            Anf. 198 GÖRAN MONTAN (m) replik:
          </note>
          <u who="goran_montan_bf9e28" xml:id="i-bd2cd512405c9164-1" n="ace9ff3a">
            <seg n="6a520d6c">
              Herr talman! Tack så mycket för de frågorna, Gunvor Ericson!
              Vad regeringen kan göra när det gäller jämställdheten på det här
              området är att stimulera och betona för idrottsrörelsen att ta
              hand om de här frågorna på ett betryggande och bra sätt så att
              vi får se resultat. På Riksidrottsförbundet är de väl medvetna
              om det arbete som de har att utföra. Vad vi då kan göra är att
              ytterligare betona att vi tycker att det här är extremt viktigt.
            </seg>
            <seg n="e900cbe4">
              Jag är själv engagerad i en sport som betecknas som en kvinnoidrott,
              nämligen ridning, och ser på till exempel kommunal nivå att mycket
              är sådant som vi inte råder över. När det gäller träningstider,
              tillgången till pengar för ridande flickor, att bygga ridstigar
              eller vad det nu kan vara ser jag att där inte finns jämställdhet.
              Tjejidrotter får på något sätt stå tillbaka. Jag blir upprörd
              över det. Jag ser det varje dag. Vad som är viktigt är naturligtvis
              att vi ger de här väldigt kraftiga signalerna.
            </seg>
            <seg n="e65a0d1d">
              Vad gäller VM-arrangemang är vi givetvis öppna för alla bra förslag.
              När vi får stora evenemang ska de genomföras på ett sådant sätt
              att miljön inte kommer till skada utan kanske tvärtom så att de
              kan tjäna som bra exempel på hur man kan genomföra sådana.
            </seg>
            <seg n="8ab94cdc">
              Jag har själv varit med och genomfört ett VM där vi lade mycket
              kraft på att man skulle ha avfallsåtervinning och så vidare. Det
              var någonting som inte riktigt förstods av alla som kom från andra
              länder, men vi hoppas att de åkte hem lite klokare.
            </seg>
          </u>
          <note type="speaker" n="402646bb">
            Anf. 199 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-8fe68fa735e714a7-4" n="06a3f5ae">
            <seg n="9fe0a491">
              Herr talman! Jag tycker att det var ett mycket glädjande besked
              av Moderaterna att man kan tänka sig att ställa upp den typen
              av krav. Det kan man ju göra när man fäster ut statliga garantier
              för att man ska vara med och finansiera. Det kan också påverka
              arrangörerna, hur man sätter upp och erbjuder någonting som vi
              kan konkurrera med när vi ansöker om evenemang. Det tror jag också
              kan ha betydelse för möjligheten att få evenemang.
            </seg>
            <seg n="9f7e5068">
              Tyskland hade till exempel mycket teknikutveckling. Jag besökte
              själv Recklinghausen i Tyskland inför fotbolls-VM där man med
              finansiering av EU hade projekt med bussar som gick på biogas
              för att transportera fotbollsspelare mellan olika arenor. Så skulle
              Sverige också kunna se på miljöutveckling. Så det är positivt
              att ni ändå tar upp det.
            </seg>
            <seg n="e2dd647f">
              Sedan ska jag gå tillbaka till tjejidrotten. Ja, jag är också
              engagerad i idrottsrörelsen, i den del av idrottsrörelsen där
              tjejerna kanske inte alltid syns men där det finns flest engagerade
              tjejer, det vill säga fotbollen. Det är inte så enkelt. Jag kan
              hålla med om att det är jättesvårt för tjejer inom ridsporten
              att få tider. Så är det inom damfotbollen också. Fortfarande fixar
              förbundet till exempel domare till en viss division. Det är division
              3 för tjejerna i divisionerna därunder måste man fixa det själv.
              Det är division 5 eller 6 för killarna. Det är alltså olika hur
              man ser på det. Det är likadant när det gäller tiderna. Men det
              vi kan göra på statlig nivå är att ställa krav i samband med bidragsgivningen,
              och då undrar jag: Är Moderaterna beredda att ställa den typen
              av krav när vi ger stöd?
            </seg>
          </u>
          <note type="speaker" n="2a75665f">
            Anf. 200 GÖRAN MONTAN (m) replik:
          </note>
          <u who="goran_montan_bf9e28" xml:id="i-1d0c9b7728ec1d3d-0" n="ace9ff3a" next="i-a8c0da4bc616f86c-0">
            <seg n="d2efb092">
              Herr talman! Nu förstod jag inte. Stöd till vad?
            </seg>
          </u>
          <note n="a4dbe963">
            (GUNVOR G ERICSON (mp): Idrottsrörelsen.)
          </note>
          <u who="goran_montan_bf9e28" xml:id="i-a8c0da4bc616f86c-0" n="ace9ff3a" prev="i-1d0c9b7728ec1d3d-0">
            <seg n="523dc489">
              Vi vill ju gärna lämna mycket frihet till exempel till idrottsrörelsen
              att själv avgöra hur pengarna ska fördelas, men det är klart att
              signalsystemet är viktigt. Jag kanske inte vill sträcka mig så
              långt att vi skulle ställa några absoluta krav, men idrottsrörelsen
              ska veta vad vi tycker. Och vi tycker att det här är en prioriterad
              fråga självklart gör vi det. Och det är jag beredd att arbeta
              för.
            </seg>
            <seg n="f0cde318">
              Sedan gällde det tjejidrotten ute i kommunerna och så vidare.
              Det arbetet är kanske inte bara en fråga för Riksidrottsförbundet,
              utan också våra kolleger på kommunal nivå och på region- och landstingsnivå
              måste förstå att det här är viktigt.
            </seg>
            <seg n="edc2b7a0">
              Sedan frågade Gunvor Ericson också om vi var beredda att ställa
              krav vad gäller en miljöriktig ansökning och sådant. Jag vill
              inte föregripa utredningen, men jag tycker att det här är en intressant
              tankegång. Det har ju sagts att det inte gör så mycket hur vi
              behandlar miljön i vårt lilla land. Sverige är så litet, och världen
              är så stor, så stor. Men vi kan naturligtvis i de här sammanhangen
              uppträda som ett gott exempel. Och jag kommer från en kommun,
              Kristianstad, där vi är väldigt stolta över vår miljöprofil. Alla
              våra bussar går på biogas och så vidare. Det här är ett tänk som
              vi har, och jag skulle bara vara väldigt glad om man kunde vara
              aktiv på det här området.
            </seg>
          </u>
          <note type="speaker" n="3c5f52a6">
            Anf. 201 LARS WEGENDAL (s) replik:
          </note>
          <u who="lars_wegendal_f153f7" xml:id="i-9f3985e6a024488f-1" n="509e7334">
            <seg n="ebfe4476">
              Herr talman! Först vill jag ge ett välkomnande till Göran Montan
              som idrottspolitisk talesperson för Moderaterna. Jag tror att
              det är bra att Moderaterna har en tydlig röst här i kammaren när
              det gäller idrottspolitiken, eftersom idrottspolitiken från regeringen
              är ganska frånvarande. Jag tror och hoppas på bra diskussioner
              framöver.
            </seg>
            <seg n="0a3a900e">
              Det finns några frågor som jag funderar lite grann på. Jag är
              väldigt glad över att Göran Montan verkligen pratar positivt om
              Handslaget. Jag är ju helt upprymd av Handslaget och de effekter
              som det har fått allra längst ut i idrottsrörelsen.
            </seg>
            <seg n="344f5fc2">
              Vi hade mycket diskussioner det sista året, om två saker egentligen.
            </seg>
            <seg n="868f3968">
              Det gällde idrottens självständighet. Bestämde vi i politiken
              för mycket kring innehållet i Handslaget, eller var det verkligen
              idrottens budskap som fick genomslag i Handslaget? Jag hävdade
              det senare. Moderaterna hävdade tvärtom, att det var en direkt
              politisk styrning. Men å andra sidan satt ni i opposition då.
              Ni kanske har en annan uppfattning i dag.
            </seg>
            <seg n="0adf6eac">
              Det andra som vi pratade mycket om var idrottens långsiktiga
              finansiering. Och där har jag nu försökt få svar från fyra, tror
              jag att det är, ministrar. Hur ser den högerledda regeringen på
              idrottens långsiktiga finansiering? Vi vet att det är 500 miljoner
              i år. Men vad finns bortanför 2007? Det har vi ännu inte fått
              besked om. Det hoppas jag att Göran Montan kan ge mig ett besked
              om.
            </seg>
          </u>
          <note type="speaker" n="d8a56ddc">
            Anf. 202 GÖRAN MONTAN (m) replik:
          </note>
          <u who="goran_montan_bf9e28" xml:id="i-bd2cd512405c9164-2" n="ace9ff3a">
            <seg n="4d846f33">
              Herr talman! Nu är jag tyvärr inte finansminister utan bara en
              simpel förespråkare för Moderaternas idrottspolitik. Annars hade
              jag kunnat ge ett solklart svar. Dessutom har jag ingen kristallkula
              som jag kan titta i för att veta exakt vad som händer i framtiden.
              Men jag kan hålla med Lars Wegendal om att långsiktighet, framför
              allt när det gäller finansiering av många saker, är viktigt. Det
              vet vi i privatlivet också. Det är väldigt kul om man vet att
              man nästa månad får sin lön insatt på banken. Hela planeringen
              och budgetläggandet allt detta påverkas av att man har någon aning
              om vad det är man ska få. I år blev det ju en trevlig överraskning
              för idrottsrörelsen. Men jag tror att vi måste arbeta på att det
              ska finnas i alla fall ett slags minimiram som är garanterad även
              fortsättningsvis.
            </seg>
            <seg n="af57346e">
              Problemet är lite grann att idrottens finansiering så att säga
              är av två slag. Det ena är direkta statliga anslag, och det andra
              är kopplat till spelet. Nu vet vi inte heller vad som händer med
              spelet i framtiden, om det kommer att öppna upp sig eller inte.
              Vi får också se vad EU har att säga om det, så det är lite tidigt
              att diskutera den frågan. Men det här med långsiktigheten måste
              lösas på något sätt. Det är jag övertygad om.
            </seg>
            <seg n="722dd2a9">
              Sedan gällde det idrottens frihet. Ja, det är självklart. Jag
              har ingen annan åsikt i den frågan. Och vad gäller Handslaget
              är vi inte sämre än att vi kan se vad som är bra och vad som är
              dåligt. Och hör och häpna! Jag tycker att det fanns ett och annat
              inslag i den forna regeringens politik som faktiskt inte var helt
              dåligt. Dit hör Handslaget, och jag tillhör dem som tror att idrottsrörelsen
              hade en väldigt stor del i att det blev en sådan succé.
            </seg>
          </u>
          <note type="speaker" n="09f91f04">
            Anf. 203 LARS WEGENDAL (s) replik:
          </note>
          <u who="lars_wegendal_f153f7" xml:id="i-9f3985e6a024488f-2" n="509e7334">
            <seg n="746cc94e">
              Herr talman! Jag har jobbat med Handslaget i fem år, tror jag
              att det är, även om det bara har funnits i fyra. Jag har aldrig
              tidigare fått ett erkännande från en moderat ledamot om att det
              här var något bra och att den socialdemokratiska regeringen gjorde
              något bra i fråga om detta. Men jag tar emot det, även om det
              är sent.
            </seg>
            <seg n="a63b180c">
              Vi har lite bekymmer med finansieringen. Det är fantastiskt bra.
              Vi hade ju den modellen att man fick 100 miljoner första året.
              Sedan fick man 200 och 300 och sista året 400 miljoner. Det var
              just den långsiktigheten i finansieringen som idrottsrörelsen
              tyckte var något bra. Nu får man inte den, och det här är ett
              bekymmer för idrottsrörelsen ute i den faktiska verksamheten.
              Man vet nämligen inte vilka satsningar man vågar göra. Jag hoppas
              att ni lyckas övertyga denna finansminister, som tydligen har
              att bestämma om allting i den här regeringen, om att man måste
              ha en finansiering klar för de kommande åren också. Det hoppas
              jag.
            </seg>
            <seg n="8bd32386">
              Sedan är det spelpolitiken. Där är jag jättebekymrad, för den
              har en betydelse när det gäller idrotten. Jag förstår att Göran
              Montan också inser det. Jag tror inte att det stora bekymret är
              EU. Det stora bekymret är den moderatledda regeringen. Hur vill
              man göra? Men där kan jag ge ett tips. Lyssna på Centerpartiet!
              De har alltid ställt upp på den spelpolitik som vi har haft, i
              varje fall under de senaste åtta nio åren, i det här landet.
            </seg>
            <seg n="bbaa5875">
              Det har fungerat jättebra och har inneburit för idrottsrörelsen
              att man varje år har fått mer pengar att fördela ut till idrottsföreningarna
              ute i landet. Det är en väldigt bra idé faktiskt.
            </seg>
          </u>
          <note type="speaker" n="057ec1ae">
            Anf. 204 GÖRAN MONTAN (m) replik:
          </note>
          <u who="goran_montan_bf9e28" xml:id="i-bd2cd512405c9164-3" n="ace9ff3a">
            <seg n="ff6beefc">
              Herr talman! Jag ska inte gå in i detalj om spelfrågorna, men
              vi vet ju att det finns en ökad konkurrens på den marknaden som
              inte fanns för fem eller tio år sedan. Det är inte bara vad vi
              tycker, utan vi måste också ha impulser och veta hur EU ställer
              sig till spelmonopolet. Det är en framtida fråga. Men vad som
              är viktigt vad som än händer med spelfrågan är att idrotten garanteras
              sin finansiering. Det är naturligtvis av yttersta vikt. Jag tycker
              att det är ett anständigt krav som idrottsrörelsen ställer, att
              man måste ha något slags hum om vad som händer i framtiden. Exakt
              hur vi ska utarbeta det och exakt hur det förslaget kommer att
              se ut kan jag inte säga i dag. Vi arbetar på ett idrottspolitiskt
              program. Jag hoppas att det ska vara tillräckligt attraktivt även
              för Lars Wegendal, även om jag förstår att man måste ha lite andra
              åsikter. Annars blir det ju ingen debatt.
            </seg>
            <seg n="d7c2a265">
              Men just den här frågan tror jag ändå präglas av en ganska stor
              samsyn, över de allra flesta detaljfrågorna också. Vi tycker alla
              att det här är både fantastiskt roligt och oerhört viktigt. Att
              arbeta ideellt är till exempel en sak som jag ser i min verksamhet
              där ute i verkligheten är ett växande bekymmer. Det är inte samma
              inställning till ideellt oavlönat arbete. Förhoppningsvis kan
              hushållsnära tjänster frigöra en del arbetskraft till ideellt
              arbete.
            </seg>
          </u>
          <note type="speaker" n="c232caa5">
            Anf. 205 ANDERS ÅKESSON (c):
          </note>
          <u who="anders_akesson_e18d66" xml:id="i-3b518d961fc96d91-3" n="12c43d4a">
            <seg n="b23128ab">
              Herr talman! Trots den sena timmen är det lite humor. Det är
              bra det.
            </seg>
            <seg n="8feadcf0">
              Herr talman! Jag kunde inte låta bli att göra någon reflexion
              över min gode vän Lars Wegendals syn på breddidrotten. Jag måste
              säga att den delar jag, och jag upplever att alliansregeringen
              delar den synen, vikten av en breddidrott, vikten av att komma
              ut över hela landet, vikten av ett underifrånperspektiv. Därför
              är jag extra glad, Lars Wegendal, att den nya regeringen fullföljer
              och ökar satsningen på breddidrotten.
            </seg>
            <seg n="158e950a">
              Men det är en skillnad, herr talman. Det är att den nya regeringen
              är beredd att ge mycket större frihet till Riksidrottsförbundet
              och idrottsrörelsen själv att fortsätta att sköta det här arbetet.
              Långsiktigheten upplever jag finns och gäller med den skillnad
              att vi vill ta till vara och bejaka det som växer underifrån.
              Det är en skillnad mellan den gamla regeringens lite större vilja
              att styra uppifrån och den nyas lite större vilja att bejaka det
              som kommer underifrån.
            </seg>
            <seg n="b27d1fbd">
              I övrigt vill jag yrka bifall till utskottets förslag och passa
              på att notera att flera motioner lyfter betydelsen av att vi som
              nation tar oss an ett och annat värdskap för större internationella
              idrottsarrangemang. Med de motionerna pekar man på alla positiva
              effekter, allt från folkhälsa, samhällsekonomi, arrangörskap och
              så vidare, som kommer ur ett åtagande när det gäller ett stort
              idrottsarrangemang.
            </seg>
            <seg n="d093dfe8">
              Man kan också anföra att det rimligen ankommer på Sverige som
              idrottsnation, och i synnerhet inom de områden där vi har ett
              internationellt sett högt anseende, vintersporter, att inte enbart
              åka på andras bjudningar utan själva ibland göra oss besväret
              att bjuda in till en idrottsfest. Därför, herr talman, tycker
              jag att det är väldigt tillfredsställande att utskottet i sitt
              betänkande konstaterar att förutsättningar finns att kandidera
              för ett vinter-OS i Åre-Östersund 2018, att de finns och att de
              dessutom är goda. Olympiska kommittén konstaterar att de finns.
              Regeringen har här i kammaren vid otaliga tillfällen gett uttryck
              för ett mycket positivt synsätt när det gäller ett vinter-OS i
              Åre-Östersund 2018. Självklart återstår det då för idrottsrörelsen,
              kommuner, regioner, beslutsfattare, näringsliv etcetera att formera
              sig till en ansökan.
            </seg>
            <seg n="e73c940b">
              Herr talman! Effekten av att arrangera ett sådant vinter-OS berör
              så många områden i vårt samhälle. Åtagandet är så stort. Då tycker
              jag att det är högst rimligt att, som det påpekas i betänkandet,
              vänta in en utredning om statliga garantier, statliga förutsättningar
              om stöd till stora arrangemang, så att vi inte upprepar tidigare
              regeringars misstag att snubbla på mållinjen. Den här gången ska
              vi ha det. Förutsättningar finns. Låt oss sköta det och i stor
              enighet så klarar vi hem det.
            </seg>
            <seg n="b35565ae">
              Jag yrkar än en gång bifall till utskottets förslag.
            </seg>
          </u>
          <note type="speaker" n="68c79b01">
            Anf. 206 LARS WEGENDAL (s) replik:
          </note>
          <u who="lars_wegendal_f153f7" xml:id="i-9f3985e6a024488f-3" n="509e7334">
            <seg n="893206e1">
              Herr talman! Jag kunde inte låta bli att begära ordet. Anders
              sade att jag var hans vän. Det är jättetrevligt. Det tackar jag
              för att jag får vara. Men det var inte det jag skulle säga. Anders
              Åkesson tog upp detaljstyrningen och att det är den stora skillnaden
              mellan den högerledda alliansregeringens politik och den tidigare
              socialdemokratiska regeringens. Jag har lusläst två stycken regleringsbrev,
              dels det inför förra året, dels det som var inför i år. Jag har
              hittat två detaljer. Det handlar om talangsatsningen, dels för
              olympiska talanger, dels för handikappidrotten. De pengarna är
              inte preciserade i nuvarande regleringsbrev. Kan Anders Åkesson
              beskriva för mig hur den minskade detaljstyrningen ser ut? För
              jag kan inte se den. Jag hör om den hela tiden. Inte minst idrottsministern
              nämner den samtliga gånger hon är ute och pratar idrottspolitik.
              Men jag ser den inte i faktisk handling.
            </seg>
            <seg n="8941e450">
              Den andra saken som jag funderade på var långsiktigheten. Anders
              Åkesson säger att det finns en långsiktighet i regeringens politik.
              Jag ser den inte heller. Man anslår 500 miljoner, och det är jättebra.
              Det hade vi också gjort, men vi hade sagt att idrottsrörelsen
              kan räkna med 500 miljoner varje år under mandatperioden. Det
              är en jätteskillnad, för då kan idrottsrörelsen planera. I dag
              kan den inte göra det.
            </seg>
          </u>
          <note type="speaker" n="c0ab34a5">
            Anf. 207 ANDERS ÅKESSON (c) replik:
          </note>
          <u who="anders_akesson_e18d66" xml:id="i-3b518d961fc96d91-4" n="12c43d4a">
            <seg n="c7810ef7">
              Herr talman! Det är väl så, Lars Wegendal, att om nu landets
              idrottsminister, kulturministern, och en alliansregering ger uttryck
              för att det ska råda långsiktighet och att det ska råda mindre
              detaljstyrning i relation till idrotten i det som blir fortsättningen
              på Handslaget är det självklart det som kommer att gälla. Såvitt
              jag vet nu, och det tror jag att Lars Wegendal vet också, pågår
              det just nu en dialog, ett arbete mellan departement och riksidrottsförbund
              om hur fortsättningen på Handslaget ska se ut, hur det i framtiden
              ska se ut, allt i syfte att uppnå den långsiktighet som vi alla
              eftersträvar och också ett förhållningssätt som lägger större
              ansvar på idrottsrörelsen själv med mindre detaljstyrning.
            </seg>
            <seg n="fe081312">
              Det är roligt, herr talman, när Lars Wegendal envisas med att
              använda uttrycket den högerledda regeringen. Jag kan inte låta
              bli att notera de sprickor i glasyren som tidigare inlägg gav
              uttryck för när det gäller den förra regeringens riksdagsunderlag.
              Wegendal vill gärna framställa det som att socialdemokratin själv
              styrde och ställde. Så var det ju inte. Vi är fyra partier, Lars
              Wegendal, som styr och ställer efter bästa förmåga i en alliansregering
              men där alla är lika mycket värda och där vi bidrar.
            </seg>
            <seg n="35b748ce">
              Jag uppfattar också att vi har en samsyn på bredden i kammaren
              när det gäller betydelsen av att ta emot stora arrangemang och
              arrangera dem väl. Det gäller också synen på idrottens betydelse
              för samhällsutvecklingen.
            </seg>
          </u>
          <note type="speaker" n="b1f486f2">
            Anf. 208 LARS WEGENDAL (s) replik:
          </note>
          <u who="lars_wegendal_f153f7" xml:id="i-9f3985e6a024488f-4" n="509e7334">
            <seg n="5792390e">
              Herr talman! Jag tvivlar inte en sekund på att den nuvarande
              borgerliga regeringen verkligen har en positiv syn på idrotten.
              Vad jag försöker uttrycka är att man har svartmålat våra insatser
              genom att säga att vi har detaljstyrt idrotten. Så är inte fallet.
            </seg>
            <seg n="36b393e4">
              Sedan kan jag informera Anders Åkesson om att dessa överläggningar
              mellan regeringen och idrottsrörelsen mig veterligt inte har påbörjats
              än. Idrottsrörelsen har under den senaste månaden haft en intern
              diskussion, både inom special- och distriktsidrottsförbunden,
              om hur man ska gå vidare med sin begäran till regeringen. Överläggningarna
              kommer att ta sin början under nästa vecka. Jag är övertygad om
              att idrotten kommer att säga, precis som man sade till oss när
              vi hade majoritetsställning, att detta vill vi göra, och då kommer
              man också att få det. Jag hoppas att den borgerliga regeringen
              gör samma sak och verkligen ger detta utrymme åt idrottsrörelsen.
            </seg>
            <seg n="448c3b0d">
              Jag återkommer till finansieringen. En viktig del av finansieringen
              är ju Svenska Spel och överskottet därifrån. Hur ser Centerns
              inställning ut i dag? Har Centern samma inställning som tidigare,
              att det är viktigt att vi har en reglerad marknad som är förbehållen
              idrottsrörelsen och det allmänna och inte släpper in de Internetbolag
              som i dag stjäl marknadsandelar från de reglerade spelbolagen?
            </seg>
          </u>
          <note type="speaker" n="dc86a969">
            Anf. 209 ANDERS ÅKESSON (c) replik:
          </note>
          <u who="anders_akesson_e18d66" xml:id="i-3b518d961fc96d91-5" n="12c43d4a">
            <seg n="19b8aab7">
              Herr talman! Jag tycker inte att vi har ägnat oss åt någon svartmålning,
              Lars. Tvärtom gav Göran Montan uttryck för mycket stor uppskattning
              av den insats Handslaget innebar. Jag har själv som idrottsförälder
              upplevt det och sett många positiva sidor av det.
            </seg>
            <seg n="9ebd2946">
              Skillnaden, Lars Wegendal, är att den nya regeringen hade tio
              elva dagar på sig att göra en ny budget efter regimskiftet i höstas.
              Du har inte någon gång här gett uttryck för att du har sovit dåligt,
              och det är bra. Det innebär att du litar på att vi fortsätter.
              Dessutom fullföljdes satsningen på idrottsrörelsen. Nu, i dialog
              med idrottsrörelsen, kommer skillnaden i det att idrottsrörelsen
              själv lämnas ett större ansvar och det blir mindre direktiv. Jag
              tycker inte att det är att svartmåla; jag tycker att det är att
              tala om med vilken politik vi vill styra.
            </seg>
            <seg n="7a74f76c">
              När det avslutningsvis gäller spelfinansieringen ställer Lars
              Wegendal frågor till mig som centerpartist, och jag svarar också
              som centerpartist. Detta är nämligen ingenting som alliansregeringen
              riktigt har satt ned foten i, såvitt jag känner till. Jag är bekymrad,
              Lars Wegendal, över att vi har gjort idrotten beroende av en intäkt
              som vi inte riktigt har kontroll över och som innebär en verksamhet
              som inte bara har positiva effekter i samhället i övrigt. Det
              finns en komplexitet i den resursförstärkning för idrotten genom
              spel som vi har gjort. Där har vi nog ett gemensamt ansvar, herr
              talman, att både klara idrottens långsiktiga finansiering och
              ändå hantera de effekter som uppstår av att idrotten, som någon
              har sagt, är lite spelberoende.
            </seg>
            <seg n="a44b186d">
              Därutöver har vi ett spelande i det här landet som vi inte har
              kontroll över, men det är en annan debatt.
            </seg>
          </u>
          <note type="speaker" n="d527914c">
            Anf. 210 HANS BACKMAN (fp):
          </note>
          <u who="hans_backman_9286d1" xml:id="i-c80c7ee759ed3b0a-0" n="00e9e078">
            <seg n="98e3dd40">
              Herr talman! Jag ska börja med att yrka bifall till utskottets
              förslag i betänkande KrU5.
            </seg>
            <seg n="7674fd97">
              Som många här har konstaterat är idrotten Sveriges största folkrörelse.
              Hälften av alla medborgare mellan 7 och 70 år är medlemmar i en
              idrottsförening. Jag är själv en av dessa jag är stolt medlem
              i Brynäs och ser fram emot det hockeyslutspel som börjar nästa
              vecka.
            </seg>
            <seg n="e44d59c1">
              Det engagemang och den sammanhållning som idrotten för med sig
              betyder mycket för samhället. Att idrotten är viktig för samhället
              och ett viktigt politikområde har många vittnat om före mig i
              talarstolen i dag. Om detta råder glädjande nog också en bred
              enighet här i riksdagen.
            </seg>
            <seg n="fcc8b6a5">
              Herr talman! I motioner som behandlas i detta idrottsbetänkande
              har det yrkats att Sverige bör ansöka om att få arrangera olympiska
              vinterspel i Åre och Östersund. Detta har också tagits upp här
              tidigare av Anders Åkesson. Jag tycker att det är en bra viljeinriktning,
              precis som Folkpartiet och de andra allianspartierna. När det
              gäller motionsyrkandena om att få arrangera OS i Åre och Östersund
              har vi konstaterat att hänsyn måste tas till att det enligt Internationella
              Olympiska Kommitténs regler är en nations olympiska kommitté tillsammans
              med en stad eller en kommun som äger rätten att ansöka om att
              få arrangera olympiska spel.
            </seg>
            <seg n="8ca22821">
              För att Sveriges Olympiska Kommitté, SOK, ska gå vidare med en
              ansökan krävs det att idrotten är enig, att Riksidrottsförbundet
              ställer sig bakom ansökan, att näringslivet inte enbart lokalt
              är en stark part och att regeringen ger klartecken. Enligt SOK
              finns det goda förutsättningar att genomföra vinter-OS i Åre och
              Östersund 2018. Man avvaktar dock ett initiativ från dessa kommuner.
            </seg>
            <seg n="7e6a19d0">
              Även idrottsminister Lena Adelsohn Liljeroth har vid en frågestund
              här i riksdagen den 18 januari anfört att såväl hon som regeringen
              är positiva till att anordna ett vinter-OS här i Sverige. Hon
              ansåg dock att man bör invänta utredningen om statliga ekonomiska
              garantier med mera till stora idrottsevenemang.
            </seg>
            <seg n="56538cce">
              Vi i utskottet delar idrottsministerns positiva syn på en ansökan
              om ett vinter-OS i Åre och Östersund. Vi delar också den syn hon
              har framfört om att vänta med att ta ställning till motionerna
              med hänsyn till den pågående utredningen.
            </seg>
            <seg n="e9cbaa32">
              Herr talman! När det gäller de stora internationella idrottsevenemang
              som många här vill ha fler av till Sverige har bland andra jag
              själv motionerat i detta ämne. Folkpartiet har även tidigare i
              kommittémotioner tagit upp detta och fört fram åsikten att det
              är viktigt med fler internationella idrottsevenemang i Sverige.
              Därför är det mycket glädjande att både statsministern och idrottsministern
              har uttalat att de har samma uppfattning. Det tycks också råda
              en bred enighet här i riksdagen om det positiva i att få fler
              stora idrottsevenemang till vårt land. Ett stort antal undersökningar
              visar att dessa förutom den ökade uppmärksamhet de för med sig
              också ger betydande intäkter till såväl den arrangerande kommunen
              som staten. Dessutom skänker de förstås alla idrottsintresserade
              svenskar glädje och stolthet. Vi kan i närtid minnas bland annat
              alpina VM i Åre med de stora svenska framgångarna.
            </seg>
            <seg n="8b35a887">
              I motionerna förs fram att det krävs just denna nationella organisation
              för att stärka Sveriges möjligheter att få arrangera stora idrottsevenemang.
              Just detta att betydelsen för samhället av dessa evenemang är
              så stor gör att frågan borde betraktas som näringspolitik och
              inte enbart som en fråga för idrotten. Glädjande nog sägs det
              också i regeringsförklaringen från den 6 oktober att Sverige aktivt
              ska verka för att få hit fler stora internationella idrottsevenemang,
              och idrottsministern har uttryckt en liknande inställning vid
              en frågestund den 18 januari.
            </seg>
            <seg n="acd07738">
              Som vi tidigare hört har en särskild utredare tillsatts av den
              förra regeringen för att föreslå alternativa modeller för att
              få fram marknadsföringsinsatser för Sverige. Här har vi fått ett
              tilläggsdirektiv, som tidigare nämnts, om att också förutsättningarna
              för att ställa ut statliga ekonomiska garantier eller andra former
              av stöd till stora evenemang inom bland annat kultur- och idrottssektorerna
              ska ses över. Utredaren ska redovisa sitt uppdrag senast den 30
              april 2007. Det är ju väldigt nära inpå, och därför tycker jag,
              alliansen och utskottet att det är rimligt att i dag avvakta med
              att ta ställning till dessa motioner tills den pågående utredningen
              är klar och presenteras.
            </seg>
          </u>
          <note type="speaker" n="65d7164b">
            Anf. 211 LARS WEGENDAL (s) replik:
          </note>
          <u who="lars_wegendal_f153f7" xml:id="i-9f3985e6a024488f-5" n="509e7334">
            <seg n="a5dc4b02">
              Herr talman! Förlåt att jag förlänger debatten men några spörsmål
              helt kort, Hans Backman!
            </seg>
            <seg n="f31b05be">
              När jag lyssnar på Hans Backman tycker jag att det låter väldigt
              positivt när det gäller er syn på internationella evenemang. Vad
              jag möjligtvis kan ha en synpunkt på är att ni pratar oerhört
              mycket om OS-satsningar. Jag vet att Centern har haft uppe frågan
              om OS i Östersund och Åre. Vidare gäller det OS i Malmö och Köpenhamn
              och sådant.
            </seg>
            <seg n="e2f09e42">
              Jag hoppas att man i den fortsatta diskussionen för ned det hela
              till en annan nivå. Det finns ju oerhört många internationella
              evenemang som inte är så synliga men som drar väldigt mycket folk.
            </seg>
            <seg n="60a0e84b">
              Förra veckan var jag uppe i Sollefteå på en fantastisk handikapptävling
              Sollefteå Winter Games tror jag att det hette som hade 400500
              deltagare och som egentligen inte får något stöd alls.
            </seg>
            <seg n="1f6a8259">
              Jag är lite besviken över regeringens handläggning av det här
              med internationella evenemang hitintills.
            </seg>
            <seg n="e76fcee6">
              Utredaren väldigt snart kommer ju en utredning har sagt att friidrotts-VM
              är exakt den typ av internationella evenemang som han kommer att
              föreslå och som han kommer att säga att man ska stödja. Trots
              detta vill man inte göra det. Jag är rädd att det uteslutande
              blir pengarna som styr vilka evenemang man kommer att stötta.
              Ett sådant evenemang som friidrotts-VM i Göteborg skulle inbringa
              enorma intäkter till staten. Jag tror att det är bra att satsa
              även på den typen av evenemang.
            </seg>
          </u>
          <note type="speaker" n="9d3e84c3">
            Anf. 212 HANS BACKMAN (fp) replik:
          </note>
          <u who="hans_backman_9286d1" xml:id="i-c80c7ee759ed3b0a-1" n="00e9e078">
            <seg n="28951da1">
              Herr talman! Jag kan egentligen inte göra annat än hålla med
              Lars Wegendal. Utredningen kommer, som sagt, snart. Utredare är
              Anders Lindström, en socialdemokrat som jag tror och hoppas kommer
              med bra förslag. Jag misstänker att även Lars Wegendal känner
              förtroende för honom.
            </seg>
            <seg n="32a84c6a">
              Det är klart att det har varit en del frågeställningar kring
              handläggningen av friidrotts-VM. Därför är det väl bra att det
              görs en utredning som tar fram färdiga strukturer för hur vi i
              framtiden ska hantera det här. Jag känner att det är värt att
              invänta det så att vi får en bra struktur för det här i framtiden.
            </seg>
            <seg n="a977544a">
              Jag håller helt med om att det inte bara är OS som vi ska satsa
              på. Vi ska förstås satsa även på andra typer av internationella
              arrangemang. Inte minst inom handikappidrotten vore det väl väldigt
              positivt.
            </seg>
            <seg n="41cc8ae7">
              Vi har en bra verksamhet inom handikappidrotten uppe i Bollnäs
              i mitt hemlän Gävleborg exempelvis. Självklart ska också sådana
              arrangemang kunna finnas med i de här diskussionerna. Det tycker
              jag.
            </seg>
          </u>
          <note type="speaker" n="88541aab">
            Anf. 213 LARS WEGENDAL (s) replik:
          </note>
          <u who="lars_wegendal_f153f7" xml:id="i-9f3985e6a024488f-6" n="509e7334">
            <seg n="7b8441a2">
              Herr talman! Tack, Hans Backman, för löftet så tolkade jag det
              om att Hans Backman i den högerledda alliansen hårt kommer att
              driva frågan om att även handikappidrotten ska få pengar när de
              har internationella evenemang.
            </seg>
            <seg n="e1638423">
              En annan fråga som behandlas i betänkandet är den om kampsporterna.
              Det finns, som vanligt, ett antal moderata motioner om kampsporterna
              och om att professionell boxning ska tillåtas. Men på försommaren
              förra året infördes ju en ny lagstiftning som har börjat verka.
            </seg>
            <seg n="4c3f26a0">
              I de nya besluten finns det några inslag som bekymrar mig lite
              grann. I det första beslutet till exempel togs huvudskydd bort
              vid anordnad professionell boxningsmatch. Det finns också några
              andra detaljer i sammanhanget. Vad jag gläds åt är att det antal
              minuter som man får vara i den här kampen begränsas till tolv.
            </seg>
            <seg n="d24d2e52">
              Hur ser Hans Backman som en del av högeralliansen på den fortsatta
              hanteringen av kampsportslagen? Vi vet att Moderaterna, som är
              stora i alliansen, var helt emot den lagstiftningen. Också några
              andra från andra partier var det. Men i det stora hela var det
              en bred majoritet för ett införande av den nya lagstiftningen.
            </seg>
            <seg n="aa99b320">
              Jag undrar hur Hans Backman kommer att agera om en moderat företrädare
              kommer och säger: Nu river vi upp den nya kampsportslagen och
              tillåter professionell boxning fullt ut.
            </seg>
          </u>
          <note type="speaker" n="7e0c19b4">
            Anf. 214 HANS BACKMAN (fp) replik:
          </note>
          <u who="hans_backman_9286d1" xml:id="i-c80c7ee759ed3b0a-2" n="00e9e078">
            <seg n="ba81b579">
              Herr talman! När det gäller de funktionshindrade har vi i Folkpartiet
              en god tradition av att anslå pengar till deras verksamhet. Jag
              hoppas verkligen att det gäller även de internationella idrottsevenemangen.
            </seg>
            <seg n="e60906a3">
              När det gäller kampsporterna känner jag att det var ett bra lagförslag
              som vi förra mandatperioden gemensamt röstade igenom här i riksdagen.
              Efter det har jag egentligen inte från något håll känt ett hårt
              tryck på att riva upp fattat beslut.
            </seg>
            <seg n="b0edc073">
              Jag känner att det nu är positivt, att man kan ha proffsboxningsgalor
              så som man hade nu senast i Göteborg. Där fanns goda läkarkunskaper
              för att kunna bedöma om det är riskfritt och så för deltagarna.
              Jag har ingen avsikt att ändra uppfattning i det avseendet och
              har inte hört någonting om att något annat parti i alliansen ska
              göra det. Jag är alltså beredd att stå upp för den lag som har
              stiftats.
            </seg>
            <seg n="42945c1c">
              Vår tidigare kollega Lennart Kollmats, som förra mandatperioden
              var ordförande i kulturutskottet, sade ofta till mig: Jag har
              ingenting emot proffsboxning om det är säkert från medicinsk synpunkt.
            </seg>
            <seg n="c11eb91e">
              Jag tycker att vi har uppnått en fungerande lag som tillfredsställer
              det önskemålet. Det tycker jag kan vara bra att fortsätta med.
            </seg>
            <seg n="92c19c83">
              Det är också bra, tycker jag, att svenska ungdomar kan få utöva
              sin sport här i Sverige. Jag hävdar att det argument stämmer som
              en del av dem som är med i proffsboxningsbranschen har fört fram,
              nämligen att det är bättre att få utöva sin sport här i Sverige
              utifrån säkra medicinska förutsättningar än att behöva åka till
              andra länder och kanske utsättas för onödiga risker.
            </seg>
            <seg n="826055b2">
              Jag är alltså beredd att stå upp för den lag som gäller och som
              vi gemensamt röstat igenom här i riksdagen.
            </seg>
          </u>
          <note type="speaker" n="2f7c4a0d">
            Anf. 215 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-8fe68fa735e714a7-5" n="06a3f5ae">
            <seg n="1f849c08">
              Herr talman! Trots den sena timmen kunde jag inte låta bli att
              begära replik när Hans Backman alldeles nyss här sjöng de stora
              arrangemangens lov.
            </seg>
            <seg n="e053fb21">
              Inte ett ord sades om de risker som det faktiskt kan innebära
              för skattebetalarnas medel och för arrangörerna. Minns friidrotts-VM
              i Göteborg förra gången! Det var ingen ekonomisk succé precis.
              Friidrottsförbundet fick jobba i många många år med att ta igen.
              Det finns alltså risker. Det är inte självklart att satsa skattemedel.
            </seg>
            <seg n="37420f47">
              Dock inte förvånande svarar inte Hans Backman på min fråga i
              ett tidigare inlägg om att ställa miljökrav för stöd till internationella
              arrangemang för att väga upp den risk som det faktiskt är fråga
              om. Hur ser Folkpartiet på ett sådant krav när det gäller att
              använda skattemedel?
            </seg>
          </u>
          <note type="speaker" n="42c57029">
            Anf. 216 HANS BACKMAN (fp) replik:
          </note>
          <u who="hans_backman_9286d1" xml:id="i-c80c7ee759ed3b0a-3" n="00e9e078">
            <seg n="b93c626d">
              Herr talman! Jag börjar med att svara när det gäller de stora
              arrangemangens lov. Som jag sagt tidigare till Lars Wegendal ska
              självklart även andra typer av arrangemang kunna räknas in arrangemang
              med funktionshindrade, mindre arrangemang än stora OS och så.
              Det håller jag självklart helt med om. Jag kan skriva under på
              att också jag tycker det. Jag hoppas att utredningen kommer fram
              till att även de ska räknas in.
            </seg>
            <seg n="08b24ec9">
              När det gäller de ekonomiska riskerna är väl själva tanken med
              utredningen att få fram en bra balans. Näringslivet på en ort
              har också stor nytta av om orten får ett stort arrangemang. Det
              kan vara i Helsingfors, Göteborg eller i någon annan stad i Sverige.
              Turistbranschen tjänar på det, och handeln tjänar mycket pengar
              på att det kommer mycket folk som investerar sina kronor i olika
              saker. Därför skulle man kunna tänka sig att ta med även näringslivet
              som finansiär vid arrangemang så att det blir en helhet där. Det
              är förstås inte enbart skattebetalarna som ska ta risken.
            </seg>
            <seg n="c215cdee">
              Sedan har vi miljön. Ja, absolut! Vem kan säga emot att man ska
              kunna ha med miljöaspekter vid arrangemang? Det tror jag ingen
              skulle göra i dagens Sverige hoppas jag. Som tidigare nämnts här
              skulle det kunna vara ett argument när man konkurrerar om att
              få hit arrangemang att säga att vi i Sverige är framstående på
              det området. Med den stora och breda miljödiskussion som nu pågår
              ute i världen kan det självklart vara en bra sak att föra fram
              att vi i Sverige har tankar kring det och att ha det som en extra
              clou när vi ansöker om ett arrangemang absolut!
            </seg>
          </u>
          <note type="speaker" n="a1c84bbb">
            Anf. 217 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-8fe68fa735e714a7-6" n="06a3f5ae">
            <seg n="890cdc9a">
              Herr talman! Jag tackar för den positiva syn som vi nu fått från
              både Moderaterna och Folkpartiet vad gäller att ställa den typen
              av miljökrav för att staten ska kunna gå in som finansiär.
            </seg>
            <seg n="a64f78d8">
              Därmed kan jag rusa i väg så att jag hinner med sista tåget hem.
            </seg>
          </u>
          <note type="speaker" n="d3622567">
            Anf. 218 SVEN BERGSTRÖM (c):
          </note>
          <u who="sven_bergstrom_93e816" xml:id="i-6d73041da60a1dda-0" n="c0bc77f6" next="i-e4a73362fc31f230-0">
            <seg n="7c5e9a96">
              Herr talman! Det har sagts mycket klokt om idrott och folkhälsa,
              breddidrott, jämställdhet och mycket annat under debatten. Det
              är sympatiskt, inte minst med tanke på att många av oss var uppe
              redan före sju i morse för att följa de svenska damernas insatser
              i VM-stafetten på skidor i Sapporo. Det fattades några sekunder
              till medalj den här gången, men vi hoppas på bättre framgång i
              morgon bitti när herrarna ska tävla.
            </seg>
            <seg n="46995052">
              En del av oss åker i morgon som representanter för den svenska
              riksdagen till Östersund för att delta i årets nordiska parlamentsmästerskap
              på skidor. Det är mer en manifestation för idrott och nordisk
              förbrödring än tävlingsidrott på hög nivå men är ändå en fin tradition
              och en viktig markering för idrottens betydelse.
            </seg>
            <seg n="7688c99e">
              Herr talman! Som motionär i fråga om vinter-OS till Sverige ber
              jag om några minuter av kammarens tid trots den sena timmen. Jag
              tackar för utskottets positiva skrivningar och nöjer mig tills
              vidare med detta.
            </seg>
            <seg n="79d72b97">
              För ett par veckor sedan kunde vi glädjas åt en storslagen idrottsfest
              i vårt land. Alpina VM i Åre var det största vintersportevenemanget
              i Sverige genom tiderna. Än en gång visades att Sverige är väldigt
              bra på att planera och genomföra mycket stora idrottsevenemang.
              Deltagande nationer och internationella medier har samstämmigt
              vitsordat den höga kvaliteten på arrangemanget i Åre. Det är ett
              resultat av erfaren och skicklig operativ ledning men också av
              hängivet arbete av tusentalet volontärer under VM-veckorna.
            </seg>
            <seg n="db1e0903">
              Efter alpina VM finns endast två stora mästerskap kvar för Sverige
              att arrangera, nämligen skidskytte-VM i Östersund och konståknings-VM
              i Göteborg. Båda arrangemangen går av stapeln nästa år, 2008.
              Sedan är det tomt, tyst, öde och frågetecken. Ska vi i fortsättningen
              nöja oss med i och för sig mycket viktiga årliga manifestationer
              såsom Vasaloppet, Gothia Cup i Göteborg, Helsingfors Marathon,
              O-Ringens femdagarsorientering och liknande, eller kan den utredning
              som regeringen beslutat om rörande en statlig strategi för stora
              kultur- och idrottsevenemang och som ska presenteras av utredaren
              Anders Lindström i april öppna för en mer offensiv hållning?
            </seg>
            <seg n="b6f8c50b">
              Efter de organisatoriska och idrottsliga framgångarna i Åre borde
              det nu vara dags för en nationell samling bakom ett målmedvetet
              och långsiktigt arbete för att få ett vinter-OS till Sverige,
              gärna som en del i en långsiktig strategi med många fler stora
              idrottsevenemang. De olympiska spelen är dock idrottsligt den
              yttersta symbolen för lusten att anta nya utmaningar, att våga
              lite mer, att pröva sina gränser.
            </seg>
            <seg n="ae7fd0b3">
              Försök har som bekant gjorts tidigare, och lokalt och regionalt
              engagemang har inte saknats. Däremot har den nationella uppbackningen,
              inte minst politiskt, varit halvhjärtad eller saknats helt. Senast
              för ett drygt år sedan hade Östersund och Åre ett mycket gediget
              koncept för ett vinter-OS 2014, men dåvarande regeringen samt
              idrottsministern Bosse Ringholm gjorde tummen ned för detta.
            </seg>
            <seg n="2350d07c">
              Nog är det lite genant att vårt grannland i väster Norge, som
              arrangerat två vinter-OS 1952 i Oslo och 1994 i Lillehammer nu
              är i färd med att förbereda en ansökan om ett tredje vinter-OS.
              Där har man ambitioner! Redan nu i mars ska den norska idrottsrörelsen
              bestämma sig för vilken av de tre orterna Tromsö, Trondheim eller
              Oslo-Lillehammer som ska föras fram som kandidat för vinter-OS
              2018, samtidigt som vi i Sverige hittills i alla fall inte ens
              förmår samla oss till en målmedveten inriktning om att få arrangera
              ett första OS på den här sidan Kölen.
            </seg>
            <seg n="36ceb0d1">
              Sverige, som aldrig stått värd för olympiska vinterspel, borde
              rimligen ha mycket goda chanser att gå före Norge som arrangerat
              två vinter-OS. Det gäller att samla nationen regeringen, näringslivet,
              idrottsrörelsen och verkligen satsa på en offensiv kandidatur.
              I så fall är jag övertygad om att vi kommer att lyckas. Annars
              får väl Norge stå värd för sitt tredje vinterspel innan Sverige
              ens fått sitt första.
            </seg>
            <seg n="52d1d7e8">
              Herr talman! Det finns många starka skäl till att satsa på ett
              vinter-OS i Sverige. Flera talare har varit inne på några av dem.
            </seg>
            <seg n="b899588f">
              För det första hör det till en kultiverad nation att någon gång
              bjuda tillbaka när man själv vart fjärde år låter sig bjudas av
              andra på fest. Detta borde gälla särskilt om man är en stor och
              stark aktör. Det är närmast pinsamt när länder som Kazakstan,
              Georgien, Sydkorea och Bulgarien kan ge statliga garantier för
              ett OS medan Sverige fegar ur med hänvisning till de samhällsekonomiska
              förutsättningarna, såsom skedde förra året.
            </seg>
            <seg n="94f3b2aa">
              För det andra vore ett svenskt vinter-OS en oerhörd vitamininjektion
              för idrott och folkhälsa i största allmänhet. Erfarenheter från
              andra länder visar att inte bara barn och ungdomar utan också
              vuxna motionärer låter sig inspireras och stimuleras av ett OS-arrangemang.
              I ett läge när övervikt och fetma håller på att bli ett allt större
              problem för sjukvård och samhälle finns det särskilda skäl att
              stimulera idrott och fysisk aktivitet.
            </seg>
            <seg n="e389c788">
              För det tredje är jag övertygad om att vinter-OS i Sverige har
              goda möjligheter att bli en riktigt bra affär också samhällsekonomiskt.
              För alpina VM i Åre, som för övrigt genomfördes utan statligt
              stöd detta sagt till Gunvor G Ericson, som nu lämnat kammaren
              beräknas omsättningen till över 400 miljoner kronor med mycket
              stora spridningseffekter i form av tillväxt och nya jobb inom
              turism och övrigt näringsliv både på kort och på längre sikt.
              Förra sommarens friidrotts-EM i Göteborg genererade en ännu större
              omsättning, ca 900 miljoner kronor, och med beräknade skatteintäkter
              på ca 100 miljoner kronor. Dessutom lärde man sig något av det
              ekonomiska fiaskot i samband med friidrotts-VM i Göteborg på 90-talet.
              Nu är det i stället en god affär att genomföra den typen av stora
              arrangemang.
            </seg>
            <seg n="394a01df">
              Mot den bakgrunden, herr talman, borde en svensk satsning på
              ett vinter-OS inte bara vara en fråga för kultur- och idrottsminister
              Lena Adelsohn Liljeroth utan också för näringsminister Maud Olofsson
              och hela regeringen liksom för riksdagen. Idrottsministern har
              i riksdagen deklarerat att hon är positiv till tanken på ett vinter-OS
              i Sverige. Därmed borde det vara dags för regeringen och riksdagen
              att nu bli mer offensiva i den här frågan.
            </seg>
            <seg n="9222d6e5">
              För att en ny satsning på ett vinter-OS i Sverige ska bli framgångsrik
              är det viktigt att i ett tidigt skede samla hela nationen bakom
              en ansökan. Sveriges Olympiska Kommitté och den övriga idrottsrörelsen
              behöver allt stöd de kan få från näringsliv och lokala och regionala
              myndigheter. Regering och riksdag bör på ett tidigt stadium ta
              ställning för att Sverige ska ansöka om att få arrangera vinter-OS.
              Ett uttalande redan nu om att riksdagen principiellt ser positivt
              på en OS-ansökan 2018 vore en mycket viktig signal.
            </seg>
            <seg n="5d4adfbe">
              Herr talman! Det är enligt min mening hög tid att bjuda världens
              vinteridrottare till OS-fest i Sverige.
            </seg>
          </u>
          <note n="3797ada7">
            I detta anförande instämde Anders Åkesson (c).
          </note>
          <note n="eb80f242">
            Överläggningen var härmed avslutad.
          </note>
          <note n="09c3ca01">
            15 § Bordläggning
          </note>
          <note n="5c3a3871">
            Anmäldes och bordlades
          </note>
          <note n="88a95972">
            Kammaren biföll talmannens förslag att motioner fick väckas på
            redogörelserna 2006/07:RRS10 och RRS22.
          </note>
          <note n="f32c2408">
            16 § Anmälan om interpellationer
          </note>
          <note n="abcf4472">
            Anmäldes att följande interpellationer framställts
          </note>
          <note n="3a26842f">
            den 1 mars
          </note>
          <note n="a3073224">
            Thomas Bodström
          </note>
          <note n="f115d474">
            Ulrica Messing
          </note>
          <note n="e24a6141">
            Lars Ohly
          </note>
          <note n="fb4526f1">
            Elina Linna
          </note>
          <u who="sven_bergstrom_93e816" xml:id="i-e4a73362fc31f230-0" n="c0bc77f6" prev="i-6d73041da60a1dda-0">
            <seg n="a96a6691">
              Luciano Astudillo
            </seg>
            <seg n="a96a6691">
              Luciano Astudillo
            </seg>
            <seg n="a96a6691">
              Luciano Astudillo
            </seg>
            <seg n="a96a6691">
              Luciano Astudillo
            </seg>
            <seg n="a96a6691">
              Luciano Astudillo
            </seg>
          </u>
          <note n="75262b47">
            Mikael Damberg
          </note>
          <note n="867868d0">
            Helene Petersson
          </note>
          <note n="15dbf34d">
            Lena Hallengren
          </note>
          <note n="9b64fb2e">
            Alf Eriksson
          </note>
          <note n="7c4b2ce1">
            Berit Högman
          </note>
          <note n="7c4b2ce1">
            Berit Högman
          </note>
          <note n="ce0048f7">
            Interpellationerna redovisas i bilaga som fogats till riksdagens
            snabbprotokoll tisdagen den 13 mars.
          </note>
          <note n="93407177">
            17 § Anmälan om frågor för skriftliga svar
          </note>
          <note n="63a0a373">
            Anmäldes att följande frågor för skriftliga svar framställts
          </note>
          <note n="3a26842f">
            den 1 mars
          </note>
          <note n="8eb9a81c">
            Christer Engelhardt
          </note>
          <note n="947ea99b">
            Gunilla Tjernberg
          </note>
          <note n="e089a429">
            Peter Jonsson
          </note>
          <note n="b96e174f">
            Eva-Lena Jansson
          </note>
          <note n="b96e174f">
            Eva-Lena Jansson
          </note>
          <note n="b96e174f">
            Eva-Lena Jansson
          </note>
          <note n="83748b40">
            Ameer Sachet
          </note>
          <note n="09c2c344">
            Tobias Krantz
          </note>
          <note n="5864310c">
            Christina Axelsson
          </note>
          <note n="302ce4ca">
            Christin Hagberg
          </note>
          <note n="83748b40">
            Ameer Sachet
          </note>
          <note n="bcc3388d">
            Marie Nordén
          </note>
          <note n="e2916723">
            Hans Stenberg
          </note>
          <note n="e089a429">
            Peter Jonsson
          </note>
          <note n="98214eaa">
            Solveig Zander
          </note>
          <note n="8b6e53d9">
            Jan-Olof Larsson
          </note>
          <note n="4eb9ba36">
            Ann-Christin Ahlberg
          </note>
          <note n="877f437f">
            Helena Leander
          </note>
          <note n="9fd796de">
            Gustav Blix
          </note>
          <note n="3566123e">
            Karla López
          </note>
          <note n="1282ea29">
            Peter Rådberg
          </note>
          <note n="5d718aea">
            Hans Olsson
          </note>
          <note n="68302977">
            Birgitta Eriksson
          </note>
          <note n="bfc753bf">
            Lars Wegendal
          </note>
          <note n="5a8f25cb">
            Alice Åström
          </note>
          <note n="b96e174f">
            Eva-Lena Jansson
          </note>
          <note n="b9c22a51">
            Carina Hägg
          </note>
          <note n="3566123e">
            Karla López
          </note>
          <note n="302ce4ca">
            Christin Hagberg
          </note>
          <note n="33337012">
            Ronny Olander
          </note>
          <note n="470d4965">
            Egon Frid
          </note>
          <note n="60a528ba">
            Peter Jeppsson
          </note>
          <note n="9b64fb2e">
            Alf Eriksson
          </note>
          <note n="9b64fb2e">
            Alf Eriksson
          </note>
          <note n="a128c6d7">
            Fredrik Olovsson
          </note>
          <note n="1b9cb110">
            Johan Löfstrand
          </note>
          <note n="5a2b1ce4">
            Frågorna redovisas i bilaga som fogats till riksdagens snabbprotokoll
            tisdagen den 13 mars.
          </note>
          <note n="cc23e1a1">
            18 § Anmälan om skriftligt svar på fråga
          </note>
          <note n="2e70621a">
            Anmäldes att skriftligt svar på följande fråga inkommit
          </note>
          <note n="3a26842f">
            den 1 mars
          </note>
          <note n="9e5b0538">
            Fredrik Lundh
          </note>
          <note n="3964ec6c">
            Svaret redovisas i bilaga som fogats till riksdagens snabbprotokoll
            tisdagen den 13 mars.
          </note>
          <note n="0a812bb2">
            19 § Kammaren åtskildes kl. 21.28.
          </note>
          <note n="6b53c2f5">
            Förhandlingarna leddes
          </note>
          <note n="4399e5fb">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
