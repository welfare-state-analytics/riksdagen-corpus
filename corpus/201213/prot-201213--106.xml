<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--106</head>
          <docDate when="2012-05-16">2012-05-16</docDate>
        </div>
      </front>
      <body>
        <div>
          <note n="21f051a5">
            ﻿
          </note>
          <note n="00ec4193">
            Riksdagens protokoll
          </note>
          <note n="2d161f3d">
            2012/13:106
          </note>
          <note type="date" n="9dfacf53">
            Torsdagen den 16 maj
          </note>
          <note n="950306f8">
            Kl. 12:00 - 18:43
          </note>
          <note n="42d4284c">
            1 § Anmälan om protokollsutdrag från utskott
          </note>
          <note n="5b92fb87">
            Förste vice talmannen anmälde att ett utdrag ur prot. 2012/13:30
            för tisdagen den 14 maj i ärende om subsidiaritetsprövning av
            EU-förslag inkommit från justitieutskottet.
          </note>
          <note n="1e103187">
            2 § Anmälan om inkommen faktapromemoria om förslag från Europeiska
            kommissionen, m.m.
          </note>
          <note n="2a7a3576">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="1ac76aab">
            KOM(2013) 191, KOM(2013) 192
          </note>
          <note n="c7019992">
            3 § Hänvisning av ärende till utskott
          </note>
          <note n="c547d4bb">
            Föredrogs och hänvisades
          </note>
          <note n="a4769a77">
            den 8 juli
          </note>
          <note n="a0705789">
            4 § Arbetet med legitimationsreformen avseende lärare och förskollärare
          </note>
          <note n="541db60c">
            Föredrogs
          </note>
          <note type="speaker" n="0df4d119">
            Anf. 1 CECILIA DALMAN EEK (S):
          </note>
          <note n="b00fca1a">
            Fru talman! I dag ska vi debattera utbildningsutskottets betänkande
            om arbetet med legitimationsreformen avseende lärare och förskollärare.
            Socialdemokraterna yrkar bifall till den gemensamma reservationen
            från Socialdemokraterna, Miljöpartiet och Vänsterpartiet.
          </note>
          <u who="cecilia_dalman_eek_f903b9" xml:id="i-84f3c78d2417314e-0" n="a0a227a4">
            <seg n="a16d9f61">
              Efter sex år med den borgerliga regeringen sjunker fortfarande
              kunskapsresultaten, och oroväckande många elever lämnar grundskolan
              utan att ha nått kunskapsmålen och vara behöriga till gymnasiet.
              Trots att många lärare gör fantastiska insatser ökar kunskapsklyftorna.
              Tvärtemot den svenska skolans uttalade uppdrag att kompensera
              för elevernas hemförhållanden är föräldrarnas utbildningsbakgrund
              i allt större utsträckning en avgörande faktor för hur ett barn
              klarar skolan.
            </seg>
            <seg n="4b2cac18">
              Vi socialdemokrater vill att alla barn ska få en skolgång som
              rustar dem för livet, som stimulerar kunskap, kreativitet och
              kritiskt tänkande och som tar fram deras intressen, kreativitet
              och skapande förmåga. Skolan ska ge de kunskaper och färdigheter
              som behövs för att klara en snabbt skiftande framtid, och den
              ska hjälpa eleverna att hitta ett yrke att utbildas och utvecklas
              inom.
            </seg>
            <seg n="57b2db9c">
              I dag är forskarna ense om att det är i mötet med en skicklig
              lärare detta sker. Det är helt enkelt avgörande för om eleven
              ska klara skolan. Därför måste varje barn få möta välutbildade
              och motiverade lärare. Runt om i landets skolor finns gott om
              skickliga och älskade lärare som arbetar hårt för sina elever.
              Men det finns anledning att oroa sig för läraryrkets framtid.
              Så här skriver Skolverket i sin lägesbedömning för skolan 2013:
              Det är mycket oroväckande att svenska lärare är mindre nöjda med
              sitt yrkesval än genomsnittet för andra EU- och OECD-länder. Så
              många som varannan lärare överväger att byta yrke. Några ljusglimtar
              finns, till exempel ökar intresset för lärarutbildningen, men
              över lag är bilden problematisk.
            </seg>
            <seg n="c40f8b6d">
              Detta ger naturligtvis anledning till oro. Inget är viktigare
              för elevers framgång i skolan än att de möter skickliga lärare.
              Det vet vi alla. Trots det ser vi att läraryrkets attraktivitet
              inte alls står i proportion till det viktiga uppdrag lärarna har.
              Det är lärarna som skapar grunden för vårt samhälles framtida
              välstånd och framgång, och därför har vi socialdemokrater föreslagit
              en nationell samling för läraryrket.
            </seg>
            <seg n="3c64a03a">
              Vänder vi inte utvecklingen för läraryrket vänder vi inte heller
              utvecklingen i skolan. Fler begåvade studenter behöver välja lärarutbildningen,
              fler skickliga lärare behöver vilja vara kvar i läraryrket och
              lärare behöver en arbetssituation som gör det möjligt att ständigt
              utveckla och förbättra utbildningen.
            </seg>
            <seg n="dca26d03">
              Läraryrkets attraktivitet måste höjas. Det var också huvudsyftet
              när den förra socialdemokratiska regeringen tillsatte en utredning
              om auktorisation av lärare. Vi socialdemokrater menar att lärarlegitimationen
              är en bra utgångspunkt för att stärka attraktiviteten i yrket.
              Vi är överens med regeringen och med lärarnas egna organisationer
              om att det stärker läraryrkets status. Det underlättar rekryteringen
              till läraryrket och stärker den svenska skolan. Vi vet ju att
              en större andel elever når kunskapsmålen om de undervisas av behöriga
              lärare, och i dag är det verkligen vad som behövs för en framgångsrik
              skola.
            </seg>
            <seg n="03f78098">
              Med det sagt, fru talman, har vi socialdemokrater också haft
              viktiga invändningar. När riksdagen fattade beslut om legitimationen
              den 2 mars 2011 pekade vi socialdemokrater på att regeringens
              förslag var bekymmersamt på en del punkter. Genomförandet av lärarlegitimationen
              omfattar tusentals individuella bedömningar av många års varierade
              lärarutbildningar vid ett flertal lärosäten.
            </seg>
            <seg n="e80a5b81">
              Uppgiften att genomföra legitimationsbedömningarna är omfattande
              och komplex. Detta var ingen överraskning för regeringen. Vi påpekade
              vikten av att inte förhasta sig utan låta allt falla på plats
              innan arbetet drog i gång. Det kanske inte är så förvånande att
              regeringen inte lyssnade på oppositionen. Men man kunde åtminstone
              ha lyssnat på utredaren, på lärarna och på lärarnas egna organisationer.
              De framhöll tydligt vikten av ett ordnat införande med långsiktiga,
              tydliga och väl förankrade spelregler.
            </seg>
            <seg n="00bce43b">
              Men regeringen gjorde tvärtom. I stället för att först lyssna,
              låta det ta lite tid och sedan agera så spikade regeringen snabbt
              ihop en lösning, den enda lösningen, på hur det skulle gå till.
              Därefter har genomförandet präglats av att regeringen på punkt
              efter punkt har tvingats till den ena helomvändningen efter den
              andra.
            </seg>
            <seg n="e759bf75">
              Beslutet om lärarlegitimation hänger också ihop med hur dagens
              lärarstudenter ska kunna starta sitt arbete som lärare. Redan
              när riksdagen beslutade om lärarlegitimation pekade vi socialdemokrater
              på att regeringens förslag var bekymmersamt när det gällde hur
              introduktionsåret skulle utformas och genomföras.
            </seg>
            <seg n="4486b950">
              Vår tanke med introduktionen var att den skulle bestå av både
              praktik, handledning och lärande. Eftersom detta är en självklar
              del i lärarlegitimationen för en ny lärare är det också ett nationellt
              ansvar att skapa förutsättningar för att alla studenter ska få
              sitt introduktionsår efter avslutad utbildning.
            </seg>
            <seg n="a32a7c24">
              Men i dag finns det flera hinder för att introduktionsåret ska
              fungera. Det är utformat så att lärarstudenten måste visa upp
              sitt examensbevis för att få en mentor, och många rapporterar
              att lärosätena inte delar ut examensbevis i tid. Det betyder att
              flera färdiga studenter inte får sitt introduktionsår och att
              de hindras i starten på sin lärarbana.
            </seg>
            <seg n="36b0e031">
              Det är svårt att skaka av sig misstanken att regeringen helt
              sonika har dumpat introduktionsåret i huvudmännens knä. I stället
              behövs här ett nationellt ansvar för att se till att alla studenter
              får en plats. Man behöver också säkra det avancerade innehåll
              i utbildningen som krävs under det här året för att det ska bli
              mer än en förlängd provanställning.
            </seg>
            <seg n="4e47d6bd">
              Unga, nyutbildade lärare behövs i skolan. De ska inte fastna
              i moment 22-liknande situationer som hindrar dem från att starta
              sitt arbetsliv. De ska kunna lita på att de får en introduktion
              där de kan fördjupa sin förståelse och lära sig mer inte bara
              visa vad de redan lärt sig och hur väl de kan utföra det. Den
              osäkerhet som nu gäller för introduktionsåret är varken bra för
              lärarutbildningen, för läraryrket eller för eleverna.
            </seg>
            <seg n="de78b3af">
              Fru talman! I dag ser vi effekterna av regeringens förhastade
              och oövertänkta hantering av legitimationsbeslutet. Genomförandet
              har präglats av sena besked och en ryckighet som fått många lärare
              och lärarstudenter att förtvivla inför sina utsikter att få en
              legitimation med rimlig arbetsinsats och inom rimlig tid.
            </seg>
            <seg n="37351656">
              Många huvudmän drar sig för att använda Lärarlyftet på grund
              av otydliga och kortsiktiga regler och oklara besked om vad som
              kommer att gälla. Många uppskattade lärare blir utan möjlighet
              att läsa upp sina kunskaper genom en rimlig valideringsinsats.
              De ställs inför krav på att läsa långa tider trots att de har
              gått en utbildning till lärare.
            </seg>
            <seg n="43e0d41d">
              Alltför många lärarstudenter får problem i starten på arbetsmarknaden.
              Kortsiktigheten kritiseras från flera håll. I stället för att
              lyssna till dem som har kunskap i frågan och först reda ut förutsättningarna
              har regeringen försökt ta varje ny fråga på volley. Det är pinsamt
              hur regeringen behandlat landets lärare så här. Det är inte ansvarsfullt
              mot en verksamhet med tusentals anställda, i synnerhet inte verksamheter
              som faktiskt har vår framtid i sin hand varje dag.
            </seg>
            <seg n="191c6a61">
              Fru talman! Förutom lärarlegitimationen pågår stora förändringar
              i skolan. Skolorna arbetar med nya läroplaner, nya kursplaner,
              ämnesplaner, ny betygsskala, betyg i årskurs 6 och fler nationella
              prov. Alltsammans påverkar lärarnas förutsättningar att göra ett
              bra jobb och att känna tillfredsställelse med sin arbetssituation.
            </seg>
            <seg n="5fc10053">
              I sin lägesbedömning för 2013 framhåller Skolverket vikten av
              långsiktiga planeringsförutsättningar för skolan. Man skriver:
              Staten behöver vara ihärdig i sitt stöd till kommuner och fristående
              skolor och ytterligare satsningar bör kopplas till de insatser
              som redan pågår. Skolor och förskolor behöver långsiktighet för
              att klara av att möta de utmaningar som den svenska skolan idag
              står inför.
            </seg>
            <seg n="963a070d">
              Fru talman! Det tristaste som finns är att säga vad var det vi
              sade. Därför säger jag i stället: Låt oss nu gemensamt hitta vägar
              fram för att säkra långsiktigt goda förutsättningar för lärarlegitimationen
              och för att stärka läraryrket i framtiden! Här gäller det faktiskt
              inte att vara den som är mest påhittig och kommer med de mest
              kreativa idéerna. Här handlar det framför allt om att ge skolan
              en fast förankring i professionen och i forskningen. Det behöver
              lärarna, den svenska skolan och framför allt eleverna i Sverige,
              i dag och i framtiden.
            </seg>
          </u>
          <note type="speaker" n="a0dc56e1">
            Anf. 2 AGNETA LUTTROPP (MP):
          </note>
          <u who="agneta_luttropp_1e8337" xml:id="i-19791275fb27cbb8-0" n="808dd67c">
            <seg n="224cc6f3">
              Fru talman! Varje elev har rätt att möta engagerade, kompetenta
              och behöriga lärare i klassrummet. Det är en utgångspunkt för
              vår politik.
            </seg>
            <seg n="389e9cd4">
              Vi i Miljöpartiet har ansett och anser fortfarande att lärarlegitimation
              för lärare och förskollärare är en bra sak som förhoppningsvis
              kommer att bidra till att höja statusen hos lärare och förbättra
              utbildningen för barn och elever. Men det har ju varit en del
              problem på vägen.
            </seg>
            <seg n="d4816234">
              Kravet på lärarlegitimation är en statlig åtgärd. Det är någonting
              som vi här i riksdagen har kommit överens om, och det är självklart
              så att det har medfört extra kostnader för kommunerna och för
              skolorna i Sverige.
            </seg>
            <seg n="7466a2ff">
              Det vi har krävt är att regeringen ska presentera de merkostnader
              som reformen medför för kommunerna och för skolorna. Vi har krävt
              en finansieringsplan för lärarlegitimationen inklusive kostnadsberäkningar
              för den kompetensutveckling som kommer att behövas för att alla
              lärare och förskollärare ska nå upp till de kompetenskrav som
              lärarlegitimationen ställer. Det här behöver finansieras fullt
              ut.
            </seg>
            <seg n="85d127fb">
              När regeringen då inte riktigt gjorde det blev vi bekymrade.
              Förra året gav därför riksdagen regeringen i uppdrag att återkomma
              med en finansieringsplan. I Utbildningsdepartementets betänkande
              stod det bland annat följande: De kostnader som finns och som
              uppstår på grund av legitimationsförfarandet måste identifieras
              och en finansieringsplan arbetas fram där statens och huvudmännens
              kostnader ingår.
            </seg>
            <seg n="d8818281">
              Fru talman! Den så kallade finansieringsplanen som regeringen
              nu har presenterat svarar inte helt och fullt mot riksdagens uppdrag
              till regeringen. Regeringens finansieringsplan saknar hela kostnadsberäkningen,
              vilket gör det svårt för oss och även för andra att avgöra om
              resurserna är tillräckliga. Bland annat saknar regeringen en finansieringsplan
              när det gäller medel till huvudmännen för kompetensutveckling,
              anställning av vikarier med mera i samband med införandet av lärarlegitimationen.
            </seg>
            <seg n="6244f841">
              Av den anledningen kan inte regeringens skrivelse anses uppfylla
              kravet i riksdagens beställning om finansieringsplan för lärarlegitimationen.
              Det tycker vi är allvarligt. Både Skolverkets kostnader för administration
              och skolhuvudmännens kostnader för kompetensutveckling, anställande
              av vikarier och så vidare måste framgå.
            </seg>
            <seg n="0793ad78">
              För att reformen införande av lärarlegitimation ska falla väl
              ut och bli en lyckad beståndsdel i en bättre skola måste lärare
              som behöver kompetensutveckling för att nå upp till de nya behörighetskraven
              få goda möjligheter till en sådan fortbildning. Lärarlyftet II
              syftar också till en sådan möjlighet. Det är en statlig satsning
              mellan 2012 och 2015 med inriktning att få lärare i grund- och
              gymnasieskolan att bli behöriga i de ämnen som de undervisar i.
            </seg>
            <seg n="d70b9518">
              Tyvärr ser vi att alltför många utbildningsplatser står tomma.
              Det beror ju till stor del på brist på resurser. De kommunala
              företrädarna vittnar om att de inte har råd att ersätta lärare
              för den kompetensutveckling de behöver. I den situationen kommer
              huvudmännen förmodligen antingen att ta pengar från skolans verksamhet
              för att finansiera Lärarlyftet II eller också måste lärarna själva
              betala för att utbilda sig i ämnen som de i decennier har undervisat
              i.
            </seg>
            <seg n="4c799a97">
              När staten brister i ansvar för kompetensutveckling av alla lärare
              som ska göra verklighet av reformen brister man ju i ansvar.
            </seg>
            <seg n="77077267">
              Något annat som jag också tycker är väldigt allvarligt är introduktionsåret.
              Det är i dag ungefär 40 procent av de nyexaminerade lärarna som
              inte får plats i en introduktionsperiod. Att få en mentor hör
              till ovanligheterna. Det finns en del högskolor som har den här
              mentorsutbildningen, men de platserna stod också tomma.
            </seg>
            <seg n="704c63b4">
              Fru talman! Att inte redovisa alla kostnader som lärarlegitimationsreformen
              medför för kommunerna och skolorna är inte helt rätt. Det kom
              tydligt fram under en utfrågning av Utbildningsdepartementets
              statssekreterare för ett par veckor sedan. Då sade han helt öppet
              att beredningen av den här propositionen kunde ha varit bättre
              och att finansieringsplanen borde ha innehållit de aspekter som
              vi berörde.
            </seg>
            <seg n="0252f2e8">
              Det här är vår kritik. Det är det den handlar om. Kommunerna
              och därmed skolorna ska inte drabbas och tvingas till besparingar
              som i slutänden faktiskt drabbar eleverna.
            </seg>
            <seg n="99735e90">
              Fru talman! Avslutningsvis vill jag naturligtvis yrka bifall
              till den gemensamma reservationen i betänkandet.
            </seg>
          </u>
          <note type="speaker" n="9b12fcd1">
            Anf. 3 MICHAEL SVENSSON (M):
          </note>
          <u who="michael_svensson_3bc5cb" xml:id="i-5d1179868603dccb-0" n="c3de65bb">
            <seg n="6a813514">
              Fru talman! Vi lever i ett ganska komplext samhälle, och jag
              tror inte att någon här kan vittna om att vi har sett den mest
              perfekta reformen vare sig 2011, 1990 eller 1970. Alla reformer
              kan innehålla behov av justeringar som görs under tiden. Släpper
              man prestige, som kan vara en tråkig sjukdom i politiken, inser
              man också att de kan göras om för att göra allting bättre.
            </seg>
            <seg n="8a435368">
              Betänkandet är ju föranlett av en skrivelse från regeringen,
              och anledningen till den är att det finns ett tidigare tillkännagivande
              från utbildningsutskottet om oron över en av de största reformerna
              i skolvärlden, den om lärarlegitimation.
            </seg>
            <seg n="76731faf">
              Bakgrunden är att det har varit en stor röra vad gäller lärarnas
              utbildning och behörighet. Det har funnits en massa olika utbildningar
              under årens lopp. Vi har haft olika behörighetsgivande myndigheter.
              Det har varit problem med gamla examina och vad kurserna avsett.
              Det har visat sig bli problem när man skulle skicka in sina examensbevis
              via post eller via mejl. Så reformen har inte varit helt oproblematisk,
              och en del problem kunde man inte förutse från början.
            </seg>
            <seg n="4bf73277">
              Delvis beror det här också naturligtvis på att kommunerna i många
              fall har struntat i gamla behörighetsregler. Det är därför det
              har varit en djungel av olika examina och behörigheter i skolan.
            </seg>
            <seg n="5837b0df">
              Det tjänar inte någonting till att nu prata så mycket om historien,
              för nu är det ett betänkande vi pratar om, men för 1520 år sedan
              fanns det alltså 25 procent obehöriga lärare på gymnasiet.
            </seg>
            <seg n="5b5708c6">
              Tanken är naturligtvis att vi ska få bättre lärare, att vi ska
              höja statusen på läraryrket. Syftet är naturligtvis vår omsorg
              om eleverna.
            </seg>
            <seg n="7467957c">
              Staten måste ta ett lite större ansvar. Det gör vi nu. Vi stramar
              upp skolan och lärarutbildningen, och vi inför alltså en lärarlegitimation.
              Vi höjer statusen på yrket för att detta ska kunna bidra till
              att fler duktiga studenter vill bli lärare. Det yttersta syftet
              är som jag sade naturligtvis omsorgen om våra elever.
            </seg>
            <seg n="ea785b20">
              En utvärdering bör naturligtvis kunna utvisa vilka fallgropar
              man ska undvika i framtiden när man ska genomföra stora reformer
              och därmed undvika alltför många justeringar men det är alltid
              lätt att vara efterklok. När vi skriver 20162017 kommer reformen
              att ha satt sig, och alla kommer att inse att den var mycket bra.
              Den är en av alla politiska partier och lärarfacken omhuldad och
              av få kritiserad reform, möjligtvis för att det har visat sig
              vara en del problem på vägen.
            </seg>
            <seg n="142d1ef0">
              Så småningom ska förslag läggas fram som ska göra valideringen
              av vissa äldre utbildningar enklare och bättre. I detta nu finns
              förslag om att ge behörighet till äldre lärare som har varit i
              yrket länge men som har saknat formell behörighet.
            </seg>
            <seg n="afede63f">
              Vad gäller vidareutbildning och Lärarlyftet i framtiden tycker
              vi också att många kommuner måste ta ett större ansvar. När i
              många fall 50 procent av budgeten i en kommun går till skolan
              måste även kommunstyrelser och arbetsutskott i det avlånga Sverige
              inse att det är av största vikt att varje kommun satsar rejält
              på skolan. Möjligen kan man som allianspolitiker glädja sig åt
              att undersökningar har visat att det är något bättre skolresultat
              i alliansstyrda kommuner, men det är en klen tröst. Om vi inte
              här kan förmå alla kommuner att satsa rejält på sina skolor måste
              vi naturligtvis ytterligare förskjuta ansvarsfördelningen.
            </seg>
            <seg n="b2111987">
              Fru talman! Jag hyser stor tilltro till att departementet noggrant
              och nära kommer att följa implementeringen av denna reform och
              även tillse att finansieringen är sådan att reformen blir lyckosam.
            </seg>
          </u>
          <note n="b610cd6e">
            Jag yrkar avslag på reservationen och bifall till förslaget i
            betänkandet.
          </note>
          <note type="speaker" n="994c0e1a">
            Anf. 4 CECILIA DALMAN EEK (S) replik:
          </note>
          <u who="cecilia_dalman_eek_f903b9" xml:id="i-4f47fe0f8f9f770f-0" n="a0a227a4">
            <seg n="6491bd77">
              Fru talman! I Värmdö finns en lärare, Karin, som har undervisat
              i 13 år på gymnasiet. Karin blev direktrekryterad till en skola
              innan hon riktigt hade gjort klart sin utbildning till lärare.
              Hon blev fort uppskattad, och hon har arbetat i både friskola
              och kommunal skola. Hon drev det pedagogiska utvecklingsarbetet,
              och hon deltog i panelen om digitalt lärande på Skolforum. Hon
              utvecklade konceptet Ungdomsparlamentet som finns i såväl Värmdö
              som Helsingforss stad.
            </seg>
            <seg n="a5c06836">
              År 2012 vann Karin utmärkelsen årets värmdöbo efter att nöjda
              elever och föräldrar hade uppmärksammat hennes insatser i skolans
              värld. Men när Karin skulle ansöka om legitimation fick hon beskedet
              att hon måste läsa upp 65 poäng, två och ett halvt års halvtidsstudier,
              därför att hon hade missat en sammanfattning i en C-uppsats på
              sin utbildning.
            </seg>
            <seg n="f7cbf235">
              Karin började plugga, men den orimliga arbetstiden, 70 timmar
              med arbete och pluggande i veckan, höll inte. Hon kunde inte överklaga.
              Det skulle inte hjälpa fick hon veta, och i dag är Karin sjukskriven
              med utmattningsdepression.
            </seg>
            <seg n="ee511e8e">
              En högpresterande, engagerad och kunnig lärare, en förebild för
              elever och andra lärare, har klappat ihop och lämnat klassrummet.
            </seg>
            <seg n="84bb808f">
              Var det detta Moderaterna ville åstadkomma med den förhastade
              hanteringen av lärarlegitimationen? Var det en klok användning
              av hennes och våra gemensamma resurser?
            </seg>
          </u>
          <note type="speaker" n="46f3e331">
            Anf. 5 MICHAEL SVENSSON (M) replik:
          </note>
          <u who="michael_svensson_3bc5cb" xml:id="i-5d1179868603dccb-1" n="c3de65bb">
            <seg n="4340a562">
              Fru talman! Vi är inte här för att diskutera enskilda fall. Jag
              skulle säkert också kunna leta fram ett antal människor som har
              ansett att reformen är lyckosam. Det är bara att beklaga att Karin
              i detta fall har fått utmattningssymtom och är sjukskriven.
            </seg>
            <seg n="b5d6ad3b">
              Menar verkligen Cecilia Dalman Eek att denna berättelse ska äventyra
              en hel reform?
            </seg>
          </u>
          <note type="speaker" n="2dc2170a">
            Anf. 6 CECILIA DALMAN EEK (S) replik:
          </note>
          <u who="cecilia_dalman_eek_f903b9" xml:id="i-4f47fe0f8f9f770f-1" n="a0a227a4">
            <seg n="a887b986">
              Fru talman! Det jag menar äventyrar reformen är slarvigheten
              som präglar genomförandet av den. Reformen äventyrar alltför många
              lärares tilltro till sin framtid i skolan. Jag läste tidigare
              ur Skolverkets lägesredogörelse. Varannan lärare funderar över
              att lämna yrket, och reformen är en del av detta. Det är många
              som har berättat om detta. Jag är säker på att Michael Svensson
              också har fått höra den typen av vittnesbörd från många lärare.
            </seg>
            <seg n="a0990894">
              Införandet av lärarlegitimationen är ett bra beslut, men genomförandet
              är slarvigt. Ni behöver givetvis ta ställning till hur det ska
              bli bättre. Det behöver Karin och hennes kolleger höra mer om,
              det vill säga hur det ska bli lugn och ro. Det handlar om att
              få kunskap om hur besluten ska hanteras framöver och se till att
              det slarviga genomförandet inte återupprepas. Karin är ett enskilt
              fall, men alla enskilda fall tillsammans blir många.
            </seg>
          </u>
          <note type="speaker" n="32566601">
            Anf. 7 MICHAEL SVENSSON (M) replik:
          </note>
          <u who="michael_svensson_3bc5cb" xml:id="i-5d1179868603dccb-2" n="c3de65bb">
            <seg n="a8e50a84">
              Fru talman! Vi kan vara överens om att vi vill ha någon typ av
              körkort i form av behörighetsregler och legitimation för samtliga
              lärare. Det innebär naturligtvis att om man har missat en uppsats,
              som jag själv gjorde i historia för ett antal år sedan, får man
              läsa till om man i framtiden vill undervisa i skolan, förutom
              den kompletterande pedagogiska utbildningen. Det här gäller naturligtvis
              för alla. Det är det som kallas att ha ett rättssäkert samhälle
              och ett rättssäkert system.
            </seg>
            <seg n="c66cc5ef">
              Men det finns också undantag som görs under reformens genomförande.
              Det finns exempelvis musiklärare och danspedagoger som behöver
              en kortare komplettering. Det är väl alldeles utmärkt att regeringen
              och departementet tar till sig dessa fakta.
            </seg>
            <seg n="9e5134c0">
              När jag har deltagit i debatter i kommuner har jag beklagat att
              vi har så olika glasögon på oss, men jag tycker att samtliga reformer
              har mottagits med enormt stor tacksamhet. Många lärare och rektorer
              har sagt: Äntligen en riktigt bra reform. Det tycker jag att man
              också ska lyssna på.
            </seg>
          </u>
          <note type="speaker" n="ad5cdca2">
            Anf. 8 TINA ACKETOFT (FP):
          </note>
          <note n="f96c7504">
            Fru talman! Jag börjar med att yrka bifall till förslaget i betänkandet
            och avslag på motionen.
          </note>
          <u who="tina_acketoft_74474c" xml:id="i-3ea97b8be5c5ed3f-0" n="0877c085">
            <seg n="adf5f4fe">
              I detta betänkande behandlar utskottet endast regeringens skrivelse
              Arbetet med legitimationsreformen avseende lärare och förskollärare
              tillsammans med en motion skriven av delar av oppositionen. Skrivelsen
              innehåller dels en finansieringsplan för arbetet med legitimationsreformen,
              dels en rapport om hur arbetet fortskrider. Detta tycker inte
              delar av oppositionen är tillräckligt och har därför reserverat
              sig, trots att vi nu har en nationell samling i frågan om hur
              arbetet med lärarlegitimationerna ska fortsätta, i form av en
              enig regering, båda lärarförbunden och Skolverket.
            </seg>
            <seg n="119c2753">
              Fru talman! Betydelsen av lärare som är välutbildade och har
              djup ämneskunskap, kompetens att lära ut för den åldersgrupp man
              arbetar med och en förståelse för läraryrket att det inte är vilket
              yrke som helst utan fordrar så pass mycket specialkunskap att
              det är ett yrke som borde ha inneburit ett körkort, en legitimation
              är en fråga som Folkpartiet har drivit länge. Det var en glad
              dag när vi tillsammans i Alliansen kunde fira att vi fått majoritet
              i kammaren och att arbetet med legitimationsprocessen nu kunde
              påbörjas.
            </seg>
            <seg n="9045a7a8">
              Föga anade ens den mest luttrade av oss vilken röra vi stod inför.
              Det visade sig att kommunerna hade mycket dålig koll på vilken
              utbildning deras anställda hade om de var ämnesbehöriga, behöriga
              alls eller inte det minsta. Inte ens lärarna visste vilken behörighet
              de hade på grund av otydliga regler tidigare för både behörighet
              och lärarutbildningen som sådan. Ämneskurser kunde heta lite hipp
              som happ och ha ett mycket varierande innehåll som inte alls behövde
              ge den kompletta kunskap man behövde för att vara behörig.
            </seg>
            <seg n="8e26220e">
              Ansökningarna om legitimation som skickades in till Skolverket
              för bedömning var i många fall inte kompletta, definitivt inte
              digitala något Skolverket hade räknat med men inte till den milda
              grad och man fick äska mera pengar och be om uppskov hos regeringen.
              Så har också skett. Kravet på legitimationen har senarelagts och
              mer pengar tillskjutits enligt de önskemål som inkommit. Regeringen
              följer arbetet noggrant, och samtal förs kontinuerligt, vilket
              regeringen tydligt redovisat liksom finansieringen av reformen.
              Skolverket har fått de pengar som har ansetts behövas. Det gäller
              även för innevarande år. Hur mycket pengar som ska ges framöver
              blir en fråga i budgeten och måste avgöras efter hand när vi ser
              hur arbetet med att utfärda legitimationer fortskrider.
            </seg>
            <seg n="02c10a92">
              Vad gäller finansieringen av kommunens arbete, som väl är vad
              oppositionen är orolig för, kan man säga att diskussioner förs
              kontinuerligt med SKL. Dessutom måste vi också se att kravet på
              behöriga lärare fanns redan före legitimationsreformen. Kommunerna
              borde redan ha ordnat fortbildning för lärare som är duktiga men
              som så att säga har kvackat i något ämne som de inte hade utbildning
              för. Kommunerna som arbetsgivare är de som borde ha haft koll
              på läget. De borde ha haft koll på lärarnas behörigheter och kunskaper
              för att kunna planera sin undervisning.
            </seg>
            <seg n="137ae312">
              Fortbildning är arbetsgivarens ansvar, men staten går ändå in
              med resurser för att finansiera Lärarlyftet II, eftersom vi anser
              att det är av så stor vikt att man kan se det som ett delat ansvar
              mellan huvudmannen, den enskilde läraren och staten. En lärare
              som har läst flera ämnen på universitetet före anställningen har
              själv tagit studielån för att finansiera studierna. Det kan då
              inte vara rimligt att den som inte har läst alla ämnen som den
              undervisar i helt plötsligt ska få alla studier finansierade genom
              detta ett förslag som oppositionen lägger fram.
            </seg>
            <seg n="33c51471">
              De pengar som kommunerna lägger på Lärarlyftet kommer till sist
              skolan och därmed eleverna till del. Det är duktiga, kunniga lärare
              som är den enskilt viktigaste faktorn för att höja skolresultaten
              det är nog alla överens om.
            </seg>
            <seg n="0d1873cd">
              För övrigt tror jag inte att det kommer som någon överraskning
              att Folkpartiet gärna säger ja till ett ökat statligt ansvar.
              Men då ska det vara både ansvar och befogenheter genom en förstatligad
              skola. Man kan liksom inte få russinen och behålla kakan, utan
              man måste bestämma sig.
            </seg>
            <seg n="ca8e4798">
              Regeringen presenterade den 26 april nya övergångsregler i legitimationssystemet
              för yrkeserfarna lärare, med fullt stöd från båda lärarfacken,
              efter att ha lyssnat in önskemålen från de olika aktörerna.
            </seg>
            <seg n="4516962b">
              Utgångspunkten är fortfarande att behörighetskraven i reformen
              ligger fast. Lärare ska vara behöriga i de ämnen de undervisar
              i. Huvudvägen till behörighet är genom behörighetsgivande utbildning
              vid universitet och högskolor. Legitimerade lärare som saknar
              behörighet i ett ämne men under lång tid har undervisat i detta
              ska dock under en övergångsperiod kunna få sin yrkeserfarenhet
              tillgodoräknad och validerad.
            </seg>
            <seg n="5612755a">
              Som avslutning skulle jag vilja citera Lärarnas Riksförbunds
              avgående jag vågar väl säga eminenta, eftersom hon är på väg att
              avgå ordförande Metta Fjelkner. Hon säger så här:
            </seg>
            <seg n="a7fde5ca">
              Det är viktigt att regeringen och lärarnas fackliga organisationer
              är eniga om att regelbundet utbyta erfarenheter om legitimationsreformens
              fortsatta genomförande. Sedan kommunaliseringen har det varit
              en total oreda när det gäller lärarnas behörigheter, och det tar
              tid att rätta till år av felaktigt beteende. Genom den här överenskommelsen
              står Lärarnas Riksförbund upp för legitimationen, som med tillhörande
              behörigheter på lång sikt kommer att vara den viktigaste reformen
              för att åstadkomma bättre resultat i skolan.
            </seg>
            <seg n="f6e92a98">
              Fru talman! Som redan har framkommit under debatten diskuterar
              vi en skrivelse från regeringen som heter Arbetet med legitimationsreformen
              avseende lärare och förskollärare . Precis som företrädare i debatten
              har sagt tidigare: För lite mer än två år sedan var det många
              i utskottet som var glada och kände att den legitimationsreform
              som man hade arbetat för under många år faktiskt var på plats
              för att fatta beslut om i Sveriges riksdag.
            </seg>
            <seg n="fd086caa">
              Det fanns flera anledningar till beslutet. En del av den enighet
              som vi kunde se handlar om att vi alla vet betydelsen av duktiga
              lärare, som i mötet med eleverna förmår väcka motivation och väcka
              intresse för olika ämnen men också för de stora sammanhang som
              vi ser på olika sätt. Det var ett sätt att försöka höja kvaliteten
              i den svenska skolan.
            </seg>
            <seg n="d1dd3a56">
              Att det fanns en viss otålighet från oss alla för att våra reformer
              skulle få genomslag får vi väl också visa på, liksom att vi i
              debatten var mycket tydliga och sade: Vi kommer att följa den
              här reformen mycket noga, för vi vet att vi kan komma att behöva
              göra justeringar. Därför är jag inte så förvånad över att vi också
              har fått göra en del justeringar, för med stora reformer behöver
              man göra det.
            </seg>
            <seg n="b1159fcf">
              Precis som mina företrädare från allianspartierna har sagt i
              debatten handlar det nu om att vi har tittat över reformen och
              att vi har fått göra en del justeringar. Vi såg att det var betydligt
              mer komplicerat än vad vi trodde. Vi var beredda på en komplicerad
              process, men till exempel inte på att it-systemet inte skulle
              fungera och att man inte riktigt skulle ha it-mognad när det gällde
              att skicka in olika former av ansökningar som förväntades.
            </seg>
            <seg n="fbaf2640">
              Inte desto mindre är det en mycket viktig reform. Det är viktigt
              att den blir bra. En del som staten har tagit stort ansvar för
              handlar om kompetensutvecklingen, att stärka den på olika sätt.
              Då är Lärarlyftet II en viktig del. Den ger under ett antal år
              kommuner och enskilda huvudmän möjlighet att arbeta med den fortbildning
              som man ser att man behöver för att kunna ge möjligheter för lärare
              att komplettera sina utbildningar för att bli behöriga och därmed
              kunna få en legitimation.
            </seg>
            <seg n="85fd8f6b">
              Tina Acketoft från Folkpartiet berättade om de övergångsregler
              som aviserades i april, så dem tänker jag inte gå in på nu.
            </seg>
            <seg n="1d4456e4">
              Vi kommer givetvis att fortsätta att följa implementeringen.
              Givetvis ser vi också med stor tillförsikt på att man kommer att
              genomföra detta på ett bra sätt. Regeringen och Sveriges Kommuner
              och Landsting och framför allt tillsammans med de fackliga organisationerna
              och Skolverket har pekat på de möjligheter som vi har att ytterligare
              stärka den här reformen för att den ska bli riktigt bra.
            </seg>
            <seg n="1f89c4f7">
              Därför tycker jag att det är viktigt att visa på att det inte
              är en enskild aktör som springer i väg i den här frågan, utan
              det är vad som tidigare kallades nationell samling.
            </seg>
          </u>
          <note n="d6d33de6">
            Anf. 9 ULRIKA CARLSSON i Skövde (C):
          </note>
          <note n="53568431">
            Därmed, fru talman, vill jag yrka bifall till utskottets förslag
            och avslag på motionen.
          </note>
          <note type="speaker" n="09a0ecc2">
            Anf. 10 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-2b1b6fd35bb14bb1-0" n="808dd67c" next="i-025e2b838cecf368-0">
            <seg n="117bf415">
              Fru talman! Jag har egentligen bara en fråga. Det är om inte
              Alliansen är lite bekymrad över det som du tog fram som så viktigt:
              kompetensutvecklingen. Den tycker också jag är central i detta
              med Lärarlyftet II. Jag tycker att den är otroligt viktig.
            </seg>
            <seg n="55ea52ad">
              Det som bekymrar mig är att det står så många platser tomma.
              Det är så många lärare som har fått säga nej till utbildningen
              även om de har kommit med, när de får veta att deras kommun eller
              deras skola inte betalar något och de själva inte har råd att
              betala. Det tycker jag är ett stort bekymmer.
            </seg>
            <seg n="5c34dfe9">
              Hur ser du på det?
            </seg>
          </u>
          <note n="092b5948">
            Anf. 11 ULRIKA CARLSSON i Skövde (C) replik:
          </note>
          <u who="agneta_luttropp_1e8337" xml:id="i-025e2b838cecf368-0" n="808dd67c" prev="i-2b1b6fd35bb14bb1-0">
            <seg n="dcc66b8c">
              Fru talman! Tack för frågan!
            </seg>
            <seg n="f660a259">
              Självklart ser vi att Lärarlyftet II är en oerhört viktig reform,
              om jag kallar den så, eller en kompetensutvecklingssatsning eller
              fortbildningssatsning, just för att skapa behörighet och ge möjlighet
              till legitimation och stärka kompetensen hos de lärare som arbetar
              inom förskola och skola.
            </seg>
            <seg n="07babb4b">
              Jag är också likt Agneta Luttropp bekymrad över att det inte
              finns möjligheter att fylla platserna. Men jag ser det också som
              viktigt att varje aktör tar sitt ansvar. Vi har från den nationella
              nivån visat med det stöd som går till Lärarlyftet II varför detta
              är så viktigt. Men det är kommunernas och enskilda anordnares
              huvudansvar att svara för den fortbildning som krävs.
            </seg>
            <seg n="2a850cf3">
              Därför ser jag att det är ett delat ansvar där vi tar våra olika
              delar. Därför har också regeringen tillsammans med Sveriges Kommuner
              och Landsting haft en diskussion kopplad till hur man ska ordna
              lärares behörighet och ser därmed också positivt på Lärarlyftet
              II.
            </seg>
          </u>
          <note type="speaker" n="3956bacb">
            Anf. 12 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-2b1b6fd35bb14bb1-1" n="808dd67c" next="i-025e2b838cecf368-1">
            <seg n="3c533996">
              Fru talman! Jag tror att Ulrika och jag är mycket överens om
              att den här utbildningen eller kompetensutvecklingen är mycket
              viktig i Lärarlyftet II. Men fortfarande undrar jag: Hur länge
              kan man sitta still i båten och bara tänka att det är kommunernas
              fel, om de inte skickar lärare till skolbänken? Till slut måste
              man väl ändå från nationell nivå göra något, så att de intentioner
              som man har med Lärarlyftet II, nämligen de som Ulrika precis
              räknade upp, verkligen uppnås. Om inte de lärare som behöver det
              går där har man ju missat en stor del av intentionerna.
            </seg>
          </u>
          <note n="0832ef93">
            Anf. 13 ULRIKA CARLSSON i Skövde (C) replik:
          </note>
          <u who="agneta_luttropp_1e8337" xml:id="i-025e2b838cecf368-1" n="808dd67c" prev="i-2b1b6fd35bb14bb1-1">
            <seg n="0698ef54">
              Fru talman! Det är ingens fel att platserna är tomma. Att det
              finns ett utbud av utbildningsplatser är oerhört viktigt, och
              jag beklagar att de inte fylls, men jag skulle inte säga att det
              är någons fel att de inte fylls.
            </seg>
            <seg n="a2a9e396">
              Med lärarlegitimationsreformen och de övergångsregler som har
              blivit klara under april tror jag att efterfrågan kommer att öka,
              för det har tydliggjort det som en del kanske upplevde som frågetecken
              i reformen. I de kontakter som jag har med olika kommuner lyfter
              man fram behovet av fortbildning och att man verkligen försöker
              utnyttja de platser som finns i Lärarlyftet II. Jag hoppas att
              alla kommuner och andra anordnare kommer att ta det ansvaret också.
            </seg>
          </u>
          <note type="speaker" n="e561b477">
            Anf. 14 YVONNE ANDERSSON (KD):
          </note>
          <u who="yvonne_andersson_0b5397" xml:id="i-9f0275a5df72b5e7-0" n="c36f5c0c" next="i-1380291403c58cd9-0">
            <seg n="d12af1d2">
              Fru talman! Jag skulle också vilja upprepa det som borde gå fram,
              nämligen att vi diskuterar en skrivelse från regeringen som har
              kommit för att utskottet ville ha en hyfsat klar bild av vad som
              skulle hända med legitimationsreformen för lärare och förskollärare.
              Med anledning av den skrivelsen, som åtminstone enligt min och
              allianskollegernas granskning var väldigt klargörande, har S,
              MP och V väckt en motion. Därefter har utskottet hanterat detta,
              och här är det betänkande som det finns en reservation i.
            </seg>
            <seg n="4ef88cec">
              Det var angeläget för mig att ta upp det här, för den reservation
              som finns från oppositionen handlar om att man saknar kostnadsberäkningar
              som är tillräckligt tydliga. De är ofullständiga, säger man, och
              man är inte övertygad om att det finns tillräckligt med pengar
              för att fortsätta med legitimationsreformen. Man vill ha med både
              Skolverkets kostnader för administration och skolhuvudmännens
              kostnader för kompetensutveckling.
            </seg>
            <seg n="e2c846db">
              Fru talman! Det första vi fick höra här var Socialdemokraternas
              representant Cecilia Dalman Eek som målade upp en fullständig
              eländesbild av den skola vi har i landet och det som händer i
              reformarbetet. Jag har sällan hört det så, och jag blir förvånad.
            </seg>
            <seg n="e2458d92">
              Jag blir förvånad, för de förklaringar som finns har i många
              avseenden historiska rötter. De finns kvar efter reformer som
              har genomförts de senaste decennierna, och sedan finns det andra
              som är påbörjade nu och som har ledtider, det vill säga att det
              kanske tar uppemot fyra, sex eller till och med åtta år innan
              våra förslag är genomförbara. Det är viktigt att vi ser den långa
              tidsperiod som det faktiskt handlar om när det gäller utbildning.
              Det handlar om människor, och det är ett sammanhang där allt hänger
              ihop med vartannat.
            </seg>
            <seg n="af103abd">
              Vad säger då reservationen egentligen om den politik som S, V
              och MP för? På fem punkter kan man analysera fram att de vill
              ha en detaljstyrning från regeringen. Det handlar om att det i
              princip ska vara klart in i minsta detalj vilka kostnadsberäkningar
              som ska vara. Man har en misstro mot att regeringen ska ge tillräckligt
              med pengar, så att det räcker till reformen. Man har en egen fixerad
              och tydlig bild av hur det egentligen ser ut i skolorna i kommunerna,
              och man hyser misstro mot att kommunerna kommer att fullgöra sitt
              uppdrag som huvudmän. Dessutom hyser man misstro mot hur skolledningarna
              kommer att hantera sitt ledarskap.
            </seg>
            <seg n="e0a2f03b">
              Vi i Alliansen har gudskelov en helt annan bild. Vi säger nej
              till detaljstyrning. Myndigheter och huvudmän kan och vill ta
              sitt ansvar. Vi har tilltro till regeringen, och jag skulle vilja
              fråga oppositionen om man har något enda exempel på att det har
              behövts pengar till legitimationsreformen som regeringen inte
              har tillskjutit. Tvärtom är det så att när det gäller administrationen
              tillsköt vi mer än vad myndigheten äskade.
            </seg>
            <seg n="d99bab4b">
              Detta är viktigt för oss, för det finns en långsiktighet i regeringen.
              Också utskottet har visat att vi vill att det här ska bli en väl
              genomförd reform. Därför vill vi ha stora öron och lyssna in vad
              man säger i verksamheten, vad SKL säger, vad lärarnas förbund
              säger och så vidare.
            </seg>
            <seg n="ca34eecd">
              När det gäller utslaget kan vi i dag inte med säkerhet avgöra
              varför det finns tomma platser på Lärarlyftet. Jag har varit tillräckligt
              mycket ute i skolverksamhet för att veta att det finns väldigt
              många faktorer som hör samman med detta. Det handlar om att eleverna
              i varje enskilt läge, oavsett vilka reformer vi genomför, måste
              få sin undervisning, den bästa tänkbara undervisningen.
            </seg>
            <seg n="01e26573">
              Jag kan inte låta bli att tillåta mig att ta upp något vi läste
              om i skolan, åtminstone en del av oss som har tillräckligt många
              år på nacken, nämligen femårsplanerna i gamla Sovjet. De var riktigt
              tydliga med vad man skulle göra på fem år, och jag måste säga
              att jag är innerligt glad för att vi inte har några liknande femårsplaner
              för en legitimationsreform där vi ska veta allt precis och inte
              får ge utrymme för att det kan hända saker på vägen.
            </seg>
            <seg n="eb680ea0">
              När det gäller kommunernas ansvar som huvudmän vill jag framhålla
              att kommunaliseringen genomfördes under Göran Perssons tid som
              skolminister. Den genomfördes med utgångspunkt i subsidiaritetsprincipen,
              alltså att beslut skulle fattas på lägsta möjliga nivå. Så länge
              vi har en ordning av den typen ska vi stå upp för de principerna,
              och det gör vi när vi lägger fram det på detta sätt.
            </seg>
            <seg n="37cc2bf3">
              Jag har stor respekt för skolledningarna. De sköter det konkreta
              arbetet väldigt bra. Med frihet, tydliga mål, tydliga riktlinjer
              för vad som ska göras, med medel när man äskar det och när behov
              finns, med möjligheter till utbildning och kompetenshöjning som
              finns och med en tydlighet i den skollag vi har sköter skolledningarna
              ett arbete utifrån sina praktiska förutsättningar så gott de kan
              och med strålande resultat i de allra flesta fall.
            </seg>
            <seg n="26aa3e68">
              Fru talman! Det är viktigt att ha planer för finansiering och
              uppföljning av processer, men den kontrollen får inte övergå gränsen
              till detaljstyrning och exakthet inom ett verksamhetsområde som
              är både komplext och i någon mån levande och oförutsägbart.
            </seg>
            <seg n="308add3d">
              Länge har vi inom utbildningssektorn hävdat att verksamheten
              når målet när den genomförs i riktning mot målet, för det är så
              man kan mäta. Med stor ödmjukhet inför skeenden som inte alls
              lätt låter sig konkretiseras eller mätas i exakta siffror erkänner
              vi därför den redovisning som regeringen har gjort i sin skrivelse.
              Vi tycker att vi har fått en tydlighet. Utskottet och regeringen
              har med all önskvärd tydlighet aviserat att man hela tiden följer
              upp. Vi vill följa upp. Vi vill inte tillåta något som helst slarv
              och tar inte emot någon anklagelse om detta. I stället är detta
              en viktig reform som vi följer hela vägen.
            </seg>
          </u>
          <note n="b9b511e3">
            Med detta yrkar jag bifall till utskottets förslag och avslag
            på reservationen.
          </note>
          <note n="82775b9f">
            Överläggningen var härmed avslutad.
          </note>
          <u who="yvonne_andersson_0b5397" xml:id="i-1380291403c58cd9-0" n="c36f5c0c" prev="i-9f0275a5df72b5e7-0">
            <seg n="fa9a34ef">
              5 § Skolinspektionens prövningar av ansökningar från enskilda
              som vill bli skolhuvudmän
            </seg>
          </u>
          <note n="541db60c">
            Föredrogs
          </note>
          <note type="speaker" n="f2fa5f22">
            Anf. 15 IBRAHIM BAYLAN (S):
          </note>
          <u who="ibrahim_baylan_257c17" xml:id="i-586e7e1def74f88f-0" n="690af904">
            <seg n="09f555a2">
              Fru talman! Debatten handlar om Riksrevisionens granskning av
              just Skolinspektionens prövningar av ansökningar från enskilda
              som vill bli huvudmän.
            </seg>
            <seg n="5799b999">
              Granskningen ger vid handen att det finns en del övrigt att önska.
              En del av detta har varit känt sedan tidigare.
            </seg>
            <seg n="5c9f0702">
              Skolinspektionen föreslog i en skrivelse till regeringen redan
              i december 2010 att regleringen skulle ses över och tydliggöras
              i den del som avser påtagliga negativa följder på lång sikt för
              elever och kommuner, det vill säga att när Skolinspektionen ska
              behandla en ansökan om en nyetablering av fristående skola ska
              man inte bara titta på de kortsiktiga ekonomiska och organisatoriska
              effekterna utan också på de långsiktiga effekterna.
            </seg>
            <seg n="469c39f5">
              Resultatet av det arbetet är att ingenting har hänt. Regeringen
              har inte vidtagit några speciella åtgärder och har inte heller
              skrivit några tilläggsdirektiv, såsom önskats, till den friskolekommitté
              som i dag sitter och jobbar med många av de här frågorna.
            </seg>
            <seg n="61a420a9">
              Vad är då resultatet av det här? Ja, vi ser runt om i vårt land
              i dag att elever, lärare, rektorer och föräldrar meddelas av skolor,
              från en vecka till en annan, att skolorna från och med nästa termin
              inte kommer att finnas kvar.
            </seg>
            <seg n="1918410f">
              Bakgrunden är att vi under en lång rad av år har lagt till skola,
              på skola, på skola, framför allt i gymnasieskolan, utan att det
              i grund och botten har funnits underlag för detta. Vi har i dag
              en överetablering när det gäller vår gymnasieskola som innebär
              att det finns väldigt många skolor men inte tillräckligt många
              elever.
            </seg>
            <seg n="36f010cb">
              Vad innebär då det här för eleverna? Ja, det finns många konkreta
              exempel på det. I dag rapporterar Sveriges Television om Landskrona
              praktiska gymnasium, som precis har meddelat eleverna att skolan
              från och med nästa termin inte kommer att finnas kvar. De får
              mitt i utbildningen söka sig någon annanstans. Det gäller såväl
              de elever som går första året som de som går andra året.
            </seg>
            <seg n="fddb5eb5">
              Jag förstår naturligtvis hur Praktiska gymnasiet resonerar. De
              resonerar utifrån sina perspektiv, utifrån vad som är lönsamt
              och vad som inte är lönsamt. Går det här att få ihop eller inte?
              Men det är klart att det drabbar elever, föräldrar, lärare och
              rektorer. Det drabbar också den kommun, Landskrona, där man har
              etablerat sig. Till skillnad från de fristående skolor som i hög
              grad har etablerat sig utan att det egentligen har funnits elevunderlag
              har kommunen alltid skyldigheten att tillgodose elevernas behov
              av utbildning i grundskolan, där det är obligatoriskt, men faktiskt
              också i gymnasieskolan.
            </seg>
            <seg n="48c36eae">
              Resultatet i det här specifika fallet beskrivs på Sveriges Television
              så här: För många av de elever som går frisörutbildningen på Landskrona
              praktiska gymnasium blir det extra tufft. Det finns nämligen ingen
              annan frisörutbildning i Landskrona som de skulle kunna flytta
              över till.
            </seg>
            <seg n="03084de6">
              Då blir frågan: Vad ska de göra? En av eleverna får frågan från
              Sveriges Television, hur hon ser på det hela. Det är Nicole Magnusson,
              som i dag är elev och ska gå ut andra året på Landskrona praktiska
              gymnasium. Hennes svar är: Det ser väldigt dåligt ut. Det blir
              svårt att komma in någon annanstans i trean.
            </seg>
            <seg n="abe45318">
              Då blir min fråga till regeringens företrädare, de partier som
              i den här kammaren företräder regeringen: Vad är ert råd till
              Nicole Magnusson? Vad ska hon göra? Ska hon flytta från Landskrona?
              Och i så fall: Hur långt ska hon flytta för att kunna fullfölja
              sin utbildning? För någon frisörutbildning finns inte.
            </seg>
            <seg n="cfb6e389">
              Fru talman! Man skulle kunna tro att det här är ett fenomen som
              inte har påtalats, att det här är någonting nytt, någonting som
              vi inte har sett tidigare. Men faktum är att frågan om vem som
              ska ha ansvar för och inflytande över elevernas utbildning egentligen
              har varit en omdiskuterad fråga i svensk politik under de senaste
              20 åren, ända sedan vi via en proposition till den här kammaren
              fick det här friskolesystemet.
            </seg>
            <seg n="754e9ea9">
              Missförstå mig inte. Socialdemokraterna ser ett stort värde i
              att vi har en mångfald. Vi är stora tillskyndare av seriösa aktörer
              som vill bedriva skolor och ser långsiktigt på det hela, inom
              både grundskolan och gymnasieskolan. Men det regelverk vi har
              haft i 20 års tid har inte bara främjat de seriösa aktörerna.
            </seg>
            <seg n="2b3161e3">
              Nu tittar Friskolekommittén igenom det. Jag hoppas att Friskolekommittén
              kan komma fram med förslag som gör att vi förändrar det här systemet
              så att eleverna får rätt till den utbildning de har. Men när det
              gäller just den fråga som handlar om vem som ska garantera och
              vem som ska se till att eleverna får gå en långsiktig utbildning
              det är en fråga som också kommer fram i den här skrivelsen menar
              vi att det egentligen inte är Skolinspektionens fel. Jag tror
              att regeringen har rätt i den meningen. Det är inte Skolinspektionen
              som gör fel i det här läget, det som Riksrevisionen påpekar om
              långsiktighet, utan så ser regelverket ut. Därför måste också
              regelverket förändras. Det är mot bakgrund av det som jag yrkar
              bifall till reservation nr 1 från Socialdemokraterna. Där skriver
              vi just att vi menar att kommunernas inflytande över nya fristående
              skolors etablering behöver stärkas. Man ska ha ett avgörande inflytande.
              Och vi ska ställa krav på att det finns ett samarbetsavtal mellan
              de fristående skolorna och kommunen innan de etablerar sig.
            </seg>
            <seg n="c4a9d3e4">
              I ett sådant samarbetsavtal skulle man till exempel kunna reglera
              den situation som nu uppstår i Landskrona. Om skolan läggs ned,
              var ska vi då göra av eleverna? Vem ska finansiera deras fortsatta
              utbildning, och hur ska det ske? Då behöver vi inte hamna i det
              läge som vi har i dag. Det är inte bara Nicole, utan det är många
              elever som i dag får beskedet att deras skola inte kommer att
              finnas till hösten, och de vet inte riktigt vad de ska göra.
            </seg>
            <seg n="763387ad">
              Just nu räknar vi med att åtminstone ett tiotal, kanske ett tjugotal,
              gymnasieskolor kommer att göra precis som Landskrona praktiska
              gymnasium, nämligen meddela sina elever, lärare och rektorer att
              skolan ska läggas ned.
            </seg>
            <seg n="1c5a2597">
              Då återkommer jag till min fråga till Alliansens företrädare:
              Vad ska Nicole och de andra eleverna göra om inte den utbildningen
              finns i den kommun där de i dag går? Ska de flytta, eller ska
              de börja om från ettan igen?
            </seg>
          </u>
          <note type="speaker" n="5944f601">
            Anf. 16 CARINA HERRSTEDT (SD):
          </note>
          <u who="carina_herrstedt_910876" xml:id="i-6dbad3e07016af65-0" n="d6374c7d">
            <seg n="d941f2d2">
              Fru talman! I dag debatterar vi ett betänkande som behandlar
              frågan om Skolinspektionens prövningar av ansökningar från enskilda
              som vill bli skolhuvudmän.
            </seg>
            <seg n="7900d23b">
              Jag måste börja med att säga att jag instämmer i Ibrahim Baylans
              upprördhet över situationen i Landskrona och på andra ställen.
            </seg>
            <seg n="870093c0">
              Detta är en intressant fråga som jag antar att vi kommer att
              få anledning att diskutera mycket framöver, så jag ska hålla mig
              hyfsat kort.
            </seg>
            <seg n="5c8ac1ca">
              Som Ibrahim Baylan säger rapporterades det i morse i nyheterna
              om problemet med att allt fler friskolor läggs ned och hur många
              unga människors drömmar slås i spillror. Inte minst i min egen
              hemkommun Landskrona blir ungdomar lidande för att yrkesprogrammen
              läggs ned.
            </seg>
            <seg n="6b7ab7b3">
              Valfrihet i all ära, men man kan börja fundera över vad den är
              värd om den inte kan utmynna i en hel utbildning. Jag känner ungdomar
              som ofrivilligt har fått byta gymnasieskola två gånger. Det är
              naturligt att det inte blir lätt att sätta rättvisa betyg på en
              sådan elev. Och då står vi samtidigt här och brottas med sjunkande
              elevresultat och avhopp från gymnasieskolor.
            </seg>
            <seg n="0565c1cd">
              Nyheterna rapporterade, precis som vi har hört här tidigare,
              om en friskolekoncern som stänger inte mindre än åtta gymnasier
              och en annan som stänger fem gymnasier, detta på grund av vikande
              elevunderlag. Frågan om var problemet egentligen ligger uppstår
              naturligtvis.
            </seg>
            <seg n="4d4f4bf5">
              Jag vill understryka att jag tycker att friskolereformen i mångt
              och mycket är en bra reform som har gett en ökad valfrihet både
              för lärare och för elever. Den har satt press på skolor att profilera
              sig som bra skolor med bra resultat. Den har satt en ökad press
              på skolorna att profilera sig i en speciell nisch. Och man har
              i större omfattning tvingats att lyssna till vad eleverna egentligen
              efterfrågar. Därför har också alternativa pedagogiska inriktningar
              startat.
            </seg>
            <seg n="7f98b5b2">
              Det har till och med hänt att reformen faktiskt har fungerat
              som det var tänkt eller i alla fall som det var sagt att det var
              tänkt. Landsbygdsskolor har nämligen tagits över av föräldrar
              eller andra eldsjälar som har kunnat driva skolorna vidare. Det
              finns dock uppenbara problem med reformen som vi Sverigedemokrater
              tycker behöver åtgärdas.
            </seg>
            <seg n="d51c938a">
              Vi har hela tiden hört att huvudmotiveringen för hela friskolereformen
              har varit att erbjuda eleverna valfrihet och ett varierat utbud
              av skolor och pedagogik. Nu framför både regeringen och delar
              av oppositionen åsikten att Skolinspektionen endast har att följa
              skollagens 2 kap. 5 § som kortfattat och ganska förenklat innebär
              att alla som uppfyller kraven ska ges tillstånd.
            </seg>
            <seg n="5af75063">
              Fru talman! Detta innebär att om flera olika huvudmän söker tillstånd
              i en och samma kommun och alla uppfyller kraven ska de ges tillstånd.
              Varje ansökan behandlas oberoende av de andra trots att kanske
              alla baserar sig på samma grundsiffror när det gäller elevunderlag.
              Skolinspektionen har således i dag ingen möjlighet att prioritera
              och följa intentionerna med reformen, det vill säga att skapa
              ett varierat utbud av skolor och pedagogik.
            </seg>
            <seg n="4993d735">
              Trots en befarad och ibland uppenbar överetablering ska alltså
              enligt skollagens paragraf alla huvudmän som söker tillstånd få
              det. Och trots att Skolinspektionen inser att en överetablering
              ligger för handen om de ansökningar som var för sig uppfyller
              kraven godkänns kan de inte göra någon form av prioritering med
              stöd av lagen. Då är det också ganska uppenbart att i en sådan
              situation blir, precis som vi har hört här tidigare, både eleverna
              och den kommunala planeringen lidande av en överetablering. Ändå
              vill regeringen i dagsläget inte åtgärda detta uppenbara missförhållande.
              Det är bara att hoppas att det inte är under påverkan av aggressiva
              lobbygrupper som regeringen håller fast vid sin ståndpunkt.
            </seg>
            <seg n="c257baf2">
              I betänkandet hänvisar utskottet på flera ställen till Friskolekommitténs
              kommande utredning. Vi har läst stora delar av utredningens utkast,
              och såvitt jag kan se finns det ingenting som motsäger det vi
              har anfört här i dag. Vi kan också konstatera att Riksrevisionen,
              precis som Sverigedemokraterna, har gjort en annan bedömning än
              regeringen vad gäller lagens intentioner. Vi har liksom Riksrevisionen
              ansett att friskolereformen syftat till att åstadkomma ett varierat
              utbud av skolor, för att tillgodose den så omtalade valfriheten.
              Men så ser det inte ut när saken verkligen ställs på sin spets.
            </seg>
            <seg n="4fce06d1">
              Finns det luckor i skollagen angående Skolinspektionens befogenheter
              vad gäller att inhämta uppgifter om elevunderlag och att fatta
              beslut vid uppenbar överetablering bör dessa luckor naturligtvis
              täppas till.
            </seg>
            <seg n="df45fc5d">
              Det måste vara den lagstiftande maktens intentioner att täppa
              till de luckor som finns. Låt mig påtala att även friskolorna
              drivs med skattefinansierade medel till 100 procent och där målsättningen
              måste vara att ge våra ungdomar en bra utbildning. Vi måste därför
              också ge kommunerna ett ökat inflytande vad gäller friskolors
              etablering för att de långsiktigt ska kunna planera sin utbildning.
            </seg>
            <seg n="ed4a63b4">
              Regelverket för enskilda som vill bli skolhuvudmän måste ses
              över som helhet. För att återigen ta ett exempel från min hemkommun
              Landskrona gavs vid ett tillfälle tre friskolor tillstånd att
              driva förskoleverksamhet, varvid kommunen därför själv inte planerade
              eller byggde för en utökning. De tilltänkta verksamhetsstarterna
              drog ut på tiden, och så småningom meddelades att de inte tänkte
              starta över huvud taget. Nu står kommunen där med alldeles för
              få platser och tvingas till mindre genomtänkta lösningar och framhastade
              förslag. Detta visar att det finns ett stort behov att se över
              och komma till rätta med de problem som uppstått ute i kommunerna
              sedan reformen startade. Här hoppas jag att Friskolekommittén
              kan enas om bra lösningar och komma med bra förslag som vi kan
              ta ställning till.
            </seg>
            <seg n="4a331999">
              Riksdagen har en skyldighet att utforma ett skolsystem som ser
              till att ge eleverna den bästa utbildning de kan få för varje
              satsad krona. Detta borde vara riksdagens överskuggande mål och
              ansvar när det gäller både kommunala skolor och fristående skolor.
            </seg>
            <seg n="fb7080f4">
              Fru talman! Jag yrkar bifall till reservation 2, som innebär
              att om flera ansökningar kommer in i en och samma kommun ska Skolinspektionen
              få mandat att välja det mest seriösa alternativet eller den ansökan
              som erbjuder en alternativ och efterfrågad pedagogik. Med tanke
              på dagens rapportering är det ganska självklart att det är eleverna
              som lider av en överetablering.
            </seg>
            <seg n="a44d0085">
              Jag vill också yrka bifall till reservation 4, som innebär att
              kommunerna ska åläggas i lag att tillsända Skolinspektionen uppgifter
              om elevunderlag och viss annan statistik som myndigheten behöver
              för att kunna fatta beslut om prövningar av enskilda som vill
              etablera sig som skolhuvudmän.
            </seg>
          </u>
          <note type="speaker" n="256eb60b">
            Anf. 17 ROSSANA DINAMARCA (V):
          </note>
          <u who="rossana_dinamarca_533ec8" xml:id="i-2178d0a29f85a9ac-0" n="975fb497">
            <seg n="3af690e2">
              Fru talman! Jag vågar påstå att ingen i den här kammaren hade
              kunnat förutspå den utveckling vi har sett vad gäller fristående
              skolor. Även om Vänsterpartiet var emot friskolereformen redan
              när den genomfördes kan jag lova att inte heller vi hade en aning
              om vad som komma skulle. Sverige har det mest oreglerade systemet
              för fristående skolor i världen. Det har Friskolekommittén också
              kunnat konstatera.
            </seg>
            <seg n="b6b14a32">
              Det är märkligt. I alla andra fall där vi exempelvis har stiftat
              en lag som inte har utfallit som vi tänkt oss ändrar eller skärper
              vi den. Men när vi i det här fallet har fått ett friskolesystem
              som syftade till att öka kvaliteten och den pedagogiska mångfalden
              men i stället blivit en lukrativ bransch för riskkapitalister
              och profitörer samt sämre kvalitet görs ingenting. I stället hör
              man bara att friskolorna är här för att stanna. Även om jag inte
              omfamnar friskolesystemet tycker jag att det är en konstig ståndpunkt
              att bara låta det vara utan att vilja göra förändringar som leder
              till att kanske få det som man hade tänkt sig.
            </seg>
            <seg n="5baf9194">
              Vi var som sagt motståndare till friskolereformen när det begav
              sig. Likväl har vi i åratal föreslagit förändringar i regelverket
              för att garantera elevernas rätt till bra utbildning i det system
              som råder, och vi har också haft konkreta förslag på hur vi kan
              garantera att skattebetalarnas pengar till skolan hamnar där och
              inte på en skatteparadisö.
            </seg>
            <seg n="75e40a40">
              Fru talman! Riksrevisionen har granskat hur det går till när
              enskilda aktörer som vill bedriva skola prövas som skolhuvudmän,
              och enligt dem är det oklart i vilken utsträckning Skolinspektionen
              faktiskt prövar den framtida huvudmannens förutsättningar att
              bedriva skolverksamhet. Riksrevisionen menar därför att Skolinspektionen
              behöver utveckla sin prövning. Det här är ett problem vi har sett
              under lång tid, och vi har flera aktuella exempel på det från
              i år. Något har nämnts här. Man kan titta på Kiruna, där samma
              sak har hänt, Norrköping och Karlstad ja, listan kan tyvärr göras
              ganska lång. Granskningen visar också att det är oklart hur Skolinspektionen
              ska bedöma om etableringen av en ny fristående skola påverkar
              redan existerande skolor och elever i en viss kommun på ett negativt
              sätt, vilket kan påverka skolsystemets effektivitet.
            </seg>
            <seg n="eaf6a213">
              Riksrevisionen rekommenderar regeringen att följa upp hur Skolinspektionen
              prövar ansökningar om att godkännas som huvudman utifrån riksdagens
              målsättning om höjd kvalitet genom ett varierat utbud av skolhuvudmän.
              Riksrevisionen rekommenderar också Skolinspektionen bland annat
              att utveckla det underlag som används för beslut om godkännande
              samt utveckla tydligare kriterier för att bli godkänd som skolhuvudman.
            </seg>
            <seg n="06a10403">
              Regeringen och utskottet vill i nuläget inte göra någonting utan
              hänvisar till Friskolekommitténs arbete och vill avvakta det.
              Men när blir det? Friskolekommittén skulle ha avslutat sitt arbete
              först i november förra året, sedan den 1 februari i år, sedan
              den 1 mars, sedan den 1 april, sedan den 1 maj, och nu är det
              förlängt till den 31 maj. Men det finns någonting som säger mig
              att det inte är det sista budet som är lagt än, eftersom vi fortfarande
              inte har sett några som helst förslagstexter från majoriteten.
            </seg>
            <seg n="1762018a">
              Kommittén hade sitt senaste möte den 21 mars, och någon kallelse
              till något nytt möte har jag inte sett. Dessutom har huvudsekreteraren
              och sekreteraren i kommittén slutat för att gå vidare till andra
              jobb, eftersom utredningsarbetet har dragit så långt ut på tiden.
              Det här är inte ett seriöst skött utredningsarbete, någonstans!
            </seg>
            <seg n="9e0aeb43">
              Vänsterpartiet har flera förslag på hur vi vill ändra systemet
              för fristående skolor. Det handlar bland annat om att ge kommunerna
              större inflytande eller till och med veto över etablering av fristående
              skolor.
            </seg>
            <seg n="a70b1b87">
              Sedan början av 1990-talet är det kommunerna som har ansvaret
              för skolans organisation och ekonomi. Staten styr genom nationella
              måldokument och tillsyn. I ett sådant system är det orimligt att
              en fristående skola ska kunna bedrivas i en kommun mot kommunens
              egen vilja. För Vänsterpartiet är det därför självklart att kommunen
              borde ha en reell möjlighet att ha direkt inflytande över etableringen
              av en fristående skola. Därför måste skollagen ändras så att Skolinspektionen
              kan godkänna en ny fristående skola som bidragsberättigad endast
              om kommunen i fråga tillstyrkt ett sådant beslut. Om kommunen
              säger nej till etableringen av en fristående skola måste Skolinspektionen
              fatta beslut om att skolan inte har rätt till bidrag.
            </seg>
            <seg n="5e8188d7">
              Jag yrkar därmed bifall till vår reservation 3, men jag står
              givetvis bakom även våra andra reservationer.
            </seg>
          </u>
          <note type="speaker" n="7358c3a6">
            Anf. 18 CAMILLA WALTERSSON GRÖNVALL (M):
          </note>
          <u who="camilla_waltersson_gronvall_1b590d" xml:id="i-b6cf2c2ab2e39f5c-0" n="f348beda">
            <seg n="8288e8ed">
              Fru talman! Elevers möjlighet att välja skola och ha tillgång
              till ett brett utbud av utbildningar är en mycket viktig kvalitetsaspekt.
            </seg>
            <seg n="5e999e79">
              Sverige har i dag ett skolsystem där valfrihet är ett centralt
              begrepp. Olika huvudmän ska kunna verka sida vid sida, och det
              ska vara eleverna och deras behov som står i centrum. Det kan
              handla om olika typer av pedagogik men också om andra miljöer,
              vissa profiler och mycket annat. Synen att vi alla är individer
              med olika behov och önskemål är i dag i de allra flesta läger
              dock inte överallt, det hör vi en självklarhet. Denna valfrihet
              är i dag en självklarhet för de allra flesta. Oerhört få vill
              att den ska försvinna.
            </seg>
            <seg n="bfa6ddfb">
              Intresset för att starta fristående verksamheter har inte försvunnit.
              Under perioden 20092012 inkom totalt 958 ansökningar om att starta
              grundskolor, förskoleklasser, fritidshem samt grundsärskolor,
              och 1 293 ansökningar om att starta gymnasieskolor samt gymnasiesärskolor.
              Under perioden 20092011 har Skolinspektionen utfärdat tillstånd
              till 299 grundskolor, förskoleklasser och fritidshem och till
              289 gymnasieskolor. Ungefär hälften av dessa har sedan startat
              verksamhet. Det säger något om hur starkt detta har blivit i Sverige.
            </seg>
            <seg n="c24cec52">
              I dag behandlar vi ett betänkande som handlar om den myndighet
              som har till uppgift att pröva de enskilda aktörer som vill bli
              huvudmän och starta en skola eller annan utbildningsverksamhet,
              alltså Skolinspektionen, och hur de sköter handläggandet av dessa
              ansökningar.
            </seg>
            <seg n="0024dfe2">
              Det är naturligtvis av mycket stor vikt att denna prövning sker
              på ett sådant sätt att den ser till att eleverna får en god och
              trygg skola och att den som ansöker också får en rättssäker och
              professionell bedömning.
            </seg>
            <seg n="afdb7485">
              I den nya skollagen framgår klart och tydligt att Skolinspektionen
              vid sin prövning ska utgå från ett elevperspektiv och göra en
              helhetsbedömning. Elevers möjlighet att välja skola och ha tillgång
              till ett brett utbud av utbildningar är en viktig kvalitetsaspekt
              i ett skolväsen där det finns både offentliga och fristående huvudmän.
            </seg>
            <seg n="5ceb6c3a">
              Den enskilde ska godkännas som huvudman om etableringen inte
              innebär påtagliga negativa följder på lång sikt för eleverna eller
              för den del av skolväsendet som anordnas av det allmänna i den
              kommun där utbildningen ska bedrivas.
            </seg>
            <seg n="5081dbe0">
              Vi moderater är naturligtvis oerhört måna om att det ska finnas
              en kvalitet och en trygghet i skolvalet. Av det skälet är det
              naturligtvis så att vi vill se aktörer med långsiktiga och stabila
              intressen och förutsättningar.
            </seg>
            <seg n="cc3b530c">
              Fru talman! Liksom alliansregeringen påpekar i sin skrivelse
              med anledning av Riksrevisionens rapport om Skolinspektionens
              prövningar av enskilda anser vi att det är ytterst betydelsefullt
              att prövningarna är effektiva och likvärdiga.
            </seg>
            <seg n="ad27c715">
              Det är därför glädjande att se de åtgärder som Skolinspektionen
              vidtar för att arbeta mot detta mål, exempelvis ett förändrat
              handläggarstöd. Man har också arbetat om ansökningsblanketten
              inför 2013 för att på en rad punkter göra den tydligare. Regeringen
              anser i likhet med Riksrevisionen att det är viktigt att sökande
              har bra information om vilka krav som ställs för att godkännas
              som huvudman för en fristående skola.
            </seg>
            <seg n="f9deb09f">
              Riksrevisionen anser också att Skolinspektionen vidare måste
              utveckla prövningen så att intentionen om att den ska vara främjande
              och fungera som gatekeeper för att skapa ett varierat urval i
              högre grad får genomslag i Skolinspektionens verksamhet.
            </seg>
            <seg n="105de98f">
              När det gäller dessa synpunkter delar regeringen inte denna uppfattning
              utan anser att Skolinspektionen saknar möjlighet att vid sin prövning
              beakta andra kriterier än vad som anges i skollagen.
            </seg>
            <seg n="c7d3bc87">
              Vi lever i ett intressant tidevarv. Snart väntas Friskolekommittén
              komma med sitt betänkande och där förhoppningsvis sprida ljus
              över en rad av de frågor som finns kopplade bland annat till Skolinspektionens
              prövningar av enskilda som vill bli huvudmän. Därför är det med
              stor glädje som jag konstaterar att denna fråga snart kommer att
              bli debatterad igen och inväntar i likhet med övriga Skolsverige
              Friskolekommitténs slutsatser. Jag tror att man får ha en stor
              respekt för det oerhört komplexa arbete som detta naturligtvis
              innebär.
            </seg>
            <seg n="be9b7ee4">
              Fru talman! Elevers möjlighet att välja skola och ha tillgång
              till ett brett utbud av utbildningar är en viktig kvalitetsaspekt.
              Jag inledde med att säga det. Friskolereformen har utan tvekan
              betytt mycket för en utveckling av pedagogik och en utveckling
              av skolan som sådan elevbemötande, hjälpmedel, pedagogiska miljöer
              och mycket annat. Det ska vi vara stolta över och slå vakt om.
            </seg>
            <seg n="93d53a1d">
              Vad gäller regeringens skrivelse med anledning av Riksrevisionens
              rapport gällande Skolinspektionens prövningar av ansökningar från
              enskilda som vill bli skolhuvudmän föreslår vi därmed att den
              läggs till handlingarna. Jag yrkar således bifall till förslaget
              i betänkandet och avslag på motionerna.
            </seg>
          </u>
          <note type="speaker" n="b9b043e0">
            Anf. 19 AGNETA LUTTROPP (MP):
          </note>
          <u who="agneta_luttropp_1e8337" xml:id="i-19791275fb27cbb8-1" n="808dd67c">
            <seg n="abe96dd4">
              Fru talman! Riksrevisionen har granskat hur Skolinspektionen
              hanterar ansökningar från enskilda som vill bli huvudmän. Det
              är det som vi debatterar just nu.
            </seg>
            <seg n="90df19f7">
              Den otydlighet som enligt Riksrevisionen finns i skollagen anser
              man att Friskolekommittén bör få i uppdrag att se över. Det verkar
              vettigt. Det tycker jag också. Men än så länge vet vi faktiskt
              inte vad Friskolekommittén kommer fram till. Det kan ta ett tag
              eftersom detta har skjutits upp många gånger. Jag tycker ändå
              att det kan vara en poäng att låta kommittén klara av detta först
              för att vi ska se vad kommitténs förslag innehåller. Men om problemet
              kvarstår, det vill säga om kommittén på något sätt inte alls berör
              det som Riksrevisionen tar upp om otydligheten i skollagen, finns
              det skäl att återkomma i denna fråga.
            </seg>
            <seg n="7ce0ba06">
              Vi vill ha en mångfald av skolor. Vi vill naturligtvis också
              ha valfrihet. Men ibland kan det tyvärr gå som i det fall i Landskrona
              som Ibrahim Baylan tog upp, då valfriheten plötsligt innebär att
              man inte har någon möjlighet att välja. Detta är någonting som
              jag inte tror att någon av oss tycker är bra. Därför måste det
              naturligtvis göras någonting åt det. Detta måste vi definitivt
              komma till rätta med på nationell nivå. Det vi måste kräva av
              skolor är dock naturligtvis att de har en god kvalitet i organisation
              och utbildning.
            </seg>
            <seg n="56da9bce">
              Någonting som är viktigt, väldigt centralt och som vi i Miljöpartiet
              sätter jättehögt är att det är en organisation, myndighet eller
              enhet som är väldigt öppen. Den ska vara öppen med information.
              Det handlar om öppenhet på det sättet att man kan se vad verksamheten
              eller skolan har för tillgång till bibliotek och elevhälsa, hur
              skolornas resultat ser ut, hur många lärare och elever det finns
              på skolan och så vidare. De tillsynsrapporter Skolverket gör bör
              vara de ska vara öppna och tillgängliga. Varför inte också kunna
              titta på och jämföra idédrivna skolor med aktiebolagsdrivna skolor
              när det gäller öppenheten?
            </seg>
            <seg n="0564a1e5">
              All information måste vara lättillgänglig. Den måste vara lätt
              att komma åt för föräldrar, för elever eller för andra som är
              intresserade. Miljöpartiet är övertygat om att de skolor som gör
              ett bra jobb inte har någonting att dölja.
            </seg>
          </u>
          <note type="speaker" n="1c3ba25b">
            Anf. 20 TINA ACKETOFT (FP):
          </note>
          <u who="tina_acketoft_74474c" xml:id="i-649dbf0e4560131a-1" n="0877c085" next="i-3ea97b8be5c5ed3f-1">
            <seg n="90c09579">
              Fru talman! Låt mig börja med att säga, så att vi vet var vi
              står, att det för en liberal är självklart att friskolorna är
              här för att stanna. Möjligheten att välja skola är av så stort
              värde för såväl den enskilda eleven som föräldrar och personal.
              Friskolorna har stimulerat den generella utvecklingen inom skolväsendet,
              och därför slår jag som folkpartist alltid vakt om friskolornas
              existens och det fria skolvalet.
            </seg>
            <seg n="dc9ee755">
              Jag tror på en mångfald av aktörer i skolan, och det gläder mig
              att Ibrahim Baylan nyss stod i talarstolen och sade att Socialdemokraterna
              gör detsamma. Jag är dock också övertygad om att de olika aktörerna
              måste verka med så lika och rättvisa förutsättningar som möjligt.
              För mig är kvaliteten i undervisningen det viktigaste, inte vem
              som äger skolan. Därför var den nya skollagen, där detta tydligt
              uttrycktes och styrdes upp, så viktig. Därför är också Friskolekommitténs
              arbete, som jag hoppas att vi mycket snart har en väldigt bred
              nationell samling kring, så viktig för valfriheten och kvaliteten.
            </seg>
            <seg n="3d4ea554">
              I betänkandet behandlas regeringens skrivelse, som har lämnats
              till riksdagen med anledning av Riksrevisionens granskningsrapport,
              och sex motionsyrkanden. Det är det vi behandlar i dag, ingenting
              annat.
            </seg>
            <seg n="ebaa9505">
              Ska vi kunna leva upp till lika och rättvisa förutsättningar
              är effektiva och likvärdiga prövningar för godkännande av enskilda
              som vill bli huvudmän fundamentala. Därför välkomnar Alliansen
              i utskottet Riksrevisionens granskningsrapport och instämmer,
              liksom regeringen, i det mesta av deras rekommendationer. Vi kan
              konstatera att Skolinspektionen redan har startat och driver ett
              arbete med förbättringslinjer i flera av de rekommendationer som
              Riksrevisionen har kommit med. Regeringen liksom utskottet följer
              arbetet nära.
            </seg>
            <seg n="0c4e156c">
              Friskolekommittén, som ska behandla frågor med koppling till
              just prövning, ska redovisa sitt uppdrag senast den 31 maj. Det
              blir därför egentligen lite svårt att debattera den här frågan
              och ställa krav på att regeringen ska göra ytterligare eftersom
              de faktiskt inte har fått kommitténs ställningstagande ännu. Låt
              mig dock tydligt och klart påpeka att arbete pågår. Låt mig också
              säga några ord om vad som har varit och är Folkpartiets hållning
              i de frågor som berörs av motionärerna.
            </seg>
            <seg n="6a9b14c1">
              Man vill ha ett förtydligande av regleringen i fråga om bedömning
              av påtagligt negativa följder på lång sikt för eleverna eller
              för skolväsendet som anordnas av det allmänna i kommunen. Man
              menar att prövningen av negativa följder utgår från ett uppskattat
              elevantal och att det inte blir några följdverkningar om verksamheten
              sedan utökas. Man vill att kommunerna ska ha en skyldighet att
              yttra sig till Skolinspektionen innan tillstånd för enskilda att
              starta skola eventuellt ges.
            </seg>
            <seg n="6096fb08">
              Sedan har vi det berömda beslutet från den socialdemokratiska
              kongressen, vilket i reservationen får heta att kommunernas inflytande
              över nya fristående skolors etablering behöver kraftigt stärkas
              och kommunerna och de fristående skolorna behöver börja samarbeta
              kring etablering, dimensionering och nedläggning av skolor.
            </seg>
            <seg n="fecf8d32">
              Jag tror att Skolinspektionen behöver begära in ett delvis annat
              beslutsunderlag än vad som görs i dag. Det behövs mer information
              till enskilda som funderar på att ansöka och tydligare kriterier
              för vad som är en tillräckligt bra ansökan, så att man när man
              ansöker faktiskt vet vilka krav som ställs och så att de sökande
              får en mer realistisk bild av vad som krävs. Det arbetet är också
              redan i gång hos Skolinspektionen.
            </seg>
            <seg n="65701abb">
              Att bedriva skola är inte vilken verksamhet som helst. Rätten
              att driva skola är ett förtroende vi som samhälle ger. Därför
              är det bara de som har en tydlig plan och målsättning att just
              bedriva undervisning som ska verka i den sektorn. En prövning
              som visar att en kommun behöver göra omställningar i sin verksamhet
              om det kommer en ny skola till kommunen kan dock inte vara att
              uppfylla påtagligt negativa följder. Jo, det blir knöligt för
              kommunstyrelsen, och det blir knöligt för nämnden och förvaltningen
              men till syvende och sist kommer det valfriheten till gagn så
              länge det finns kvalitet i verksamheten.
            </seg>
            <seg n="7076927b">
              Vad gäller att man ska straffas: Om man har uppskattat elevantalet
              till 50 och det när skolan startar blir 75 som vill börja där
              varför ska man straffas för detta? Folk vill välja dig, och då
              ska du straffas för det. Jag tror att det är bra om kommunerna
              och de enskilda huvudmännen sätter sig ned och går igenom kommunens
              förutsättning och planering innan en friskola ska etableras. Vad
              skulle det göra för skillnad att tvinga kommuner som inte vill
              göra så? De kommuner som har någonting de inte tycker om kommer
              sannolikt redan att gå upp till det mötet.
            </seg>
            <seg n="f79896c9">
              Fru talman! Kvalitet i skolan är viktigt jag vet inte hur många
              gånger jag har tjatat om detta oavsett huvudman. Jag skulle önska
              att vi kunde få en bred överenskommelse om prövning av huvudmannens
              personliga och ekonomiska lämplighet i skollagen, det vill säga
              att man prövar de fysiska personer som har ett väsentligt inflytande
              i rörelsen. Det gäller till exempel verkställande direktör, styrelseledamot
              eller en person som har en dominerande ägarställning. Huvudmännen
              ska känna till de krav som ställs i skolans styrdokument och visa
              en långsiktig ambition på skolområdet. Det säger sig självt att
              det enda syftet bakom en sådan ambition då inte kan vara enbart
              den ekonomiska vinsten.
            </seg>
            <seg n="8959baec">
              Apropå skolnedläggningar, vilket har tagits upp: Landskrona tillhör
              min valkrets, och jag känner området nästan lika väl som Sverigedemokraternas
              representant. Häromveckan lades Rosengårdsskolan ned i Malmö.
              Malmö är en socialdemokratiskt styrd kommun, och Rosengårdsskolan
              är en kommunalt styrd skola. Den skolan lades ned. Skolor har
              alltid lagts ned. Skolor kommer alltid att läggas ned. Det beror
              på ett svängande demografiskt underlag, och det beror på det fria
              skolvalet det beror på att friskolorna har kommit till. Att skolor
              lägger ned kan vi dock aldrig komma ifrån. Så är det. Man ska
              känna stor respekt för att dessa elever ska få en god skolgång
              i fortsättningen, men det är en annan fråga.
            </seg>
            <seg n="63022b59">
              Om jag uppfattade Ibrahim Baylans förslag rätt delar jag åtminstone
              detta att det borde råda samrådsplikt om man som friskola misstänker
              att man måste lägga ned att man då har ett samråd med kommunen
              för att ta upp detta till diskussion. Alliansen tar detta på allvar,
              men låt oss kanske avvakta lite vad Friskolekommittén faktiskt
              kan komma överens om. Låt oss inte stå i talarstolen och kohandla
              om detta, utan låt det ske på en annan nivå. Sedan kan vi komma
              tillbaka och se om vi behöver göra kompletterande saker.
            </seg>
          </u>
          <note n="0305d5c4">
            Med detta yrkar jag bifall till förslaget i betänkandet och avslag
            på motionerna.
          </note>
          <u who="tina_acketoft_74474c" xml:id="i-3ea97b8be5c5ed3f-1" n="0877c085" prev="i-649dbf0e4560131a-1">
            <seg n="6da927c7">
              När jag ändå är inne på området Friskolekommitténs arbete kan
              jag säga att det på många sätt har varit och är oerhört lärorikt.
              Det har fått mig att vända och vrida på frågor och lära mig nya
              saker från såväl vänster- som högerkolleger. Till syvende och
              sist har det dock ytterligare stärkt mig i min övertygelse att
              friskolorna är något positivt vi behöver i Sverige. Just därför
              är det så viktigt att vi får en bred överenskommelse i detta,
              och därför är det att ta ansvar att skjuta upp måldatumet tills
              vi har nått dit.
            </seg>
          </u>
          <note type="speaker" n="9f299769">
            Anf. 21 ROSSANA DINAMARCA (V) replik:
          </note>
          <u who="rossana_dinamarca_533ec8" xml:id="i-2178d0a29f85a9ac-1" n="975fb497">
            <seg n="35653150">
              Fru talman! Tina Acketoft sade att vi ser att skolor har lagts
              ned tidigare, på grund av vikande elevunderlag. Det vi ser som
              är nytt nu är dock att skolor läggs ned på grund av att vinstintresset
              är större. Man lägger ned skolor i koncerner som inte går så jättebra
              men som inte heller går dåligt. För att kunna tjäna lite mer pengar
              lägger man ned skolan.
            </seg>
            <seg n="7cd4a12c">
              Det var fallet i Karlstad, till exempel. Överetableringen är
              en konsekvens av att Skolinspektionen sagt ja till en mängd skolor
              utan att ha lyssnat på kommunerna, som sagt nej. Detta är någonting
              som friskolereformen, som Tina Acketoft så gärna omfamnar, har
              lett till. Det är helt okej att hon omfamnar den, men jag tycker
              att det är problematiskt att hon inte ens kan se problemen eller
              vill göra någonting åt dem.
            </seg>
            <seg n="b434d1e8">
              Tina Acketoft säger att vi ska vänta på Friskolekommitténs arbete.
              Är det seriöst? Kommitténs arbete skjuts ju upp en gång i månaden.
              Det är den 16 maj i dag. Vi ska vara färdiga den 31 maj. Är det
              troligt att vi kommer att vara färdiga till den 31 maj, Tina Acketoft?
              Jag undrar det.
            </seg>
            <seg n="6aae47b3">
              Nyligen presenterade SOM-institutet sin undersökning som var
              väldigt intressant att se. Den visar att mer än hälften av dina
              väljare, Tina Acketoft, tycker att vi ska ha ett vinstförbud.
              Det är bara en fjärdedel som inte tycker det. Men det verkar inte
              riktigt bekomma Tina Acketoft eller Folkpartiet.
            </seg>
          </u>
          <note type="speaker" n="6e9cff6b">
            Anf. 22 TINA ACKETOFT (FP) replik:
          </note>
          <u who="tina_acketoft_74474c" xml:id="i-5cc175ab4c0e56ca-0" n="0877c085">
            <seg n="95098e4d">
              Fru talman! På vilket sätt lades Rosengårdsskolan i Malmö ned
              på grund av vinstintresse? Rosengårdsskolan i Malmö lades ned
              därför att man bedömde att kvaliteten på skolan var dålig och
              att eleverna mådde dåligt av att gå där. Det var ett kommunalt
              beslut. Jag tycker att det var mycket bra; jag vill bara visa
              att kommuner, liksom enskilda huvudmän, kommer att behöva lägga
              ned skolor.
            </seg>
            <seg n="b67db70c">
              Jag var tydlig med att det absolut finns saker som vi måste titta
              på. Jag ägnade större delen av mitt anförande åt att peka på vad
              vi måste titta på och ta itu med. Men jag vill inte föregå Friskolekommitténs
              beslut, förslag eller överenskommelser eftersom det, som Rossana
              Dinamarca säger, är den 16 i dag, och den 31 maj har vi ett avslut.
            </seg>
            <seg n="9af18aa1">
              Rossana Dinamarca tycker att det är roligt, inte så seriöst och
              så vidare att vi skjuter upp dessa beslut. Jag tycker precis tvärtom.
              Jag tycker att det är att ta det oerhört seriöst att se till att
              vi får en bred överenskommelse så att friskolor och kommunala
              skolor kan verka med lika förutsättningar för att säkerställa
              kvaliteten för eleverna. Det tycker jag är att ta ansvar. Jag
              tycker inte att det är att ta ansvar att säga: Nej, nu är klockan
              så mycket att nu får vi sluta. Vad ledde det till? Ingenting.
            </seg>
            <seg n="9c53bc33">
              Det är långsiktiga, breda samförstånd vi behöver, och det är
              sådana vi arbetar för att nå.
            </seg>
          </u>
          <note type="speaker" n="98f63e46">
            Anf. 23 ROSSANA DINAMARCA (V) replik:
          </note>
          <u who="rossana_dinamarca_533ec8" xml:id="i-2178d0a29f85a9ac-2" n="975fb497">
            <seg n="ec017591">
              Fru talman! Att Rosengårdsskolan lades ned var en effekt av flera
              saker. Bristande kvalitet var en del, men det fria skolvalet var
              också en del. Överetablering av skolor var en annan orsak.
            </seg>
            <seg n="f25c4ff8">
              Det fria skolvalet har lett till en flykt från väldigt många
              skolor av elever vars föräldrar har en bättre utbildningsbakgrund.
              Vi har fått en acceptans av att det finns bra och dåliga skolor
              och att några får nöja sig med att gå i dåliga skolor. Det är
              resultatet av nedläggningen av Rosengårdsskolan.
            </seg>
            <seg n="bf0f6454">
              Är det någonting du borde göra någonting åt är det detta fria
              skolval. Se till att aldrig acceptera en enda skitskola i Sverige!
              Alla elever ska ha rätt till en bra utbildning. Det är den enda
              lösningen, Tina Acketoft, inte att öka andelen fristående skolor
              eller att inte göra någonting åt de privata aktörernas vinstuttag.
              Att våra skattemedel, som ska gå till våra elever, i stället hamnar
              på en skatteparadisö är vad du och din regering behöver ta tag
              i.
            </seg>
            <seg n="5cabf793">
              Ni har inte lagt fram ett enda förslag i kommittén på hur ni
              vill se till att garantera eleverna bra kvalitet, oavsett huvudman.
              Inte ett förslag har jag sett från Folkpartiet och inte heller
              från något av de andra borgerliga partierna för den delen.
            </seg>
            <seg n="8e478453">
              Ja, vi ska vara klara den 31 maj. Anledningen till att jag tittar
              på klockan är att vi inte har fått en kallelse till något nytt
              sammanträde eller sett några förslagstexter. Vi ska ha möjlighet
              att skriva reservationer, som jag antar att det kommer att bli.
              Hur ska det hinna ske till den 31 maj, Tina Acketoft? Det är inte
              seriöst. Sätt ett slutdatum, men i så fall inom en rimlig tid.
              Det blir skrattretande att varenda månad få ett brev från Regeringskansliet
              om att förordnandet för Rossana Dinamarca i kommittén förlängs
              med ytterligare en månad.
            </seg>
          </u>
          <note type="speaker" n="9df66d90">
            Anf. 24 TINA ACKETOFT (FP) replik:
          </note>
          <u who="tina_acketoft_74474c" xml:id="i-5cc175ab4c0e56ca-1" n="0877c085">
            <seg n="0f6f8bb0">
              Fru talman! Jag vet inte hur jag kan uttrycka det tydligare.
              För Alliansen och, det är jag helt övertygad om, för vissa delar
              av oppositionen är det viktigaste med Friskolekommitténs arbete
              att vi kommer till en bred gemensam lösning där friskolor och
              kommunala skolor oavsett huvudman får utöva en verksamhet som
              är rättvis, transparent och som kommer eleverna till gagn. För
              mig kvittar det om det är den 31 januari, den 31 februari om det
              hade funnits eller den 31 maj. Det kvittar, för det är resultatet
              som är det viktigaste. Kräver det att jag är här på en söndag,
              måndag eller tisdag kvittar det. Så viktigt är det.
            </seg>
            <seg n="317faa4c">
              Det är lite roligt att det alltid till syvende och sist är så
              att alla problem som uppstått på skolan beror på att elever har
              fått rätten att välja en egen skola, att elever inte är tvungna
              att gå i den skola som är precis på den sida av gärdsgården där
              de bor, att de har fått valfriheten att välja bort eller att välja
              till, att föräldrar har fått en valfrihet. Man är inte längre
              anvisad en skola, något som tydligen Vänsterpartiet vill det har
              framkommit om och om igen. Vänsterpartiet vill alltså återgå till
              det skolsystem där kommunstyrelsen bestämde vilken skola barnen
              skulle gå i. Ett sådant system vill jag inte se, absolut inte.
            </seg>
            <seg n="f4630366">
              Det fria skolvalet är här för att stanna. Friskolorna är också
              här för att stanna, men det ska vara ett rättvist system med kvalitet.
              Kvalitet är det absolut viktigaste.
            </seg>
          </u>
          <note type="speaker" n="5b893553">
            Anf. 25 IBRAHIM BAYLAN (S) replik:
          </note>
          <u who="ibrahim_baylan_257c17" xml:id="i-586e7e1def74f88f-1" n="690af904">
            <seg n="db3196ba">
              Fru talman! Jag hade i ärlighetens namn inte tänkt begära några
              repliker, för trots allt pågår det ett arbete.
            </seg>
            <seg n="0c26ec65">
              För Socialdemokraterna är det viktigt att vi får en förändring
              i ett system som har några år på nacken och som vi inte tycker
              fungerar tillräckligt väl. Det handlar inte om att vara för eller
              emot. Vi har ett skolsystem i dag som omfattar både kommunala
              skolor och fristående skolor. Vi menar att det finns nackdelar
              som vi måste adressera. Det är därför vi har lagt fram flera förslag
              som handlar om att förbättra det nuvarande systemet, det duger
              inte.
            </seg>
            <seg n="cb81a049">
              Ett av de problem vi dras med är att ingen har kontroll över
              hur många skolor det finns. Det finns ingen som har kontroll över
              att det finns en garanti att eleverna inte bara kan välja och
              börja en utbildning utan också får slutföra den, Tina Acketoft.
            </seg>
            <seg n="ac42afd0">
              Därför blir jag väldigt orolig när jag hör Folkpartiet och Tina
              Acketoft raljera och säga att det kanske är lite obekvämt för
              kommunstyrelsen. Jag har inga bekymmer med att det är obekvämt
              för kommunstyrelsen, skolstyrelsen, skolnämnden eller vad de nu
              kallas. Det är inte vad det handlar om. Det kommer rapport efter
              rapport som visar att det är eleverna som hamnar i kläm.
            </seg>
            <seg n="c9d8d5a6">
              Då blir min fråga till Tina Acketoft: Ser du inte detta? Ser
              inte Folkpartiet att det är eleverna som hamnar i kläm? Vad är
              ditt råd till Nicole Magnusson som intervjuades i Sveriges Television?
              Vad är ditt råd till henne? Hon har gått två år i gymnasieskolan
              på en utbildning där hon vill utbilda sig till frisör. Nu har
              huvudmannen meddelat att den utbildningen inte kommer att finnas
              kvar. Den finns inte någon annanstans i Landskrona. Det meddelas
              att den utbildningen inte ens finns i Helsingborg som ligger i
              närheten. Vad är ditt råd till henne? Ska hon stå ut med att det
              är lite obekvämt, eller ska vi gemensamt garantera att hon inte
              bara kan starta en utbildning utan faktiskt också slutföra den?
              Det är elevernas rätt det handlar om.
            </seg>
          </u>
          <note type="speaker" n="b31a272a">
            Anf. 26 TINA ACKETOFT (FP) replik:
          </note>
          <u who="tina_acketoft_74474c" xml:id="i-5cc175ab4c0e56ca-2" n="0877c085">
            <seg n="03775e66">
              Fru talman! Jo, det handlar, Ibrahim Baylan, om att vara för
              eller emot friskolor. Det blev tydligt tidigare. Jag tror att
              vi båda två är för friskolor om de har en verksamhet där det är
              öppet, transparent, rättssäkert och rättvist gentemot en annan
              skolhuvudman. Det handlar om att vara för eller emot det fria
              valet, alternativt mångfald. Vi vet att vissa partier inte är
              det. Men jag tror att det finns en bred majoritet för det.
            </seg>
            <seg n="ad145c14">
              Det hedrar Ibrahim Baylan att han säger att vi har lagt fram
              förslag. Det vet jag, och jag hoppas att vi snart kommer till
              en slutsats vid beredningen av förslagen i Friskolekommittén.
            </seg>
            <seg n="4e8b114a">
              När vi talar om Landskrona var jag inne på att det är mycket
              möjligt att vi behöver ha en samrådsplikt som innebär att friskolor
              måste flagga för att det finns ett eventuellt nedläggningshot
              så att man i god tid kan diskutera detta med kommunen. Men vi
              vet att de allra flesta nedläggningar sker med det allra bredaste
              samförstånd där man hjälps åt, där både friskolorna och kommunerna
              hjälps åt för att hitta en bra lösning.
            </seg>
            <seg n="fdcdd350">
              Låt mig säga till er som tror att Landskrona ligger i den norrländska
              avfolkningsbygden: Jag tror att det går ett tåg i kvarten till
              Helsingborg och till Malmö. Det tar 15 minuter att åka till Helsingborg
              och 2530 minuter till Malmö. Det finns goda alternativ.
            </seg>
            <seg n="1c35a6cf">
              Jag tycker fortfarande inte att man ska behöva byta ort, men
              det måste vara möjligt att tänka sig att åka 15 minuter till skolan.
              Det tar faktiskt längre tid för de flesta av oss att gå till riksdagen.
            </seg>
          </u>
          <note type="speaker" n="8594b7d0">
            Anf. 27 IBRAHIM BAYLAN (S) replik:
          </note>
          <u who="ibrahim_baylan_257c17" xml:id="i-586e7e1def74f88f-2" n="690af904">
            <seg n="7a3405e6">
              Fru talman! Då har vi hört vad svaret är, att man får vara beredd
              att åka, och det kanske man måste vara. Men ska vi ha det som
              regel? Vårt svar är nej. Om man börjar en utbildning måste det
              finnas ett system som garanterar att man kan slutföra den. Det
              är därför vi vill ställa krav på att det ska finnas ett samarbetsavtal
              mellan kommunen och den fristående skolan, så att de kan komma
              överens om hur utbildningen ska organiseras och om den läggs ned
              under vilka villkor detta ska ske, så att vi kan garantera eleverna
              deras utbildning.
            </seg>
            <seg n="16439033">
              Tina Acketoft gör en analogi med Rosengårdsskolan och säger:
              Vad är skillnaden? Det finns en avsevärd skillnad. Kommunen, som
              är huvudman för Rosengårdsskolan, har i alla lägen ansvar för
              att se till att dessa elever erbjuds en likvärdig eller till och
              med bättre utbildning. Kommunerna har i alla lägen ansvar både
              för skolpliktig verksamhet och för frivillig verksamhet i form
              av gymnasieskola och för att finansiera dessa.
            </seg>
            <seg n="92d98dd0">
              Skolor som läggs ned har vi haft tidigare, och det kommer vi
              att fortsätta att ha. Det är en del av de demografiska förändringar
              vi ser i vårt land. Men här handlar det om ansvar och inflytande.
            </seg>
            <seg n="3f76d8f0">
              I fallet med Landskrona och i fallet med idrottsgymnasiet i Karlstad
              har de huvudmän som de handlat om, i det ena fallet för Praktiska
              gymnasiet, i det andra fallet för Walthers gymnasium, bara meddelat
              eleverna att från och med nästa vecka eller från och med nästa
              termin finns det ingen skola att gå till.
            </seg>
            <seg n="5810cbd4">
              Då uppstår frågan: Är det rimligt att säga att kommunerna i alla
              lägen ska ha ansvar men inte något inflytande, och vem går det
              i så fall ut över? Vi menar att det går ut över eleverna. Det
              är det vi ser, för det handlar inte om att vara lite obekväm för
              kommunstyrelserna.
            </seg>
            <seg n="02af2a46">
              Det finns i dag en kraftig överetablering med anledning av att
              det inte är någon som har haft ett helhetsgrepp beroende på den
              lagstiftning som gäller. I Helsingforssregionen finns det i dag
              25 000 gymnasieplatser men bara 19 000 elever. Då är det inte
              bara lite obekvämt för kommunstyrelsen. Det drabbar eleverna,
              Tina Acketoft. Inse detta!
            </seg>
          </u>
          <note type="speaker" n="8995c8f8">
            Anf. 28 TINA ACKETOFT (FP) replik:
          </note>
          <u who="tina_acketoft_74474c" xml:id="i-649dbf0e4560131a-2" n="0877c085" next="i-3ea97b8be5c5ed3f-2">
            <seg n="49202e8c">
              Fru talman! Rosanna Dinamarca påpekade i sitt anförande att ingen
              hade kunnat förutse friskoleexplosionen, hur populärt det skulle
              bli att få välja friskola, hur mycket det skulle växa, hur många
              nya platser som skulle komma. Det var ingen som kunde förutse
              det. Det var därför Friskolekommittén tillsattes för att hitta
              ett system som är anpassat, som är reglerat, som styr, som är
              transparent, som är rättssäkert, som ser till att det blir lika
              villkor så gott som det går. Friskolekommittén är tillsatt av
              alliansregeringen för att vi vill förändra och för att vi vill
              ha en lagstiftning som är anpassad efter situationen i dag och
              inte efter situationen 20 år tillbaka.
            </seg>
            <seg n="5d8f43f1">
              Vad gäller nedläggningen av Rosengårdsskolan säger Ibrahim Baylan
              att skillnaden är att kommunen har ansvar. Ja, men kommunen ansvarar
              även för de skolor som läggs ned som är i friskoleregi. De har
              därför en pott pengar för att kunna ta hand om de elever som eventuellt
              lämnar en friskola. Kommunerna har en ersättning därför att de
              har ett större ansvar, och det har vi erkänt. Det är därför vi
              har den lagstiftningen.
            </seg>
            <seg n="f1b3f335">
              Oseriösa aktörer ska inte driva skola. Det ska de göra som har
              ett mål och där det är utbildning som är i fokus. De ska ha ett
              långsiktigt mål för hur utbildningen ska bedrivas. Det ska inte
              vara ekonomiska kortsiktiga planer. Det tror jag att vi alla är
              överens om. Nu försöker vi i Friskolekommittén bara komma fram
              till hur det exakt ska formuleras.
            </seg>
            <seg n="e2a45e53">
              Socialdemokraterna brukar numera säga: Ta den utsträckta handen.
              Låt oss komma till en riksövergripande överenskommelse. Jag hoppas
              verkligen att Ibrahim Baylan tar den handen, så att vi får en
              överenskommelse som kan gagna alla de här eleverna.
            </seg>
          </u>
          <note n="a79f7dfe">
            Anf. 29 ULRIKA CARLSSON i Skövde (C):
          </note>
          <u who="tina_acketoft_74474c" xml:id="i-3ea97b8be5c5ed3f-2" n="0877c085" prev="i-649dbf0e4560131a-2">
            <seg n="85aa218d">
              Fru talman! Vi diskuterar Riksrevisionens granskning av Skolinspektionens
              prövningar av ansökningar från enskilda som vill bli skolhuvudmän.
              Det låter lätt som att väldigt mycket av det som händer i Skolsverige
              i dag är väldigt dystert.
            </seg>
            <seg n="138b58f6">
              Camilla Waltersson Grönvall berättade om hur många ansökningar
              som kommer in men också om hur många som beviljas. Betänk då att
              bakom alla ansökningar finns det människor som vill starta och
              utveckla en riktigt bra verksamhet, oavsett om det är förskola,
              grundskola eller gymnasieskola, därför att man har en idé för
              lärande och utveckling. Jag tror att det är viktigt att ha i minne
              att det är oerhört mycket positivt som ligger bakom alla de ansökningar
              som handlar om att man vill starta en friskola.
            </seg>
            <seg n="4eccd6ea">
              Jag har haft förmånen att få göra ganska många studiebesök i
              olika verksamheter. Personalkooperativet i Vårgårda, som jobbar
              inom förskolan och har gjort det i över 20 år, har en personal
              som har ett oerhört starkt engagemang i barnens utveckling. Det
              finns fantastiskt många bra verksamheter, oavsett om det är en
              idéburen friskola i Norrtälje eller Lichrongymnasiet i Skövde,
              där Lichron Aktiebolag ligger bakom det industritekniska programmet.
            </seg>
            <seg n="3855cca2">
              Som en del tidigare i debatten har talat om vill vi att alla
              barn och ungdomar ska gå i bra skolor. Det ställer vi upp på allihop.
              Därför är det viktigt att Riksrevisionen granskar processen för
              att ansöka om att starta fristående skolor. Det blir lite av att
              Riksrevisionen likt en blodhund också tittar på hur det ska fungera.
              Och precis som det står i det betänkande vi nu debatterar är mycket
              av det som Riksrevisionen påtalar på gång. Man har sett svagheter
              som man vill göra någonting åt.
            </seg>
            <seg n="83aa93ff">
              Det finns en granskningsstrategi från Riksrevisionen, och den
              övergripande frågan är: Leder statens styrning till en effektiv
              och mer likvärdig skola? Det är klart att det är viktigt för oss
              politiker att ta del av alla de granskningar som görs.
            </seg>
            <seg n="52a1ec30">
              Det sägs många olika saker i den här debatten. Någon säger: Någon
              måste ju ha kontroll över hur många skolor det finns. Jag ska
              inte dra för mycket i de trådarna, men på något sätt handlar det
              faktiskt om att det finns en tillgång och en efterfrågan. Det
              är klart att det inte är bra när skolor läggs ned, och jag delar
              den oro som förts fram i debatterna om elever som inte får möjlighet
              att, som de hade hoppats på från början, gå färdigt en utbildning.
              Men det finns så många exempel på att det av olika anledningar
              kan ske ett avbrott i utbildningen. Det som är viktigt då är att
              det finns skolhuvudmän som är med och tar ansvar.
            </seg>
            <seg n="ce79e914">
              Det finns också exempel i Sverige i dag på fristående aktörer
              som går in och är beredda att ta en förlust för att hjälpa unga
              människor att få fullfölja till exempel sin gymnasieutbildning.
              Och all heder åt de människor som står bakom det här arbetet.
            </seg>
            <seg n="f6f4cc87">
              Det har diskuterats en del om att vi i betänkandet skriver att
              vi inte kan ta debatten i alla delar därför att Friskolekommittén
              arbetar. Jag ser positivt på de breda samtal som förs. De allra
              flesta partier i Sveriges riksdag står faktiskt bakom elevers
              möjlighet att få välja skola, att få välja mellan en kommunal
              eller en fristående skola av något slag. Det ser jag som oerhört
              positivt.
            </seg>
            <seg n="d7a4d99c">
              Det är klart att vi i kommittén tittar på hur vi kan främja ett
              långsiktigt ägande och att man tar ett ansvar som garanterar kvaliteten.
              Men vi säger från Centerpartiets och Alliansens sida nej till
              det kommunala vetot som har diskuterats av ett antal olika partier.
            </seg>
            <seg n="c01694c9">
              Det är oerhört viktigt att ha respekt för varje enskild elevs
              möjlighet att fullfölja sin utbildning. När vi tittar på de här
              frågorna har vi i Friskolekommittén ett ansvar att se hur regeringen
              följer Skolinspektionens arbete med de här delarna och följa upp
              alla de insatser som man redan nu har satt in för att stärka kvaliteten.
            </seg>
            <seg n="bf9d79bc">
              Jag vill avsluta med att säga att för Centerpartiet och Alliansen
              är det oerhört viktigt, självklart och starkt engagerande att
              det finns möjligheter för barn och ungdomar att välja skola och
              att alla skolor ska hålla en hög kvalitet. Därför är det så viktigt
              att vi sätter stopp för oseriösa aktörer men att det finns en
              stor möjlighet för aktörer att erbjuda en bra utbildning, oavsett
              huvudman.
            </seg>
          </u>
          <note n="3e5a5d97">
            Jag yrkar bifall till förslaget i betänkandet och avslag på motionerna.
          </note>
          <note type="speaker" n="18fb1644">
            Anf. 30 ROSSANA DINAMARCA (V) replik:
          </note>
          <u who="rossana_dinamarca_533ec8" xml:id="i-95872aecd5966ac1-0" n="975fb497" next="i-6e6c33418f782366-0">
            <seg n="57f86397">
              Fru talman! Jag har egentligen bara en fråga till Centerpartiet.
            </seg>
            <seg n="49948baf">
              Som jag sade tidigare har vi inte hört något förslag från något
              av de borgerliga partierna i Friskolekommittén om vad de vill
              göra för att kunna garantera eleverna en bra utbildning. Det gäller
              de punkter där vi har sett att Riksrevisionen har kritiserat till
              exempel Skolinspektionens arbete med tillståndsgivning för nya
              huvudmän.
            </seg>
            <seg n="a749ee65">
              Hur vill Centerpartiet reglera villkoren för att kunna garantera
              att elever får en bra utbildning och en långsiktighet, som Ulrika
              Carlsson själv tog upp, så att det inte blir som i dag när många
              elever inte vet var de ska avsluta sin utbildning någonstans?
              Hur tänker Centerpartiet i detta?
            </seg>
          </u>
          <note n="ce3437b4">
            Anf. 31 ULRIKA CARLSSON i Skövde (C) replik:
          </note>
          <u who="rossana_dinamarca_533ec8" xml:id="i-6e6c33418f782366-0" n="975fb497" prev="i-95872aecd5966ac1-0">
            <seg n="e3f3d23f">
              Fru talman! Med risk för att vara tråkig: Dessa samtal förs i
              Friskolekommittén där de partier som är positiva till att det
              finns friskolor och ett brett utbud diskuterar möjligheten till
              långsiktighet. Jag får därför hänvisa till Friskolekommitténs
              betänkande som ska vara klart i slutet av maj.
            </seg>
          </u>
          <note type="speaker" n="847e4e1d">
            Anf. 32 ROSSANA DINAMARCA (V) replik:
          </note>
          <u who="rossana_dinamarca_533ec8" xml:id="i-95872aecd5966ac1-1" n="975fb497" next="i-6e6c33418f782366-1">
            <seg n="16592ae5">
              Fru talman! Jag vet vad Miljöpartiet vill göra, och jag vet vad
              Socialdemokraterna vill göra. Jag håller inte med om stora delar
              av det de säger, för jag tror inte att det är tillräckligt att
              till exempel ha kvalitetsmått för att godkänna att man ska betala
              ut skattemedel som vinst. Men jag vet åtminstone var de står.
            </seg>
            <seg n="27028d11">
              Jag har dock ingen aning om var Centerpartiet, Folkpartiet och
              de andra borgerliga partierna står. Ni har inte sagt ett jota
              under hela Friskolekommitténs arbete. Inte ett enda lösningsförslag
              har kommit från er på de problem som vi ser med fristående skolor
              som lägger ned mitt under terminen. De lägger inte ned för att
              det går dåligt ekonomiskt utan för att det inte är tillräckligt
              gynnsamma ekonomiska vinster, och då väljer koncernerna ut vilka
              skolor de ska lägga ned för att kunna tjäna ännu mer pengar. Vad
              vill Centerpartiet göra åt detta?
            </seg>
            <seg n="cf1a4bc3">
              Visst kan vi föra samtal i kommittén, men det gör vi inte eftersom
              det pågår ett slags parallell diskussion.
            </seg>
            <seg n="292b01f0">
              Vilka krav ställer Centerpartiet för att lösa de problem vi ser
              med fristående skolor som sätter vinstintressen före elevers rätt
              till en bra utbildning?
            </seg>
          </u>
          <note n="23a8691e">
            Anf. 33 ULRIKA CARLSSON i Skövde (C) replik:
          </note>
          <u who="rossana_dinamarca_533ec8" xml:id="i-6e6c33418f782366-1" n="975fb497" prev="i-95872aecd5966ac1-1">
            <seg n="f9985cc6">
              Fru talman! Att vi inte har tagit diskussionen med Vänsterpartiet
              handlar om att våra partier står så långt ifrån varandra ideologiskt
              när det gäller friskolefrågorna att vi inte har sett det som en
              givande aktivitet att syssla med.
            </seg>
            <seg n="72251b9d">
              Vi tittar på hur vi ska kunna garantera kvalitet. Någon form
              av friskolereglering kommer säkert att finnas i slutbetänkandet,
              men det är inte färdigförhandlat ännu. Därför avstår jag från
              att kommentera det arbete och de diskussioner som pågår i kommittén.
            </seg>
            <seg n="8c5f691d">
              Vi vill ge möjlighet till långsiktigt ägande, att man tar ansvar
              på olika sätt och att man också tillsammans med kommunerna gör
              det på ett bra sätt.
            </seg>
            <seg n="d341a93a">
              Jag är fullständigt övertygad om att en del av det som kommer
              fram kommer man att se som mycket verkningsfullt att ganska snart
              lyfta in i precis den fråga vi debatterar i dag. En del andra
              frågor kommer vi säkert att få ta på längre sikt, men precis det
              vi diskuterar i dag kommer man på olika sätt att kunna läsa in
              i Friskolekommitténs betänkande när det kommer i slutet av maj.
            </seg>
          </u>
          <note type="speaker" n="9499e7be">
            Anf. 34 YVONNE ANDERSSON (KD):
          </note>
          <u who="yvonne_andersson_0b5397" xml:id="i-9f0275a5df72b5e7-1" n="c36f5c0c" next="i-1380291403c58cd9-1">
            <seg n="e8f3ce56">
              Fru talman! Utskottet anser att det är betydelsefullt att prövning
              för godkännande sker likvärdigt och effektivt. Skolinspektionen
              har härvidlag skollagen att luta sig mot.
            </seg>
            <seg n="bafdf5d7">
              Fru talman! Omkring 17 procent av Sveriges elever går i skolor
              med fristående huvudman. Ungefär var sjätte elev går alltså i
              en skola som inte drivs av kommunen.
            </seg>
            <seg n="6e5796fd">
              Är det verkligen så att en sjättedel av eleverna går i en skola
              av dålig kvalitet? Nej, så är det givetvis inte. Men i denna debatt
              låter det som att det över huvud taget inte finns några bra friskolor.
              Friskolorna har dock gjort det möjligt för en utveckling också
              av den kommunala skolan. Det vet vi.
            </seg>
            <seg n="ec55a9e4">
              Vi har debatterat friskolor mycket, och det behöver vi knappast
              göra i dag. Nu handlar det om godkännande av dem som är huvudmän
              för friskolor, och här vill Alliansen ha en tydlighet. Vi vill
              dock invänta en överenskommelse som kan ske brett, och detta arbetar
              man med i den parlamentariskt sammansatta Friskolekommittén.
            </seg>
            <seg n="2191d64e">
              Alliansen vill ha en reglering som ger en trygghet för eleverna
              och ett långsiktigt ägande. Inget av detta är nytt.
            </seg>
            <seg n="6ae87e9e">
              Baylan lyfte fram det som händer i Landskrona. Vi är synnerligen
              bekymrade över att sådant får ske, och därför engagerar vi oss
              i att diskutera hur det ska bli bättre i dessa delar och hur man
              ska hantera det.
            </seg>
            <seg n="6db29d09">
              Alliansen försvarar valfriheten. Det är en kärnfråga. Friskolorna
              har medverkat till att makten ligger hos föräldrarna när det gäller
              vilken skola de kan välja. Därmed kan man bryta den segregation
              som till exempel bostadsområden har inneburit. Även om familjen
              bor i ett bostadsområde med många lågutbildade kan föräldrarna
              välja en skola som är bra för deras barn.
            </seg>
            <seg n="8b034bcd">
              På detta sätt har skolorna också kunnat konkurrera, och vi har
              fått fram riktigt bra skolor och en bra utveckling med olika nischer
              och profilering i pedagogiska modeller och innehållsligt.
            </seg>
            <seg n="524ec2c1">
              Alliansen och Kristdemokraterna avvaktar Friskolekommitténs betänkande.
              Det ska överlämnas den 31 maj, om två veckor. Vi är helt övertygade
              om att det kommer att komma fram något som mycket väl kan ledsaga
              oss när det gäller hur vi ska gå vidare.
            </seg>
          </u>
          <note n="0e2c5539">
            Jag yrkar bifall till utskottets förslag i betänkandet och avslag
            på reservationerna.
          </note>
          <note n="82775b9f">
            Överläggningen var härmed avslutad.
          </note>
          <note n="6d6c6ebe">
            Ajournering
          </note>
          <note n="4e412103">
            Kammaren beslutade kl. 13.57 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u who="yvonne_andersson_0b5397" xml:id="i-1380291403c58cd9-1" n="c36f5c0c" prev="i-9f0275a5df72b5e7-1">
            <seg n="46637ea6">
              Återupptagna förhandlingar
            </seg>
            <seg n="164332f9">
              Härmed övergår vi till dagens frågestund, och jag hälsar statsråden
              välkomna.
            </seg>
            <seg n="0f116cdd">
              Arbetsgivaravgifter för ungdomar
            </seg>
          </u>
          <note n="e9121974">
            Förhandlingarna återupptogs kl. 14.00.
          </note>
          <note n="91927e07">
            6 § Frågestund
          </note>
          <note n="178d7115">
            Anf. 35 TALMANNEN:
          </note>
          <note type="speaker" n="2c4dad9c">
            Anf. 36 YLVA JOHANSSON (S):
          </note>
          <u who="ylva_johansson_6bf3cf" xml:id="i-96cf198d873c57c1-0" n="fa59a2f0">
            <seg n="9863a13a">
              Herr talman! Ungdomsarbetslösheten har enligt statistiken bitit
              sig fast på en nivå på 25 procent. Regeringens politik har uppenbarligen
              misslyckats.
            </seg>
            <seg n="1592792a">
              Regeringens viktigaste åtgärd har varit sänkta arbetsgivaravgifter
              för ungdomar. Det är en åtgärd som enligt en preliminär bedömning
              av IFAU, det vill säga regeringens egen myndighet, kostar 11 ½
              miljon per jobb på kort sikt och på lång sikt inte förväntas ha
              någon effekt alls på ungdomsarbetslösheten. Finansministerns eget
              departement har också tittat på frågan och då gjort samma bedömning,
              att det har en mycket marginell effekt på arbetslösheten. Finanspolitiska
              rådet och Konjunkturinstitutet har kommit fram till samma slutsats.
              När Riksrevisionen granskade frågan uttryckte sig riksrevisorn
              enligt följande: Det kostar mer än det smakar. Man kan tycka att
              det är ett märkligt sätt att hantera statliga pengar.
            </seg>
            <seg n="a28ab8ee">
              Min fråga till finansministern är: Varför fortsätta satsa 15
              miljarder på en åtgärd som ger svag eller ingen effekt?
            </seg>
          </u>
          <note type="speaker" n="e3435b66">
            Anf. 37 Finansminister ANDERS BORG (M):
          </note>
          <u who="anders_borg_minister_2006" xml:id="i-d99340909ede5060-0" n="dd14132c">
            <seg n="42fe1d19">
              Herr talman! Låt mig börja med att tacka Ylva Johansson och Socialdemokraterna
              för att vi får ta debatten om den kraftiga skattehöjning som Socialdemokraterna
              förordar för unga.
            </seg>
            <seg n="cb5c2340">
              Låt oss sedan rätta till bilden. Sverige har klarat krisen på
              arbetsmarknaden, den värsta sedan depressionen, väldigt väl. Vad
              gäller sysselsättningsutveckling, sysselsättningsgrad, arbetskraftsdeltagande
              har Sverige stått sig mycket väl. Vi är ett av de länder som kan
              uppvisa de bästa reallöneutvecklingarna.
            </seg>
            <seg n="4c1122e7">
              Vi har ett bekymmer på svensk arbetsmarknad, och det är ungdomsarbetslösheten.
              Vi har inte haft de lärlingssystem som i Tyskland, Holland, Belgien,
              Danmark och Norge bidragit till att de har en lägre ungdomsarbetslöshet.
              Hur det i det läget skulle bli bättre genom att slå till med 15
              miljarder i skattehöjningar är för mig helt obegripligt.
            </seg>
            <seg n="22e0ec38">
              Ekonomer kan räkna fram och tillbaka på vad det betyder på tre,
              fyra och fem års sikt. Vad det betyder på ett och två års sikt
              är vi alla överens om. Dunkar man på med 15 miljarder i skattehöjningar
              stiger lönekostnaderna, sjunker sysselsättningen och fler blir
              arbetslösa. Om detta råder inte det minsta tvivel.
            </seg>
          </u>
          <note type="speaker" n="5d8cfc11">
            Anf. 38 YLVA JOHANSSON (S):
          </note>
          <u who="ylva_johansson_6bf3cf" xml:id="i-96cf198d873c57c1-1" n="fa59a2f0">
            <seg n="1b53a89f">
              Herr talman! Jag konstaterar att finansministern inte vill svara
              på min fråga.
            </seg>
            <seg n="de919c45">
              Regeringen väljer att år efter år satsa 15 miljarder på en åtgärd
              som har svag eller ingen effekt på ungdomsarbetslösheten. Det
              är anmärkningsvärt att finansministern tycker att Sverige klarat
              jobben bra samtidigt som arbetslösheten i Sverige är högre än
              i jämförbara länder och ungdomsarbetslösheten väsentligt högre
              än i jämförbara länder.
            </seg>
            <seg n="d3122376">
              Jag behöver inte påminna finansministern om att det alltid finns
              en alternativ användning för pengarna. 15 miljarder är oerhört
              mycket pengar och skulle kunna användas på ett mer effektivt sätt
              om man på allvar ville bekämpa ungdomsarbetslösheten. Vi har en
              situation där närmare 100 000 ungdomar snart lämnar gymnasieskolan
              för att gå ut i arbetslivet eller vidare till högre studier. Då
              väljer regeringen att skära ned på den högre utbildningen så att
              det blir svårare för ungdomar att gå vidare och studera. Varför?
            </seg>
          </u>
          <note type="speaker" n="38f4ca71">
            Anf. 39 Finansminister ANDERS BORG (M):
          </note>
          <u who="anders_borg_minister_2006" xml:id="i-d99340909ede5060-1" n="dd14132c">
            <seg n="62d5bebf">
              Herr talman! Socialdemokraterna vill ge bilden av att Sverige
              är ett söndertrasat och misslyckat land. Så är det inte. Vi är
              en av de mest framgångsrika nordiska välfärdsstaterna. Vi har
              en trygghet, sammanhållning, dynamik och tillväxt som andra tittar
              på. Låt oss vara klara över att svensk arbetsmarknad stått sig
              stark också under denna period. Vad gäller sysselsättning, tillväxt,
              utanförskap tillhör vi de länder som klarat krisen bäst. Finanspolitiska
              rådet drar slutsatsen att svensk politik i en internationell jämförelse
              varit framgångsrik.
            </seg>
            <seg n="29a68a54">
              Det är bra att Ylva Johansson reser frågan vad man kan använda
              15 miljarder till. Då blir hela den socialdemokratiska politiken
              tydlig. Man höjer skatterna med 15 miljarder för att bygga ut
              bidragssystemen. I en åldrad europeisk välfärdsstat som är djupt
              inne i en globaliseringsprocess vill Socialdemokraterna i Sverige
              höja skatter och bygga ut bidragssystem. Varför följer inga andra
              socialdemokrater efter? Varför går holländare, danskar, finnar
              och norrmän i rakt motsatt riktning? Därför att det som Socialdemokraterna
              i Sverige står för är en helt orealistisk politik.
            </seg>
            <seg n="7ca6aa3f">
              Yrkesintroduktionsanställningar
            </seg>
          </u>
          <note type="speaker" n="c2d3c3dc">
            Anf. 40 ELISABETH SVANTESSON (M):
          </note>
          <u who="elisabeth_svantesson_49b08a" xml:id="i-fc55d7dc5ded0808-0" n="b3d51182">
            <seg n="c09c40bd">
              Herr talman! Min fråga går till finansminister Anders Borg.
            </seg>
            <seg n="171dd13b">
              På Fryshuset samlades i dag de nordiska statsministrarna och
              arbetsmarknadsministrarna, även finansministern var där, och diskuterade
              och samtalade om ungas arbetsmarknad. I en lågkonjunktur som denna
              har ungdomar i hela Europa det tufft. Vi vet att ungdomsarbetslösheten
              i exempelvis Grekland och Spanien stigit till en bra bit över
              50 procent.
            </seg>
            <seg n="a855f72b">
              Regeringen har redan gjort viktiga reformer, vilket finansministern
              var inne på tidigare, och jag vet att regeringen aviserat att
              det ska komma ett paket med yrkesintroduktionsanställningar, det
              vill säga att man ska sätta sig ned med parterna och diskutera
              hur jobben ska kunna komma på ett mycket bredare sätt i de olika
              branscherna.
            </seg>
            <seg n="7286b28c">
              Jag undrar därför: Hur går det med dessa introjobb? Går det framåt,
              står det still, vad händer egentligen?
            </seg>
          </u>
          <note type="speaker" n="2dc7cf54">
            Anf. 41 Finansminister ANDERS BORG (M):
          </note>
          <u who="anders_borg_minister_2006" xml:id="i-d99340909ede5060-2" n="dd14132c">
            <seg n="db30f27e">
              Herr talman! Vi har i dag haft ett mycket bra seminarium med
              de nordiska statsministrarna. Det är alldeles uppenbart att ungdomsarbetslösheten
              är ett globalt problem. Vi har en växande del av befolkningen
              i världen som deltar på arbetsmarknaden. Det kommer att fortsätta
              under många år. För att vi ska kunna pressa tillbaka det som The
              Economist kallar en arbetslöshetsgeneration måste det skapas miljoner
              jobb.
            </seg>
            <seg n="11885840">
              Sverige har mycket att lära av Norden, särskilt skulle jag vilja
              säga av de lärlingssystem som finns framför allt i Danmark men
              i någon utsträckning också i Norge. Vi vet att även tyskar och
              belgare varit oerhört framgångsrika med den typen av lösningar.
              Här vill vi gärna använda den svenska modellen för att hitta ett
              brett samförstånd, att tillsammans med parterna på arbetsmarknaden
              utveckla en modell för yrkesintroduktion.
            </seg>
            <seg n="34f0b249">
              Dessa diskussioner har gjort en del framsteg under den här avtalsrörelsen,
              och vi kommer att göra allt vi kan för att pressa det framåt ytterligare.
              Jag tror att ett brett samförstånd om en uppdaterad svensk modell
              är vad Sverige behöver för att möta ett växande problem på arbetsmarknaden.
            </seg>
          </u>
          <note type="speaker" n="7775d50c">
            Anf. 42 ELISABETH SVANTESSON (M):
          </note>
          <u who="elisabeth_svantesson_49b08a" xml:id="i-fc55d7dc5ded0808-1" n="b3d51182">
            <seg n="76a1da60">
              Herr talman! Tack för svaret! Det är minst sagt en stor utmaning
              vi har, och jag är glad över att regeringen tagit det initiativet.
              Den typen av anställningsform är ju en rätt ny fågel på svensk
              arbetsmarknad, och jag undrar därför om man löst frågan om ansvarsfördelning
              vad staten ska göra, vad parterna ska göra. Jag undrar också om
              finansministern ser några särskilda branscher där det kommer att
              bli mer lyckosamt än i andra.
            </seg>
            <seg n="773849b0">
              Hur ser bilden ut framöver? Det gäller särskilt ansvarsfördelningen.
            </seg>
          </u>
          <note type="speaker" n="4857069a">
            Anf. 43 Finansminister ANDERS BORG (M):
          </note>
          <u who="anders_borg_minister_2006" xml:id="i-d99340909ede5060-3" n="dd14132c">
            <seg n="e08e67ad">
              Herr talman! Man ska vara medveten om att en sådan bred omläggning
              av arbetsmarknaden som nu sker egentligen behöver pågå under rätt
              många år innan vi kan se att vi etablerat ett nytt kompetensförsörjningssystem.
              Det är något som parterna framhåller, inte minst IF Metall och
              Teknikföretagen, som är de som lite grann gått i bräschen för
              detta. Vi behöver även förändra hela yrkesutbildningssystemet
              för att det ska få större inslag av lärlingar.
            </seg>
            <seg n="aa3e3e2a">
              Vi ser ett antal branscher. Kommunal och SKL har gjort framsteg.
              Det är nya avtal inom Handels. Förhoppningsvis kommer det ytterligare
              i olika delar av den inhemska tjänstesektorn. Möjligtvis kan vi
              se att vi även på byggsidan får en vitalisering. Det är ett arbete
              där vi under lång tid kommer att behöva många ambassadörer för
              att öppna den svenska arbetsmarknaden för unga människor.
            </seg>
            <seg n="7fb270d5">
              Sverige behöver en utvecklad svensk modell med mer inslag av
              lärlingar och yrkespraktik än vi tidigare haft. Det är ett arbete
              vi under lång tid har framför oss på det området.
            </seg>
            <seg n="35097960">
              Kostnaden för Förbifart Helsingfors
            </seg>
          </u>
          <note type="speaker" n="299ec7de">
            Anf. 44 STINA BERGSTRÖM (MP):
          </note>
          <u who="stina_bergstrom_82e851" xml:id="i-23455e7696742f1c-0" n="8069eb1a">
            <seg n="94ffc5d8">
              Herr talman! Jag vill ställa en fråga till infrastrukturministern
              om Förbifart Helsingfors. Den officiella prislappen för detta
              motorvägsprojekt har hela tiden varit 27 miljarder, men den här
              veckan har ministern och Trafikverket erkänt att den verkliga
              kostnaden beräknas till 45 miljarder inklusive räntekostnader
              för de lån som måste tas. Räknar man med löpande priser blir det
              över 60 miljarder, alltså mer än dubbelt så mycket.
            </seg>
            <seg n="05b66044">
              Dessa siffror var inte lätta att få fram. Miljöpartiet har vid
              flera tillfällen bett Trafikverket att få underlag, men utan resultat.
              Det var först när vi bad riksdagens utredningstjänst om hjälp
              som vi fick reda på totalkostnaden för förbifarten.
            </seg>
            <seg n="c46548ae">
              Men ministern säger på sin Twitter att siffrorna varit kända
              hela tiden, även om jag och många med mig aldrig hört henne nämna
              någon annan siffra än 27 miljarder. Vad menar ministern när hon
              säger att förbifartens verkliga kostnader har varit kända hela
              tiden?
            </seg>
          </u>
          <note type="speaker" n="9cd9c26b">
            Anf. 45 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-d99340909ede5060-4" n="bfe75981">
            <seg n="042ea463">
              Herr talman! Jag tackar Stina Bergström för frågan. Förbifart
              Helsingfors ska vara en förbindelse som knyter ihop hela regionen.
              Den är efterlängtad av många, i synnerhet av dem som sitter i
              timslånga köer, inte minst på Essingeleden som för länge sedan
              har tjänat ut.
            </seg>
            <seg n="34aed268">
              Riksdagen har beslutat att förbifarten ska byggas och hur den
              ska finansieras. I den överenskommelse som ingåtts inom Helsingforssregionen
              och som egentligen handlar om ett infrastrukturpaket på 100 miljarder
              ingår Förbifart Helsingfors. Där har man också kommit överens
              om att förbifarten till 80 procent ska betalas av trängselskatter.
              Det har också varit känt att ett lån ska tas för att man ska kunna
              påbörja byggnationen, eftersom trängselskatterna inte kommer in
              i samma takt som kostnaderna vartefter byggs upp.
            </seg>
          </u>
          <note type="speaker" n="e2db5e2d">
            Anf. 46 STINA BERGSTRÖM (MP):
          </note>
          <u who="stina_bergstrom_82e851" xml:id="i-23455e7696742f1c-1" n="8069eb1a">
            <seg n="738c5ded">
              Herr talman! Att ministern känt till totalkostnaden är tydligt,
              men för oss andra politiker och för stockholmarna har den uppenbarligen
              inte varit känd.
            </seg>
            <seg n="cbaf7d1c">
              Det finns mycket att säga om förbifarten och dess klimat- och
              miljöpåverkan. Det finns också mycket att säga om det akuta behovet
              av mer tunnelbana, spårvägar och bussar i Helsingfors. 60 miljarder
              skulle räcka till mycket kollektivtrafik.
            </seg>
            <seg n="ff169b8d">
              År 2006 var det folkomröstning om trängselskatten i Helsingfors.
              Texten på valsedeln var tydlig. Den majoritet som då röstade för
              trängselskatten röstade för att intäkterna skulle återföras till
              Helsingforssregionen för investering i kollektivtrafik och vägar.
              Men nu planeras för att alla intäkter från trängselskatten de
              närmaste 40 åren ska gå till en två mil lång motorväg.
            </seg>
            <seg n="8c07be2f">
              Hur ser infrastrukturministern på det faktum att regeringen inte
              följer resultatet av folkomröstningen 2006?
            </seg>
          </u>
          <note type="speaker" n="d11c9085">
            Anf. 47 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-a27ba44ad2f848fc-0" n="bfe75981" next="i-723d8752f1bae7cb-0">
            <seg n="1ccf18b5">
              Herr talman! När det görs prioriteringar, inte minst inom en
              region, föregås det av att man försöker samla en bred enighet
              och en gemensam vilja. Så har också skett här i Helsingfors. Regeringen
              utsåg en förhandlingsperson, och i det som blev Helsingforssöverenskommelsen,
              där det också finns en bred politisk majoritet, kom man överens
              med staten om ett 100-miljarderspaket, där bland annat förbifarten
              finns med, men även om andra viktiga insatser där också kollektivtrafik
              kan ta sig fram, eftersom det går att ha kollektivtrafik även
              på väg.
            </seg>
            <seg n="4acfc588">
              Men det är väl ingen hemlighet att Miljöpartiet var emot väldigt
              mycket av den regionala överenskommelsen och i grunden också är
              emot Förbifart Helsingfors. Men riksdagen har beslutat att förbifarten
              ska byggas samt hur den ska finansieras.
            </seg>
            <seg n="82f57682">
              Säkerheten på E20
            </seg>
          </u>
          <note n="063fe973">
            Anf. 48 ANITA BRODÉN (FP):
          </note>
          <u who="catharina_elmsäter-svärd_minister_2010" xml:id="i-723d8752f1bae7cb-0" n="bfe75981" prev="i-a27ba44ad2f848fc-0">
            <seg n="b53ed9bf">
              Herr talman! Jag vill vända mig till infrastrukturminister Catharina
              Elmsäter-Svärd.
            </seg>
            <seg n="d2f80400">
              Det är historiskt stora satsningar som nu görs på infrastruktur.
              522 miljarder satsas på underhåll och utveckling. Det är fantastiskt.
            </seg>
            <seg n="441ff478">
              Med tanke på denna stora satsning vill jag återigen lyfta fram
              ett ytterst angeläget behov som gäller E20, den så kallade dödens
              väg. E20 genom Västergötland är Sveriges farligaste vägsträcka,
              enligt ett antal trafikexperter i en ny undersökning. Olyckorna
              ökar, och i fjol var det ett sorgligt rekordår. Nu har räddningstjänsten
              i bland annat Alingsås och Vårgårda krävt en säkrare E20. Utryckning
              till E20 sker var åttonde dag. Så ser vardagen ut.
            </seg>
            <seg n="92a69fd2">
              Just nu pågår en revidering av en nationell plan för transportinfrastrukturen.
              Där har regionens planering en stor roll. Vad krävs ytterligare
              för att E20 nu ska prioriteras, inte minst med tanke på att den
              är så olycksdrabbad?
            </seg>
          </u>
          <note type="speaker" n="c37aa580">
            Anf. 49 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-d99340909ede5060-5" n="bfe75981">
            <seg n="9b60585c">
              Herr talman! Jag tackar Anita Brodén för frågan. E20 är ett objekt
              som är oerhört viktigt för många, inte minst för näringslivet.
              Vi har väldigt mycket tunga transporter där, kanske mer än på
              många andra vägsträckor. Det är egentligen inte ett så stort antal
              fordon som går där att man skulle tänka sig en motorväg, men det
              finns sträckor, inte minst mellan Vara och Vårgårda, där vi i
              dag inte har mittseparerat och där vi har mötande trafik, vilket
              är det som oftast orsakar kollision.
            </seg>
            <seg n="9dfceeda">
              Vi har givit ett uppdrag till Trafikverket som just nu tittar
              på vilka åtgärder man ska vidta. Det handlar bland annat om framkomlighet
              och trafiksäkerhet. Det finns också särskilt utpekat för E20.
              Vi har i den nuvarande planen fem olika objekt i och omkring Alingsås.
              Man har fått i uppdrag att titta på om man kan tidigarelägga arbeten
              men också på vad som kan göras i övrigt för framkomlighet och
              trafiksäkerhet.
            </seg>
          </u>
          <note n="3b2b54b0" type="speaker">
            Anf. 50 ANITA BRODÉN (FP):
          </note>
          <u who="anita_broden_dc2bee" xml:id="i-e3840885b1982685-0" n="ed77711f">
            <seg n="75796d5c"/>
            <seg n="ed2910e4">
              Herr talman! Jag tackar för svaret. Det är just detta som är
              det viktiga att få ett besked om: möjligheten att tidigarelägga
              insatser för att det inte ska gå år efter år då vi riskerar att
              ytterligare människor mister sina liv.
            </seg>
            <seg n="01b7ff45">
              Som infrastrukturministern nämner är det väldigt tung trafik.
              Man väljer mer sällan den östra delen via Jönköping; man väljer
              hellre E20, som är flackare och ger mindre drivmedelsåtgång. Hade
              vägen varit mötesseparerad hade förmodligen oerhört många människors
              liv sparats. Trots utbyggnaden öster om Vättern behöver vi en
              ordentlig höjning av standarden på E20.
            </seg>
            <seg n="f5e3c348">
              I morgon kommer jag att möta flera företrädare för berörda kommuner.
              Då kommer denna fråga att diskuteras. Vad finns det ytterligare
              som statsrådet kan skicka med mig?
            </seg>
          </u>
          <note type="speaker" n="4e0d850c">
            Anf. 51 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-d99340909ede5060-6" n="bfe75981">
            <seg n="ccaeaf30">
              Herr talman! Det är alltid problematiskt när man funderar på
              vilken väg som är mest trafiksäker eller tillgänglig eller var
              man kommer snabbast fram. Det är dilemman vi alltid har. Ska man
              åka mellan Helsingfors och Göteborg är det i dag mest trafiksäkert
              att ta E4 till Jönköping och sedan åka på den nybyggda riksväg
              40.
            </seg>
            <seg n="940b1701">
              Detta berör en hel region, inte minst hela Skaraborg och Västra
              Götaland. Men där har numera alla kommuner i regionen jobbat tillsammans
              med Trafikverket och tittat på en åtgärdsvalsanalys. Jag kommer
              själv att träffa de olika parterna i mitten av juni för att se
              vad de har tittat på och gemensamt kommit överens om angående
              sträckningar och nivå. Det tror jag kommer att länka väldigt väl
              in i det åtgärdsprogram som Trafikverket ska lämna till mig i
              juni rörande trafiksäkerhet och framkomlighet på E20.
            </seg>
            <seg n="e3afcb4a">
              Trängselskatten i Göteborg
            </seg>
          </u>
          <note type="speaker" n="b8ada5a8">
            Anf. 52 RICKARD NORDIN (C):
          </note>
          <u who="unknown" xml:id="i-9c0e6e2353a6ea17-0" n="97bc4e87">
            <seg n="c8fe22ee">
              Herr talman! Även min fråga går till infrastrukturministern.
              Vi håller oss också fortfarande i Västsverige.
            </seg>
            <seg n="0e51dad9">
              Vi vet alla bakgrunden till det västsvenska infrastrukturpaket
              som nu kommit på plats: Åratal av socialdemokratisk negligering,
              både från regeringen och lokalt i Göteborg, gjorde att man kom
              efter i infrastruktursatsningarna. Alliansregeringen och den dåvarande
              centerpartistiska infrastrukturministern lyckades dock få fram
              ett paket med satsningar på nationell, regional och lokal infrastruktur.
            </seg>
            <seg n="1bb44045">
              Det har nu kommit ett folkinitiativ i Göteborg till folkomröstning
              om huruvida trängselskatten ska vara kvar efter valet 2014 eller
              inte. Frågan lyder: Ska trängselskatten i Göteborgs kommun få
              fortsätta efter valet 2014? Ett ja är inte speciellt svårtolkat,
              men hur skulle du tolka ett nej?
            </seg>
          </u>
          <note type="speaker" n="8ebbc407">
            Anf. 53 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-d99340909ede5060-7" n="bfe75981">
            <seg n="d6e516c3">
              Herr talman! Man måste då också vara överens om vem som beslutar
              om vad och på vilken nivå. Kommuner som vill införa trängselskatt
              har möjlighet att framföra det till riksdagen, som sedan i lag
              beslutar om det ska vara trängselskatt eller inte. När lagen väl
              är stiftad kan inte en kommun själv upphäva den. Resultatet av
              en folkomröstning, som oftast är rådgivande, kan dock ligga till
              grund för ett beslut i fullmäktige om att ånyo vända sig till
              riksdagen, som därefter får ta ställning till om det tidigare
              fattade beslutet ska upphävas.
            </seg>
          </u>
          <note type="speaker" n="b226315a">
            Anf. 54 RICKARD NORDIN (C):
          </note>
          <u who="unknown" xml:id="i-9c0e6e2353a6ea17-1" n="97bc4e87">
            <seg n="0b75d1b1">
              Herr talman! Jag har en följdfråga till infrastrukturministern.
              Om man skulle ställa den frågan i Göteborgs kommun, få ett nej
              på frågan, och tar med sig det upp till riksdag och regering:
              Hur skulle man då tolka ett sådant beslut?
            </seg>
            <seg n="01a9d012">
              Skulle de 17 miljarder som riksdagen och regeringen valt att
              lägga in i paketet brinna inne? Skulle vi i Göteborgs kommun själva
              få hosta upp pengar på ett eller annat sätt till de lokala satsningar
              som behövs?
            </seg>
          </u>
          <note type="speaker" n="4d9741f2">
            Anf. 55 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-d99340909ede5060-8" n="bfe75981">
            <seg n="a5ba8d4c">
              Herr talman! Frågeställningen är högst relevant utifrån den diskussion
              som pågår nere i Göteborg och i omnejd. Den blir också väldigt
              hypotetisk.
            </seg>
            <seg n="e7de427e">
              Så här långt avser fortfarande de parter som är inblandade i
              överenskommelsen om det västsvenska paketet att hålla kvar vid
              det avtalet tills någonting annat gäller. Det innebär också att
              de har för avsikt att fortsätta det arbete som har påbörjats.
            </seg>
            <seg n="2051f966">
              Det gäller som med allting att ingenting är omöjligt. Vill någon
              part någonting annat får man förhandla med den man har avtalat
              med. Det kommer alltid att kosta i antingen tid, pengar eller
              någonting annat.
            </seg>
            <seg n="001a0302">
              Det bör man vara oerhört medveten om man till exempel väljer
              att gå in i en folkomröstning i sakfrågan.
            </seg>
            <seg n="34449c0f">
              Biståndspolitiken
            </seg>
          </u>
          <note type="speaker" n="61739706">
            Anf. 56 ADAM MARTTINEN (SD):
          </note>
          <u who="unknown" xml:id="i-d99340909ede5060-9" n="97bc4e87">
            <seg n="63939f8b">
              Herr talman! Min fråga går till biståndsminister Gunilla Carlsson.
            </seg>
            <seg n="02e7778a">
              Regeringen har genom budgetpropositionen för 2013 deklarerat
              en fortsatt ambition om att låta en allt större del av biståndsbudgeten
              gå till att täcka Sveriges flyktingkostnader. Avräkningen för
              flyktingkostnader föreslås öka med ungefär 1 ½ procent av den
              totala biståndsramen.
            </seg>
            <seg n="e9f0e4f3">
              När UNHCR klarar kostnaderna för en flykting i ett flyktingläger
              med ca 7 kronor per dygn och man i Sverige har en kostnad som
              ibland överstiger 2 000 kronor per dygn råder det ingen tvekan
              om att en svensk biståndskrona hjälper fler flyktingar genom UNHCR.
            </seg>
            <seg n="8df677a2">
              Den politiska ambitionen att minska flyktingmottagandet till
              Sverige skulle kunna innebära att man har en ökad ambition att
              hjälpa fler flyktingar i världen.
            </seg>
            <seg n="7d21b218">
              När regeringen nu accepterar en utveckling där en allt större
              del av biståndsramen inte tillåts utnyttjas i de krisdrabbade
              delarna av världen vill jag fråga biståndsministern: När får vi
              se ett trendbrott i biståndspolitiken där vi arbetar för att så
              många flyktingar som möjligt får hjälp i stället för att acceptera
              en utveckling där allt fler söker asyl i Sverige?
            </seg>
          </u>
          <note type="speaker" n="10174d42">
            Anf. 57 Statsrådet GUNILLA CARLSSON (M):
          </note>
          <u who="gunilla_carlsson_minister_2006" xml:id="i-e68b964caec377e2-0" n="0068d10f">
            <seg n="eb4470df">
              Herr talman! Sverige är ett av de länder i världen som anslår
              mest pengar till just det humanitära biståndet. Redan i dag antar
              jag att vi per capita hjälper fler flyktingar än något annat land.
            </seg>
            <seg n="685c66a3">
              Vi gör det för att det är rätt och riktigt. Det gäller inte minst
              i dagsläget när vi ser den fruktansvärda katastrofen som utvecklar
              sig i Syrien. Vi hjälper också grannländerna, som tar den absolut
              största bördan med de människor som nu flyr undan våldsamheter
              och förtryck.
            </seg>
            <seg n="11465cf8">
              Överallt i världen finns det stora flyktingströmmar som måste
              hanteras. En del av dessa kommer också till Sverige. Vi har ett
              rättssäkert och korrekt mottagande av dessa människor. Det är
              en kostnad som också i enlighet med gällande regler får avräknas
              det svenska biståndet under det första året.
            </seg>
            <seg n="9eadbe37">
              Det tycker jag är rätt och rimligt. Det är en konsekvens av den
              politik som vi har som framför allt syftar till att varhelst det
              sker något kunna följa flyktingen och se till att vi kan erbjuda
              det skydd som den har rätt till enligt internationella konventioner.
            </seg>
          </u>
          <note type="speaker" n="37bbd7df">
            Anf. 58 ADAM MARTTINEN (SD):
          </note>
          <u who="unknown" xml:id="i-d99340909ede5060-10" n="97bc4e87">
            <seg n="c58d70bf">
              Herr talman! Min fråga gällde inte huruvida Sverige är en generös
              part i att hjälpa flyktingar i världen. Min fråga riktade sig
              mot varför vi gör den prioriteringen.
            </seg>
            <seg n="79bc7a9e">
              Jag redogjorde i frågan för UNHCR:s kostnader på 7 kronor per
              dygn jämfört med Sveriges asylkostnader på ungefär 2 000 kronor
              per dygn och att vi skulle kunna göra betydligt mer.
            </seg>
            <seg n="d6b807f8">
              Min fråga var: Varför gör vi inte mer i frågan för att hjälpa
              allt fler flyktingar i världen? Jag är inte nöjd med svaret.
            </seg>
          </u>
          <note type="speaker" n="06ca6dad">
            Anf. 59 Statsrådet GUNILLA CARLSSON (M):
          </note>
          <u who="gunilla_carlsson_minister_2006" xml:id="i-e68b964caec377e2-1" n="0068d10f">
            <seg n="b788f8f4">
              Herr talman! Tack för frågan. Ni får ursäkta om ni inte är nöjd
              med svaret.
            </seg>
            <seg n="da205408">
              Sverige är en av de största givarna till UNHCR. Vi tar vårt ansvar.
              Konsekvenserna av att människor söker sig till och erbjuds skydd
              i Sverige avräknas biståndet. Det är inget konstigt. Det är i
              enlighet med de regler som finns.
            </seg>
            <seg n="126a05a0">
              Konsekvensen av att nu så många söker sig till Sverige påverkar
              också biståndet. Det är ingenting som regeringen aktivt beslutar
              om. Ungefär sju eller åtta tiondelar av det samlade mottagandet
              för flyktingarna under det första året avräknas biståndet.
            </seg>
            <seg n="e7b592b7">
              Detta är en politik som jag tycker att vi ska fortsätta med.
              Vi försöker först och främst att se till att förhindra att konflikter
              uppstår. Vi försöker så gott det går att möta behoven i närområdet,
              eftersom det är där flyktingarna ofta vill vara kvar.
            </seg>
            <seg n="60b4cf76">
              De som söker sig till Sverige får skydd och stöd. Det avräknas
              biståndet i enlighet med de regler som redan finns upparbetade.
            </seg>
            <seg n="0467f3d8">
              Privatiseringen av apotek
            </seg>
          </u>
          <note type="speaker" n="23d1076c">
            Anf. 60 LENA OLSSON (V):
          </note>
          <u who="lena_olsson_656dbf" xml:id="i-b540ec9e05002613-0" n="8a67d7d0">
            <seg n="3cf0158c">
              Herr talman! Jag vill ställa en fråga till statsrådet Peter Norman
              angående utförsäljning och privatisering av apotek.
            </seg>
            <seg n="80648dc5">
              Regeringen har sålt 24 av dessa till Wallenbergs riskkapitalbolag
              IGC och Priveq för endast 225 miljoner kronor, vilket blir 9,4
              miljoner per apotek. Nu har de sålts vidare till Apoteket Hjärtat
              för hela 600 miljoner kronor, vilket blir 25 miljoner kronor per
              apotek.
            </seg>
            <seg n="92974000">
              Jag och svenska folket vill ha ett svar på frågan om denna urusla
              affär är att värna skattebetalarnas pengar.
            </seg>
          </u>
          <note type="speaker" n="bc60bcf3">
            Anf. 61 Statsrådet PETER NORMAN (M):
          </note>
          <u who="peter_norman_minister_2010" xml:id="i-d99340909ede5060-11" n="60aacd59">
            <seg n="a9dfe60f">
              Herr talman! Tack för frågan. Försäljningen av apoteken har kontrollerats
              och analyserats av såväl Riksrevisionen som riksdagen.
            </seg>
            <seg n="68f49e8b">
              Riksrevisionen säger: Riksrevisionen kan konstatera att det monetära
              utfallet vad gäller klusterförsäljningarna översteg den värdering
              som gjordes av OAB inför försäljningen och de referenspriser som
              sattes inför försäljningarna. Riksrevisionen kan även konstatera
              att Konstitutionsutskottet i ett särskilt betänkande gjorde bedömningen
              att försäljningen av apotek har skett på marknadsmässiga villkor
              och på bästa affärsmässiga sätt.
            </seg>
            <seg n="160d7ab9">
              Försäljningen är kontrollerad och analyserad av två oberoende
              organ. De har kommit fram till att det har skett enligt alla konstens
              regler. Sedan har naturligtvis köparna av apoteken gjort investeringar
              i verksamheten. Vad nettovärdet är på en försäljning för köparen
              är det ingen av oss som känner till.
            </seg>
          </u>
          <note type="speaker" n="eb8706f6">
            Anf. 62 LENA OLSSON (V):
          </note>
          <u who="lena_olsson_656dbf" xml:id="i-b540ec9e05002613-1" n="8a67d7d0">
            <seg n="099e67bb">
              Herr talman! Tack för svaret. Jag vidhåller fortfarande att det
              är en urusel affär att sälja någonting för 225 miljoner som skapats
              med skattemedel när nästa bolag säljer det vidare för 600 miljoner
              kronor.
            </seg>
            <seg n="5432abd1">
              Jag tror att människor som bor i min hemkommun Lima är väldigt
              intresserade av vilket svar Peter Norman har att ge. De får återigen
              betala med minst sex mils resa för att komma till ett apotek som
              kanske genom privatiseringen inte ens har den medicin de efterfrågar.
            </seg>
            <seg n="ddbda74e">
              Vilka garantier ska de få att statsrådet ser till att det finns
              ett apoteksombud där?
            </seg>
          </u>
          <note type="speaker" n="3a931058">
            Anf. 63 Statsrådet PETER NORMAN (M):
          </note>
          <u who="peter_norman_minister_2010" xml:id="i-d99340909ede5060-12" n="60aacd59">
            <seg n="2d8ae7df">
              Herr talman! Den reform av apoteksmarknaden som regeringen har
              genomfört har förenklat och gjort det mycket lättare att tillhandahålla
              läkemedel i affärer. Det har lett till ett större utbud av köpställen
              i hela Sverige, vilket är till gagn inte minst för människor i
              glesbygden.
            </seg>
            <seg n="2143dc65">
              Vad sedan gäller försäljningen är det återigen så att den är
              kontrollerad av riksdagen och Riksrevisionen. De har inga synpunkter
              på detta.
            </seg>
            <seg n="8f777c41">
              Låt mig återigen förklara att när man gör en sådan försäljning
              sitter köparen inte still i båten. Köparen investerar i verksamheten
              och har ett stort antal kostnader, kanske upp till flera miljoner,
              vad vet vi.
            </seg>
            <seg n="1efa77ee">
              Nettoförmögenheten för säljaren vid det tillfället är inte alls
              det pris som man då får gentemot det pris man har betalat. Det
              är ett stort antal penningströmmar däremellan.
            </seg>
            <seg n="3195e26c">
              Taxi som kollektivtrafik
            </seg>
          </u>
          <note type="speaker" n="63c4239d">
            Anf. 64 MAGNUS SJÖDAHL (KD):
          </note>
          <u who="magnus_sjodahl_ea579e" xml:id="i-887a27272d712e02-0" n="186a1793">
            <seg n="74acf5f3">
              Herr talman! Min fråga går till infrastrukturministern.
            </seg>
            <seg n="073af80b">
              Senare i dag ska vi i kammaren debattera yrkestrafikfrågor. Jag
              tänkte påbörja det ämnet redan nu. Jag tror inte att vi kommer
              att direkt beröra frågan i den debatt som följer. Min fråga gäller
              den efterfrågestyrda och inte tidtabellsbundna delen av kollektivtrafiken
              som i dagligt tal benämns taxi.
            </seg>
            <seg n="1e39b3a7">
              År 1998 slogs det fast i dåvarande Vägverkets publikation Nationellt
              kollektivtrafikprogram på väg 19982007 att taxi är att betrakta
              som kollektivtrafik. Det står: Taxiföretagens roll inom kollektivtrafikområdet
              är att bedriva trafik som en komplettering till eller del i den
              ordinarie kollektivtrafiken. Samma syn återfinns i betänkandet
              Rikstrafiken vissa principfrågor från samma år.
            </seg>
            <seg n="6f09c2e1">
              Min fråga är helt enkelt: Delar statsrådet denna uppfattning
              att taxi är en del av kollektivtrafiken?
            </seg>
          </u>
          <note type="speaker" n="d90026de">
            Anf. 65 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-d99340909ede5060-13" n="bfe75981">
            <seg n="658bbec5">
              Herr talman! Jag hörde till slut frågan, men jag hörde väldigt
              dåligt det som sades innan.
            </seg>
            <seg n="dd56f069">
              Om vi tar utgångspunkt i Magnus Sjödahls fråga om jag delar uppfattningen
              att taxi ingår som en del i kollektivtrafiken är mitt tydliga
              svar ja. Det är dessutom så, vilket jag tycker är mycket positivt,
              att i branschorganisationen Svensk Kollektivtrafik finns nu även
              taxi med i arbetet.
            </seg>
            <seg n="c83502d4">
              Det synsätt jag har är att man måste se till hela resan.
            </seg>
            <seg n="ec2d9cae">
              Det kan handla om att man antingen går eller cyklar. När man
              tar buss, tåg eller tunnelbana är det också viktigt med taxi.
              Det ser man inte minst i den situation där tåget mot förmodan
              skulle stanna. Då kan taxi vara ett bra komplement. Så ja, taxi
              är en viktig del av vår kollektivtrafik.
            </seg>
          </u>
          <note type="speaker" n="2f4b12fb">
            Anf. 66 MAGNUS SJÖDAHL (KD):
          </note>
          <u who="magnus_sjodahl_ea579e" xml:id="i-887a27272d712e02-1" n="186a1793">
            <seg n="13476bdd">
              Herr talman! Jag tackar för svaret. Det var ett bra svar, och
              jag är glad över det tydliga beskedet.
            </seg>
            <seg n="c45fcb42">
              En undran är dock varför taxi inte tillåts trafikera kollektivtrafikkörfälten.
              I dag är det genom tilläggstavlor tillåtet på vissa ställen, men
              inte generellt. Detta vittnar om en lite oklar hållning när det
              gäller hur taxi egentligen betraktas. Jag undrar om statsrådet
              har för avsikt att vara mer konsekvent och betrakta taxi som en
              del av kollektivtrafiken och därmed ge en generell tillgång till
              kollektivtrafikkörfälten för detta trafikslag.
            </seg>
          </u>
          <note type="speaker" n="624a3317">
            Anf. 67 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-d99340909ede5060-14" n="bfe75981">
            <seg n="78ad25ed">
              Herr talman! Det är många som gör anspråk på att få använda våra
              kollektivtrafikkörfält. Det gäller inte minst i våra storstäder,
              och det är väl också där som man i större utsträckning har dessa
              speciella körfält. I vissa städer är de gator som berörs de lokala
              gatorna, och då är det kommunen som är med och bestämmer vem som
              ska få utnyttja gatorna och på vilket sätt.
            </seg>
            <seg n="7ff70be5">
              Det pågår dock ett ganska bra samarbete. Det finns mc som vill
              komma in, det finns viss typ av godstrafik som vill komma in vissa
              typer på dygnet för att inte förhindra trafiken och det handlar
              om taxi. Här i Helsingforssområdet har vi taxi i kollektivtrafikfälten.
            </seg>
            <seg n="c98ae7f5">
              Det kommunala skatteutjämningssystemet
            </seg>
          </u>
          <note type="speaker" n="ba914b1f">
            Anf. 68 JÖRGEN HELLMAN (S):
          </note>
          <u who="jorgen_hellman_79e54b" xml:id="i-678844962da38aff-0" n="3af1c2c5">
            <seg n="2c801e70">
              Herr talman! Jag har en fråga till statsrådet Peter Norman om
              det kommunala skatteutjämningssystemet.
            </seg>
            <seg n="95edad95">
              Vi kunde se på text-tv under veckan att glesbygden är de stora
              förlorarna i utjämningssystemet och att storstadsområdena är vinnarna.
              Denna slutsats drog också den parlamentariska utredningen, som
              dessutom var enig.
            </seg>
            <seg n="478f08a4">
              Mina frågor till statsrådet är: När kan vi förvänta oss att få
              förslaget om en ny kommunal utjämning till riksdagen? Och kommer
              detta att gälla från 2014?
            </seg>
          </u>
          <note type="speaker" n="2ae7a115">
            Anf. 69 Statsrådet PETER NORMAN (M):
          </note>
          <note n="4383c5f5">
            Herr talman! Jag tackar för frågan. Den utredning som var enig,
            som Jörgen Hellman säger, presenterade sitt betänkande 2011.
          </note>
          <u who="peter_norman_minister_2010" xml:id="i-723d8752f1bae7cb-1" n="60aacd59">
            <seg n="c753a10b">
              Utredningen var viktig i den meningen att det hade skett en stor
              förändring i strukturerna i Sveriges kommuner som påverkade den
              kommunala ekonomiska utjämningen. Framför allt gällde det en förändring
              i dagisefterfrågan och dagisutbudet från det att man genomförde
              en maxtaxa på dagis. Detta slog hårt på glesbygdskommunerna eftersom
              det innebar att man fick en betydligt större dagisutbyggnad än
              man tidigare hade haft. Då blev systemet orättvist.
            </seg>
            <seg n="4d35d13e">
              Detta har utredningen på ett förtjänstfullt sätt visat. Det förslag
              som regeringen lägger fram till riksdagen och som ska börja gälla
              från den 1 januari 2014 tar fullt ut detta i beaktande. Detta
              ska återställas rättvist så att det blir på ett bättre sätt än
              tidigare.
            </seg>
          </u>
          <note type="speaker" n="538b1bf3">
            Anf. 70 JÖRGEN HELLMAN (S):
          </note>
          <u who="jorgen_hellman_79e54b" xml:id="i-678844962da38aff-1" n="3af1c2c5">
            <seg n="060dcd13">
              Herr talman! Jag får tacka för komplimangen från statsrådet när
              det gäller utredningens förträfflighet.
            </seg>
            <seg n="9b296ada">
              Utifrån utredningens förslag gjorde regeringen en förändring
              i remissen. Man förde över en miljard till de kommuner som har
              låg skatt och som är bland de rikaste kommunerna i vårt land.
              Det är den stora skillnaden och det som regeringen lade på utredningens
              förslag.
            </seg>
            <seg n="8323e9cb">
              Kan vi förvänta oss i propositionen att regeringen återtar det
              tidigare förslaget?
            </seg>
          </u>
          <note type="speaker" n="5dac3b21">
            Anf. 71 Statsrådet PETER NORMAN (M):
          </note>
          <u who="peter_norman_minister_2010" xml:id="i-d99340909ede5060-15" n="60aacd59">
            <seg n="aa6f3869">
              Herr talman! Utredningens förträfflighet vill jag begränsa till
              det första jag diskuterade, det vill säga de nya förändringarna
              för kommunerna. Däremot var den inte förträfflig när det gäller
              tillväxtfrågor för kommunerna. Internationell forskning visar
              tydligt att marginalskatter för kommunerna är en viktig fråga,
              precis som marginalskatter är för människor som arbetar och bolagsskatter
              är för bolag som ska etablera sig.
            </seg>
            <seg n="bfef6aa5">
              Om man gör en infrastruktursatsning som ger ett bidrag, till
              exempel, och om kommunerna upplever att intäkterna till nästan
              hundra procent går vidare till andra kommuner kommer ett beteende
              därefter att uppstå. För att få bukt med detta såg vi till att
              marginalskatten för kommunerna går ned från ungefär 85 procent
              till ungefär 60 procent genom vår extramiljard. Detta är bra,
              framför allt för de fattigaste kommunerna, vilket framhålls i
              de internationella studierna. Dessa förslag kommer att ligga fast
              när vi lägger fram propositionen.
            </seg>
            <seg n="b09fe594">
              Klyftorna i samhället
            </seg>
          </u>
          <note type="speaker" n="410a8659">
            Anf. 72 TERES LINDBERG (S):
          </note>
          <u who="teres_lindberg_3a2d29" xml:id="i-b8324bfcf3499800-0" n="fcb56d6d">
            <seg n="79cb855b">
              Herr talman! Jag vill rikta min fråga till finansminister Anders
              Borg.
            </seg>
            <seg n="f54e79d6">
              Den härrör från den rapport som OECD presenterade i går och som
              visar att Sverige har gått från att vara först när det gäller
              jämlika länder till att hamna på 14:e plats. Den visar också att
              i Sverige växer klyftorna snabbare än i nästan alla andra länder.
              Jag skulle vilja säga att detta inte är någon slump utan ett resultat
              av politiska beslut.
            </seg>
            <seg n="56feb0f6">
              Mellan 2006 och 2010 genomförde regeringen skattesänkningar om
              ungefär 100 miljarder. Kostnaden för det är uteblivna satsningar
              i skolan, i välfärden, i omsorgen och så vidare. Det är detta
              som har fått stå tillbaka.
            </seg>
            <seg n="6a6a4335">
              Min fråga till finansministern är: Vilket samhälle vill du ha
              i framtiden? Accepterar du ett Sverige med ökade klyftor, ökade
              skillnader i skolan och ett ökat utanförskap?
            </seg>
          </u>
          <note type="speaker" n="bc8d2504">
            Anf. 73 Finansminister ANDERS BORG (M):
          </note>
          <u who="anders_borg_minister_2006" xml:id="i-d99340909ede5060-16" n="dd14132c">
            <seg n="8e8acdd2">
              Herr talman! Regeringens hållning och min hållning är alldeles
              klar: Vi vill ha ett samhälle som präglas av sammanhållning och
              som präglas av att människor har en känsla av att man sitter i
              båten ihop och att vi har en välfärdsstat som ger trygghet åt
              alla medborgare.
            </seg>
            <seg n="f30efe26">
              Nästan oavsett vilka mått vi väljer är Norden tillsammans med
              Sverige den del av världsekonomin som har minst inkomstskillnader
              och minst koncentration i förmögenhetsfördelning och som bäst
              sprider möjligheter och chanser när det gäller välfärd.
            </seg>
            <seg n="fa128d6d">
              Om man tittar på Gini-koefficienten det bästa mått vi har när
              det justeras för välfärdsservice ligger Sverige i topp när det
              gäller små inkomstskillnader. Om vi tittar på Unicefs värdering
              av barnfattigdomen kommer Sverige tillsammans med Island i topp.
              Om vi tittar på andelen barn som riskerar att hamna i låg materiell
              standard tillhör Sverige toppnationerna.
            </seg>
            <seg n="696cc6c8">
              IMF gjorde så sent som i sin stora jobbrapport bedömningen att
              Sverige har klarat krisen väl när det gäller skillnader. IMF lyfter
              fram Sverige och Brasilien som de två länder som har klarat den
              värsta krisen sedan depressionen utan en kraftig ökning av inkomstskillnaderna.
              Det är jag väldigt glad för.
            </seg>
          </u>
          <note type="speaker" n="d4a63ca4">
            Anf. 74 TERES LINDBERG (S):
          </note>
          <u who="teres_lindberg_3a2d29" xml:id="i-b8324bfcf3499800-1" n="fcb56d6d">
            <seg n="9e0a5bd4">
              Herr talman! Det du säger rimmar illa med det som faktiskt sker
              i vårt samhälle i dag, Anders Borg. Rapporten visar att skillnaderna
              ökar i princip snabbast här i Sverige. Den visar också att fattigdomen
              enligt OECD-definitionen har mer än fördubblats de senaste 15
              åren eller någonting sådant. Med denna definition menas att man
              har 50 procent av medianinkomsten, det vill säga ungefär 15 000
              kronor att leva på i månaden.
            </seg>
            <seg n="4eb1058c">
              Detta är såklart ett problem. Det rimmar inte alls med det finansministern
              säger. Verkligheten är den att skillnaderna ökar och ökar, och
              då håller inte samhället ihop. Klyftorna ökar snabbt just nu.
              Ska ni göra någonting åt det? Om vi ska ha ett samhälle som håller
              ihop, som du så fint säger, måste regeringen vidta åtgärder för
              att förhindra den utveckling som OECD visar i sin rapport.
            </seg>
          </u>
          <note type="speaker" n="a1896aa6">
            Anf. 75 Finansminister ANDERS BORG (M):
          </note>
          <u who="anders_borg_minister_2006" xml:id="i-d99340909ede5060-17" n="dd14132c">
            <seg n="05e4ba6d">
              Herr talman! OECD och IMF har samma syn, men de värderar lite
              olika perioder. Det som Teres Lindberg talar om är en utvärdering
              av den socialdemokratiska politiken. Det är där Gini-koefficientsökningen
              ligger. 86 procent av den ökning vi talar om inträffar 1995 till
              2006. Det är då skillnaden ökar.
            </seg>
            <seg n="854497c0">
              IMF har utvärderat perioden under krisen och drar precis som
              Finanspolitiska rådet slutsatsen att det är förvånande att vi
              har gått igenom den stora recessionen, som detta kallas internationellt,
              utan att ha upplevt att klyftorna har gjort att Sverige har drivit
              isär att jämföra med den stora depressionen, då detta hände.
            </seg>
            <seg n="d0f3f4c7">
              Det beror på att vi har fört en expansiv politik. Vi har sänkt
              skatter så att inkomsterna har hållit sig för hushållen. Vi har
              satsat på kommuner och välfärd. Det IMF särskilt lyfter fram är
              att vi har en bra skola och en bra barnomsorg som håller ihop
              landet. Vi borde vara gemensamt stolta över att detta fina välfärdsland
              klarar också en kris.
            </seg>
            <seg n="05e4bb7d">
              Frihandeln
            </seg>
          </u>
          <note type="speaker" n="cecdb7f0">
            Anf. 76 HANS ROTHENBERG (M):
          </note>
          <u who="hans_rothenberg_e60ec8" xml:id="i-77d207ba6375d5b9-0" n="416f3b97">
            <seg n="baeda4e6">
              Herr talman! En av de viktiga komponenterna för att bygga välfärd
              är handel. Min fråga kommer att rikta sig till handelsminister
              Ewa Björling.
            </seg>
            <seg n="deda5de0">
              Det har i dagarna blivit klart med en ny chef för världshandelsorganisationen
              WTO. Det är efterlängtat, inte minst med tanke på det toppmöte
              som förväntas kanske avgöra WTO:s framtid och den internationella
              handelspolitiken senare under året. Det är en brasilianare, Roberto
              Azevêdo, som har blivit chef för WTO.
            </seg>
            <seg n="e43d6853">
              Det är också intressant att Brasilien är ett av de länder som
              är traditionellt protektionistiska och som delvis bromsat den
              så kallade Doharundan.
            </seg>
            <seg n="f1943c7c">
              Nu signalerar Azevêdo att han kommer att satsa stenhårt på att
              frihandeln ska öka i världen. Han signalerar även att det skulle
              kunna bli någon minivariant på Doharundan. Jag skulle vilja höra
              handelsministerns kommentar till detta. Är det värt att lägga
              kraften på någonting som är lite mindre än den stora Doharundan?
            </seg>
          </u>
          <note type="speaker" n="bb1d9589">
            Anf. 77 Statsrådet EWA BJÖRLING (M):
          </note>
          <u who="ewa_björling_minister_2007" xml:id="i-d99340909ede5060-18" n="07cb8da3">
            <seg n="82f7d28c">
              Herr talman! Låt oss börja med att konstatera att den nya gd:n
              för WTO har ett oerhört svårt uppdrag framför sig att under de
              närmaste fyra åren försöka få ihop ett multilateralt frihandelsavtal.
              Det är någonting som då 150 länder startade för väldigt många
              år sedan för att hjälpa utvecklingsländer att få en ökad handel.
              I dag ska 159 länder, däribland Ryssland som en ny stor medlem,
              enas om detta.
            </seg>
            <seg n="d6242e27">
              Vi önskar Roberto Azevêdo all lycka och framgång. Det kommer
              att bli mycket tufft. Vi i Sverige är också noga med att poängtera
              att Azevêdo är fristående från Brasilien. Precis som Hans Rothenberg
              säger är Brasilien ett av de länder som, tillsammans med Indien,
              Kina och USA, har satt flest käppar i hjulen hittills.
            </seg>
          </u>
          <note type="speaker" n="a82b91c0">
            Anf. 78 HANS ROTHENBERG (M):
          </note>
          <u who="hans_rothenberg_e60ec8" xml:id="i-77d207ba6375d5b9-1" n="416f3b97">
            <seg n="30f85bc5">
              Herr talman! Jag tackar så mycket för det svaret. Det är intressant
              att se vilka som har bromsat Doharundan hittills. Det är huvudsakligen
              fyra länder, Kina, Indien, Brasilien och USA. De representerar
              3 miljarder av jordens befolkning. Det är inte småpotatis direkt.
            </seg>
            <seg n="40cd16ec">
              Jag tycker ändå att vi ska försöka hitta en lösning på vad en
              eventuell mindre Dohaöverenskommelse skulle kunna innehålla. Jag
              tycker att det skulle vara intressant att höra var handelsministern
              vill lägga tyngdpunkten här. Vilka frågor är det som är viktigast
              att lösa ut ur det här stora paketet? Vilka frågor har man störst
              möjlighet att få med de fyra stora på?
            </seg>
          </u>
          <note type="speaker" n="894b2d85">
            Anf. 79 Statsrådet EWA BJÖRLING (M):
          </note>
          <u who="ewa_björling_minister_2007" xml:id="i-d99340909ede5060-19" n="07cb8da3">
            <seg n="f8805bef">
              Herr talman! Till att börja med är det mycket viktigt att påpeka
              att Doharundan handlade om en utvecklingsrunda, det vill säga
              att främja och hjälpa utvecklingsländer, inte minst de allra minst
              utvecklade länderna. En självklarhet i ett så kallat minipaket
              är att man får med de frågor som ger de minst utvecklade länderna
              större fördelar än vad de har i dag. Det måste vara grundläggande.
              Jag kan inte se att det ska vara så svårt att enas om. Tyvärr
              finns det andra som tycker annorlunda, inte minst bland de länder
              som hittills har varit motsträviga.
            </seg>
            <seg n="edbe309f">
              Utöver det finns det också ett annat viktigt avtal, nämligen
              informationsteknologiavtalet. Vi hoppas att det kan förnyas och
              att fler länder kommer att vara delaktiga i detta. Det styr väldigt
              mycket av utvecklingen till nya innovationer och ny teknologi.
              Att göra det så billigt och enkelt för så många människor som
              möjligt att kunna kommunicera med varandra tycker jag att vi också
              borde kunna enas om på Bali i december.
            </seg>
            <seg n="34449c0f">
              Biståndspolitiken
            </seg>
          </u>
          <note type="speaker" n="1ad48cfb">
            Anf. 80 VALTER MUTT (MP):
          </note>
          <u who="valter_mutt_7861ee" xml:id="i-5e5b9460abd920e7-0" n="df4cd6df">
            <seg n="5f76c004">
              Herr talman! Jag vill ställa en fråga till biståndsministern.
              För drygt ett år sedan meddelade biståndsministern att regeringen
              avsåg att ta fram en ny biståndspolitisk plattform som skulle
              ersätta nuvarande policy för svenskt utvecklingssamarbete. Tyvärr
              har den här biståndspolitiska plattformen blivit mycket försenad.
              Detta har fått negativa konsekvenser för biståndets genomförande.
            </seg>
            <seg n="654c9d59">
              Utrikesdepartementet har inte kunna leverera ingångsvärden för
              nya samarbetsstrategier, vilket lett till oklarheter i samarbetsländerna
              där biståndet ska samordnas och genomföras. Strategierna förlorar
              relevans när de bara förlängs och inte uppdateras. Det uppstår
              också en ryckighet när diverse avtal inte kan förlängas eller
              ingås.
            </seg>
            <seg n="dcbb6ded">
              Mot bakgrund av detta skulle jag vilja fråga biståndsministern
              när biståndsministern avser att presentera en ny biståndspolitisk
              plattform.
            </seg>
          </u>
          <note type="speaker" n="e60e1dca">
            Anf. 81 Statsrådet GUNILLA CARLSSON (M):
          </note>
          <u who="gunilla_carlsson_minister_2006" xml:id="i-e68b964caec377e2-2" n="0068d10f">
            <seg n="02f9ce4f">
              Herr talman! Tack för frågan och för intresset! Svenskt bistånd
              och internationellt utvecklingssamarbete genomgår nu stora förändringar
              i takt med att världen ser annorlunda ut och att vi äntligen står
              inför möjligheten att utrota fattigdomen i vår tid. Det är otroligt
              löftesrikt, men det förutsätter ett uppdaterat bistånd som leder
              till resultat i fattiga människors liv.
            </seg>
            <seg n="cd217495">
              Därför pågår nu ett rätt omfattande arbete för att vi ska få
              en bättre styrning av det svenska biståndet och kunna förtydliga
              var man kan göra mest nytta.
            </seg>
            <seg n="a3ba7cd7">
              Intresset för den biståndspolitiska plattformen har varit omfattande.
              Det är viktigt att det här gås igenom på ett noggrant sätt eftersom
              åratal av förnyelse nu ska kondenseras till ett mer lättbegripligt
              dokument. Därför har vi låtit det ta den tid det tar. Beredning
              pågår nu.
            </seg>
            <seg n="24753a0b">
              De eventuella förseningar som det hänvisas till är sådana som
              vi hanterar inom ordinarie rutiner. Sida väntar nu på ett antal
              ingångsvärden, men så sent som i dag antog regeringen en ny strategi
              för Zambia och Tanzania enligt den nya modellen. Jag ser fram
              emot att få fortsätta jobba med den här nya resultatstyrningsmodellen.
            </seg>
          </u>
          <note type="speaker" n="b161da44">
            Anf. 82 VALTER MUTT (MP):
          </note>
          <u who="valter_mutt_7861ee" xml:id="i-5e5b9460abd920e7-1" n="df4cd6df">
            <seg n="82d96e86">
              Herr talman! Tack för svaret! Visst har det pågått en framtagningsprocess,
              men jag tycker ändå att den reser åtskilliga frågetecken. Vi i
              Miljöpartiet tycker att det naturliga hade varit att den här plattformen
              hade lagts fram som en proposition och på så vis blivit föremål
              för en normal parlamentarisk process och ett mer öppet förfaringssätt
              i stället för denna slutna, lätt bysantinska process som nu pågår.
              Då hade man också bättre kunnat fånga upp all den relevanta sakkunskap
              och de spännande idéer som finns ute i samhället bland biståndets
              olika aktörer.
            </seg>
            <seg n="e9998652">
              Det är för övrigt inte bara oppositionen och stora delar av Organisationssverige
              som ställt sig kritiska till den här framtagningsprocessen, utan
              även statsrådskolleger till Gunilla Carlsson har klagat över att
              kunskap och perspektiv från andra departement inte tillvaratagits.
            </seg>
            <seg n="547cd455">
              Jag skulle vilja veta vilka slutsatser biståndsministern drar
              av all denna kritik.
            </seg>
          </u>
          <note type="speaker" n="dbf27e0c">
            Anf. 83 Statsrådet GUNILLA CARLSSON (M):
          </note>
          <u who="gunilla_carlsson_minister_2006" xml:id="i-e68b964caec377e2-3" n="0068d10f">
            <seg n="3a4d51f9">
              Herr talman! Jag är jätteglad att biståndet debatteras mer än
              någonsin tidigare. Det visar på relevansen och intresset för det
              här politikområdet. Det tycker jag är väldigt roligt.
            </seg>
            <seg n="de28a4dc">
              Det är viktigt för oss att sköta det här på ett seriöst sätt
              grundat på de erfarenheter som finns i Sverige. Vi har haft en
              lång process för att lyssna in vad många olika aktörer har att
              säga om hur det svenska biståndet ska formas framöver. Men det
              är till syvende och sist regeringens ansvar att lägga fram ett
              styrdokument och använda detta för att myndigheten Sida ska kunna
              leverera ännu bättre utifrån det man redan gör i dag.
            </seg>
            <seg n="e9d701f5">
              Vi kommer nu att gå ut med ett öppet förfarande för att göra
              det möjligt för alla dem som har ett stort engagemang att vara
              med och ge sina synpunkter och känna delaktighet i ett politikområde
              som engagerar så många och som betyder så mycket för världens
              fattiga.
            </seg>
            <seg n="bf7d29d2">
              Ungdomsarbetslösheten
            </seg>
          </u>
          <note type="speaker" n="79f94614">
            Anf. 84 DÉSIRÉE LILJEVALL (S):
          </note>
          <u who="desiree_liljevall_d1fbfb" xml:id="i-6e51ff347027a39c-0" n="0911f700">
            <seg n="9e87b06b">
              Herr talman! Jag riktar mig till finansmarknadsminister Peter
              Norman. Är studentens lyckliga dagar över? Blir det ingen fröjd
              i ungdomens vår? Nej, inte om man lyssnar till den borgerliga
              regeringen i alla fall, och jag lät mig inte övertygas av finansminister
              Anders Borg tidigare.
            </seg>
            <seg n="eff03862">
              Enligt SCB har ungdomsarbetslösheten bitit sig fast på en nivå
              kring 25 procent. Med andra ord är dörren stängd för var fjärde
              ung som tar studenten om några veckor.
            </seg>
            <seg n="378b1b0d">
              Herr talman! Det är ett rent och skärt slöseri. I stället för
              framtidstro och livskraft stormar det i studenternas sinnen, och
              hoppet är inte längre deras vän. Varför lägger inte Moderaterna
              mer energi på att få ned ungdomsarbetslösheten? Har regeringen
              gett upp kampen om ungdomarna?
            </seg>
          </u>
          <note type="speaker" n="3b2fc2a8">
            Anf. 85 Statsrådet PETER NORMAN (M):
          </note>
          <u who="peter_norman_minister_2010" xml:id="i-d99340909ede5060-20" n="60aacd59">
            <seg n="c3994f4e">
              Herr talman! Som finansministern alldeles nyss sade har vi en
              hög ungdomsarbetslöshet i Sverige. Det beror till stor del på
              en sammanpressad lönestruktur. Det beror också på att vi har väldigt
              få arbeten i Sverige som inte kräver någon som helst utbildning
              eller kompetens, vilket man har i många andra länder. Jag tycker
              att det i huvudsak är en bra utveckling. Vi i Sverige ska konkurrera
              med kompetens, högt teknikinnehåll och så vidare. Det har vi gjort
              i många år, och det har tjänat oss väl.
            </seg>
            <seg n="799415ce">
              När vi nu har den här situationen angriper vi den många olika
              sätt. Vilket är det första jobbet för många ungdomar? Jo, det
              är ofta jobb i restaurang och catering. Då sänker vi momsen där.
              Vi sänker kostnaden för arbetsgivare att anställa unga och så
              vidare.
            </seg>
            <seg n="1ae42e93">
              Den här politiken tar tid. Vi har inlett ett stort antal möten
              med arbetsmarknadens parter för att få i gång ett jobbpaktssamarbete
              och få fram lärlingsplatser. Vi har en full arsenal av åtgärder
              som vi hoppas kommer att bära frukt i en snar framtid.
            </seg>
          </u>
          <note type="speaker" n="6fa6e102">
            Anf. 86 DÉSIRÉE LILJEVALL (S):
          </note>
          <u who="desiree_liljevall_d1fbfb" xml:id="i-6e51ff347027a39c-1" n="0911f700">
            <seg n="60a2da3f">
              Herr talman! När ungdomsarbetslösheten närmar sig 25 procent
              har regeringen misslyckats med sin politik. Vårt svar är 90-dagarsgarantin.
              Ingen ung människa ska vara arbetslös mer än 90 dagar. Ingen ung
              människa ska vara arbetslös.
            </seg>
            <seg n="a63d8ded">
              Jag tror på min politik. Regeringen har tidigare trott på sin
              politik med epitetet att arbetslösa är lata och arbetsskygga,
              och man har manat: Klipp dig och skaffa dig ett jobb!
            </seg>
            <seg n="3508ef5b">
              Den politiken fungerar inte, herr talman. Var fjärde student
              som kläcks om några veckor går rakt ut i arbetslöshet. Hur ska
              regeringen se till att ungdomarna med sina friska, klappande hjärtan
              går mot en ljusnande framtid?
            </seg>
          </u>
          <note type="speaker" n="69cdf13d">
            Anf. 87 Statsrådet PETER NORMAN (M):
          </note>
          <u who="peter_norman_minister_2010" xml:id="i-d99340909ede5060-21" n="60aacd59">
            <seg n="a6a60ae5">
              Herr talman! Jag skulle vilja att jag och Désirée Liljevall gjorde
              ett experiment. Om vi går ut till en avgångsklass i gymnasiet
              och berättar för dem att nu tänker vi höja priset till det dubbla
              för att anställa er arbetsgivaravgiften ska alltså fördubblas.
              Hur många av er tror att det leder till bättre jobbchanser?
            </seg>
            <seg n="2bba2261">
              Jag tror inte att så många skulle räcka upp handen.
            </seg>
            <seg n="7396da6f">
              Man kan också säga så här: Ni unga brukar ofta få jobb inom restaurang
              och catering. Nu höjer vi priset på de varorna för att ni lättare
              ska få jobb. Är inte det en bra idé?
            </seg>
            <seg n="7b80d9a4">
              Hur många räcker upp handen? Jag skulle tro att det inte är någon.
            </seg>
            <seg n="e69767ce">
              Inse att den politik ni socialdemokrater har kommer att leda
              i fördärvet! Ungdomar behöver billigare arbetskostnader och lägre
              priser på varorna i de bolag där ungdomarna gärna tar sina första
              arbeten.
            </seg>
            <seg n="d4793d06">
              FN:s millenniemål
            </seg>
          </u>
          <note type="speaker" n="c93d9003">
            Anf. 88 ELISABETH BJÖRNSDOTTER RAHM (M):
          </note>
          <u who="elisabeth_bjornsdotter_rahm_dbf1e1" xml:id="i-0f600d67781eb177-0" n="559d73ca">
            <seg n="0e1f2f71">
              Herr talman! Min fråga går till biståndsminister Gunilla Carlsson.
              Jag tycker att det är väldigt betydelsefullt att Sverige finns
              med nu när FN arbetar fram sina nya millenniemål post-2015. Eftersom
              det handlar om frågor där Sverige har väldigt högt förtroende
              är jag väldigt glad över att vår biståndsminister finns med i
              den högnivåpanel som arbetar med de här frågorna för att ta fram
              våra nya millenniemål.
            </seg>
            <seg n="8040b0e1">
              Jag vet att biståndsministern precis är hemkommen från ett stort
              möte i New York som handlade om högnivåpanelen, och därför är
              jag lite nyfiken på vad mötet handlade om. Skulle biståndsministern
              vilja berätta lite grann?
            </seg>
          </u>
          <note type="speaker" n="cf04da14">
            Anf. 89 Statsrådet GUNILLA CARLSSON (M):
          </note>
          <u who="gunilla_carlsson_minister_2006" xml:id="i-e68b964caec377e2-4" n="0068d10f">
            <seg n="6806cf62">
              Herr talman! Vi har nu suttit i tre dagar i New York för att
              slutförhandla texter kring hur vi ska ta vidare den framgång som
              millenniemålen faktiskt har varit för att styra in mot att, på
              den tiden, halvera hunger och fattigdom i världen.
            </seg>
            <seg n="57242baf">
              Hur kan vi tillsammans ha en agenda, inte bara för biståndet,
              utan över huvud taget? Vilket gemensamt ansvar har vi för att
              människor ska kunna lyfta sig ur fattigdom? Hur ska man mobilisera
              resurser för detta så att det ska vara långsiktigt hållbart?
            </seg>
            <seg n="4d9cb029">
              Det har varit en otroligt stimulerande uppgift att se att vi
              behöver komplettera nuvarande millenniemål med mer av bra samhällsstyrning
              och demokrati och mer av deltagande för att komma till rätta med
              en del av orsakerna till att det här inte blir uthålligt. Det
              handlar om hur vi ska hantera miljö- och klimatutmaningen, använda
              jordens resurser bättre och se till att människor kan utkräva
              ansvar av sina egna ledare, och det handlar också om att adressera
              en del av de problem som ligger i att många av dem som inte uppnår
              dagens millenniemål lever i en situation av konflikt och postkonflikt.
            </seg>
            <seg n="304af022">
              Kring alla de här frågorna har vi snurrat runt i flera dagar,
              och det som är allra roligast är att vi har haft fokus på unga
              och barn. Jag är därför väldigt hoppfull om att vi ska kunna få
              bra nya millenniemål vad det lider. Nu ska FN-processen tas vidare.
            </seg>
          </u>
          <note type="speaker" n="f641d891">
            Anf. 90 ELISABETH BJÖRNSDOTTER RAHM (M):
          </note>
          <u who="elisabeth_bjornsdotter_rahm_dbf1e1" xml:id="i-0f600d67781eb177-1" n="559d73ca">
            <seg n="3ff2f66a">
              Herr talman! Tack till biståndsministern för denna upplysning,
              som har stillat min nyfikenhet! Jag skulle ändå vilja fortsätta
              lite grann på min nyfikna fråga om ett av millenniemålen där vi
              inte riktigt har nått ända fram. Det handlar om mödradödlighet.
            </seg>
            <seg n="083422ac">
              Jag tänkte bara höra om det finns speciella områden som vi kommer
              att satsa ännu mer på när det gäller att förbättra våra möjligheter
              att minska mödradödligheten som vi har i dag.
            </seg>
          </u>
          <note type="speaker" n="7fb572a8">
            Anf. 91 Statsrådet GUNILLA CARLSSON (M):
          </note>
          <u who="gunilla_carlsson_minister_2006" xml:id="i-e68b964caec377e2-5" n="0068d10f">
            <seg n="482ed3c9">
              Herr talman! Detta är en fråga som jag ändå får säga är väldigt
              kär för Sverige, där det finns en sådan bred samsyn i den här
              riksdagen, långt innan den borgerliga alliansregeringen tillträdde.
            </seg>
            <seg n="7face103">
              Vi har jobbat med bland annat sexuell och reproduktiv hälsa och
              rättigheter som har en sådan stor betydelse för hur man ska bekämpa
              mödradödligheten i världen. Kvinnor ska inte bara ha tillgång
              till hälsoservice utan också mer självbestämmande över sin egen
              kropp. Det handlar om tillgång till bra preventivmedel men också
              om att det måste finnas en kunskap om hur sårbara kvinnor och
              flickor är. Några av de indikatorer vi har jobbat med är att stoppa
              barnäktenskap i världen. Bara en sådan sak skulle förändra beteenden,
              hoppas vi.
            </seg>
            <seg n="62a81a39">
              Jag har lagt fram en del förslag i den här riktningen i panelarbetet,
              och jag hoppas att förslagen överlever slutförhandlingarna. Jag
              tror att sådana här små men otroligt betydelsefulla steg i utvecklingsländerna
              också kan göra att kvinnor och flickor får samma möjligheter som
              pojkar och män. Därmed tror jag att vi får ett bättre utvecklat
              samhälle och också bättre skydd för många av dem som i dag lider
              av sviterna av graviditeter och förlossningar eller inte överlever.
            </seg>
            <seg n="319e32b6">
              ROT- och RUT-avdragens påverkan på svartarbete
            </seg>
          </u>
          <note type="speaker" n="37560fb4">
            Anf. 92 HANS OLSSON (S):
          </note>
          <u who="hans_olsson_e726b9" xml:id="i-7a4a777403f0312c-0" n="19a1f271">
            <seg n="3621e7b5">
              Herr talman! Min fråga går till finansministern. Runt om i världen
              pågår nu en diskussion om att vårda sina skattebaser, om kamp
              mot skattefusk och mot tricksande och dribblande och sådant, vilket
              är jättebra.
            </seg>
            <seg n="08d81971">
              Här i Sverige har regeringen många gånger lyft fram vad man själv
              gör för att jobba mot svartjobb och sådant. Några exempel som
              jag har hört flera gånger är införandet av RUT- och ROT-avdragen.
            </seg>
            <seg n="6a511c86">
              Nu kommer det fler och fler rapporter, bland annat från högskolan
              i Kristianstad, som visar att i deras närområde hade detta inte
              förändrat något när det gäller svartjobben. I måndags i Nerikes
              Allehanda som kanske kan beskyllas för mycket men inte för att
              vara socialdemokratisk stod det att RUT inte städar bort de svarta
              jobben.
            </seg>
            <seg n="816309b9">
              Min fråga är: Drar finansministern några slutsatser av dessa
              uppgifter?
            </seg>
          </u>
          <note type="speaker" n="0bc70802">
            Anf. 93 Finansminister ANDERS BORG (M):
          </note>
          <u who="anders_borg_minister_2006" xml:id="i-d99340909ede5060-22" n="dd14132c">
            <seg n="5a5fc9eb">
              Herr talman! Vi vidtar mycket omfattande åtgärder för att vårda
              våra skattebaser. Senast denna vecka har Sverige tillsammans med
              Danmark och Finland på Ekofinmötet anslutit sig till det brittiskamerikanska
              initiativet kring Fatca, där vi nu brett och tillsammans håller
              på att pressa tillbaka skatteparadis. Det är oerhört centralt.
              Vi fick i tisdags en uppgörelse om att få fram ett förhandlingsmandat
              där även Luxemburg och Österrike anslöt sig, vilket är väldigt
              viktigt för att vi ska få en automatisk informationsgivning.
            </seg>
            <seg n="67aad3db">
              Det är också viktigt vad vi gör här hemma. Har vi skatter som
              uppfattas som rimliga är folk beredda att betala dem. Vi har ju
              sett på de mätningar som bland annat Skatteverket har låtit göra
              att legitimiteten för skattesystemet har ökat och att acceptansen
              för skattefusk dramatiskt har minskat tack vare RUT och ROT.
            </seg>
            <seg n="82c14b67">
              Mitt svar är alltså att RUT och ROT är bra, men låt mig ställa
              en fråga till Hans Olsson: Är Socialdemokraterna beredda att gå
              till val på att avskaffa RUT?
            </seg>
          </u>
          <note type="speaker" n="30fea5a2">
            Anf. 94 HANS OLSSON (S):
          </note>
          <u who="hans_olsson_e726b9" xml:id="i-7a4a777403f0312c-1" n="19a1f271">
            <seg n="f05cd764">
              Herr talman! Vi gör så här, Anders Borg: Langa över nyckeln till
              Finansdepartementet till mig, så ska jag ta svaren och du får
              ställa frågorna! Men nu är det tyvärr inte så.
            </seg>
            <seg n="65a30b16">
              Det är klart att vi som sitter här i Sveriges riksdag och även
              regeringen ibland på något vis måste välja sida. Ska vi stödja
              seriöst arbetande företag och människor, eller ska vi stödja dem
              som tricksar och dribblar?
            </seg>
            <seg n="45c63728">
              Den 1 maj visade Uppdrag granskning även om vi socialdemokrater
              inte var hemma och tittade på tv då hur ROT hade gjort att man
              började fuska och tricksa och dribbla så att de seriösa företagen
              hade det svårt. Det var lite lustigt.
            </seg>
            <seg n="65dc46cd">
              Jag förstår att finansministern inte kommer att rulla runt på
              rygg och säga att han har haft fel hela tiden. Det kommer inte
              att inträffa. Men ge mig ett seriöst svar nu: Ska vi inte ändå
              ta till oss lite av de här uppgifterna och förändra lite grann?
            </seg>
          </u>
          <note type="speaker" n="56dde337">
            Anf. 95 Finansminister ANDERS BORG (M):
          </note>
          <u who="anders_borg_minister_2006" xml:id="i-d99340909ede5060-23" n="dd14132c">
            <seg n="08a32ad0">
              Herr talman! Låt mig bara påpeka att Hans Olsson är symtomatisk
              för Socialdemokraterna. Han vill ställa frågor, men han vill aldrig
              svara. Väljarna ska helt enkelt inte få veta vad Socialdemokraterna
              tänker gå till val på. Jag trodde att en demokrati bygger på att
              vi talar allvar med väljarna om vår politik och begär ett mandat.
            </seg>
            <seg n="3ee6cb83">
              RUT är ett bra system. ROT är ett bra system. Det här är system
              som fungerar väl. Dem ska vi ha kvar. Sedan kan man behöva marginaljustera
              dem. Man kan behöva justera en regel här och en regel där. Men
              i grund och botten fungerar systemen bra, därför att det handlar
              om att vi skapar jobb och sätter det framför bidrag. Det handlar
              om att vi hellre pressar ned arbetslösheten bland unga än att
              höja skatterna. Det handlar om att vi prioriterar sysselsättning
              och arbetslinjen.
            </seg>
            <seg n="0cad9079">
              Det är det som den här diskussionen handlar om.
            </seg>
            <seg n="ad088efc">
              Regeringens ekonomiska politik
            </seg>
          </u>
          <note type="speaker" n="68477955">
            Anf. 96 PETER PERSSON (S):
          </note>
          <u who="peter_persson_cc6ba9" xml:id="i-1fbd985ace9601dc-0" n="8a08b2ce">
            <seg n="9dcf54e8">
              Herr talman! Min fråga går till Peter Norman. Vi har den här
              veckan tagit del av rapporter från OECD om de ökade klyftorna
              som tidigare har diskuterats.
            </seg>
            <seg n="427c2394">
              Det är naturligtvis en effekt av den havererade jobbpolitiken.
              Vi har massarbetslöshet. 430 000 arbetslösa kräver sitt pris.
              Det är självfallet också en effekt av skattesänkningar på 120
              miljarder. Den gemensamma ekonomin krymper och förhindrar utjämning.
            </seg>
            <seg n="9d95f64d">
              Därför kan vi konstatera att den relativa fattigdomen i Sverige
              har ökat från 3,7 procent 1995 till 9,1 procent i dag. Tvärtemot
              vad finansministern säger ligger kurvans starka lutning efter
              ert regeringstillträde.
            </seg>
            <seg n="3e2ecaf5">
              Jag undrar: Är Peter Norman nöjd med utvecklingen? Om inte, vad
              tänker han göra för att motverka den?
            </seg>
          </u>
          <note type="speaker" n="630e8e22">
            Anf. 97 Statsrådet PETER NORMAN (M):
          </note>
          <u who="peter_norman_minister_2010" xml:id="i-d99340909ede5060-24" n="60aacd59">
            <seg n="81213a55">
              Herr talman! Det är alltid roligt att få prata med Peter Persson,
              för då blir ofta alternativen väldigt tydliga. Jag uppskattar
              den här frågan.
            </seg>
            <seg n="153a6982">
              Låt oss gå tillbaka till vad som hände när vi hade en socialdemokratisk
              regering. Då hade man ett mål för arbetslösheten på 4 procent.
              Ett av de medel man använde för att nå detta var att trycka ut
              folk från arbetskraften. Det var att förtidspensionera folk i
              så stor utsträckning att ett tag var 550 000 personer förtidspensionerade
              i Sverige. Inte sällan var det folk under 30 år. Det var alltså
              folk som var 20 och några år som fick höra: Du är inte välkommen
              att hjälpa till i det här samhället. Du är inte välkommen att
              över huvud taget vara del av en försörjning i samhället. Detta
              är en förfärlig parentes i den svenska historien. Det ska vi aldrig
              återkomma till.
            </seg>
            <seg n="450dcdf0">
              Vi försöker däremot att göra det billigare att anställa till
              exempel ungdomar. Vi vill göra större skillnad mellan att arbeta
              och att inte arbeta, detta i motsats till det bidragssamhälle
              som Peter Persson föredrar.
            </seg>
          </u>
          <note type="speaker" n="ded50ae3">
            Anf. 98 PETER PERSSON (S):
          </note>
          <u who="peter_persson_cc6ba9" xml:id="i-1fbd985ace9601dc-1" n="8a08b2ce">
            <seg n="da11644c">
              Herr talman! Slaget mot försäkringen vid sjukdom och arbetslöshet
              har naturligtvis bidragit till en ojämlikhet. Jag konstaterar
              att när jag i dag går runt med elevrådet i Skarpnäcks skola barnen
              är mellan sex och tio år frågar jag vilka som är de två viktigaste
              frågorna. Svaret blir: Att man ska få jobb, men att de som inte
              får jobb ändå ska ha det hyggligt, att de ska få pengar.
            </seg>
            <seg n="930f4242">
              Barnen har en mer avancerad fördelningspolitisk uppfattning än
              Peter Norman. Jag konstaterade det hos elevrådet på Skarpnäcks
              skola. Peter Norman är oförmögen att tänka något annorlunda än
              att alla ska arbeta. När han säger det konstaterar jag att den
              linjen har han totalt misslyckats med. En massarbetslöshet biter
              sig fast, och ni slår mot de arbetslösa.
            </seg>
          </u>
          <note type="speaker" n="a223c231">
            Anf. 99 Statsrådet PETER NORMAN (M):
          </note>
          <u who="peter_norman_minister_2010" xml:id="i-d99340909ede5060-25" n="60aacd59">
            <seg n="b47a05df">
              Herr talman! Den här regeringen har lyckats pressa tillbaka de
              förtidspensionerade sedan er tid, Peter Persson, från 550 000
              människor till mindre än 400 000. Det tycker jag är en av de saker
              man kan vara stoltast över i den här regeringen. De här människorna
              har fått en möjlighet till egen försörjning, en möjlighet att
              vara del av ett samhälle, vilket blev dem berövat under er regeringstid
              förfärligt.
            </seg>
            <seg n="01633ec0">
              Sedan har vi olika syn på hur vi ska få folk i arbete. Vi tror
              att det är viktigast att man har en ordentlig skillnad mellan
              att arbeta och att inte arbeta. Vi tror att det vikigaste inte
              är att höja skatterna på arbete, allra minst för de ungdomar som
              i dag inte har arbete. Här tycker vi olika. Ni tror att höjda
              skatter på arbete leder till jobb. Vi tror det motsatta.
            </seg>
            <seg n="4eee40c0">
              Det är väl det här som är bra med politik, när det blir tydligt
              för väljarna vad de ska välja när valet närmar sig i september
              2014.
            </seg>
          </u>
          <note type="speaker" n="9eb42448">
            Anf. 100 TALMANNEN:
          </note>
          <u who="per_westerberg_talman" xml:id="i-d99340909ede5060-26" n="b5885a02">
            <seg n="356f4ae6">
              Därmed var veckans frågestund med regeringen avslutad. Vi tackar
              deltagande statsråd och ledamöter.
            </seg>
          </u>
          <note n="2a0730a5">
            7 § Intelligenta transportsystem på vägområdet
          </note>
          <note n="541db60c">
            Föredrogs
          </note>
          <note n="d47132d0">
            Talmannen konstaterade att ingen talare var anmäld.
          </note>
          <note n="64ae39ff">
            8 § Bosättningskravet vid biluthyrning
          </note>
          <note n="541db60c">
            Föredrogs
          </note>
          <note n="d47132d0">
            Talmannen konstaterade att ingen talare var anmäld.
          </note>
          <note n="8c9a4969">
            9 § Yrkestrafik- och taxifrågor
          </note>
          <note n="541db60c">
            Föredrogs
          </note>
          <note type="speaker" n="9240c65c">
            Anf. 101 LEIF PETTERSSON (S):
          </note>
          <u who="leif_pettersson_fd182b" xml:id="i-b4ad8d224b4e08e2-0" n="667b02a9">
            <seg n="9f0af999">
              Herr talman! Vi ska i dag debattera yrkestrafik- och taxifrågor.
              Det är frågor som är mycket viktiga för att våra transporter av
              gods och människor ska flyta smärtfritt.
            </seg>
            <seg n="774368eb">
              Låt mig först få konstatera att trafikutskottet på ett mycket
              bra sätt har lagt grunden för en fortsatt offensiv behandling
              av framför allt yrkestrafikfrågorna genom den rapport som vi lämnade
              för ungefär ett år sedan. Där har alla partier kommit överens
              om hur vi vill se grunden för den fortsatta hanteringen av dessa
              frågor. Det är bra och sänder en viktig signal till regeringen
              och näringen.
            </seg>
            <seg n="417bf483">
              Det hindrar inte att det finns skiljaktigheter mellan partierna.
              De viktigaste är synen på hur arbetskraft kan och får användas.
              De brister i detta hänseende som tv-programmet Uppdrag granskning
              visade är skrämmande och oroande. De kräver politiska åtgärder.
              Det tycker jag att vi ska ta fasta på i den här debatten.
            </seg>
            <seg n="fee0cb9c">
              Herr talman! Det handlar egentligen om konkurrens på lika villkor.
              Man får inte konkurrera genom att ge chaufförerna omänskliga arbetsvillkor
              och mycket låg lön. Ändå är det vad som sker varje dag i vårt
              land. Enligt min och Socialdemokraternas mening är detta oacceptabelt.
              När sådana marknadsstörningar upptäcks måste åtgärder vidtas.
              Annars sätts konkurrensen ur spel. De som fuskar vinner. Det är
              helt oacceptabelt.
            </seg>
            <seg n="99fc892f">
              Vi vill därför peka på två viktiga åtgärder. Den första är att
              beställaren av en transport, lång som kort, måste åläggas att
              kontrollera att sjysta villkor råder, att den man beställer transporten
              av eller den som den i sin tur anlitar för uppdraget har rent
              mjöl i påsen och uppfyller de krav som svenska avtal och svensk
              lag ställer. Med hårda straffsanktioner när inte detta uppfylls
              kommer vi en lång bit på väg.
            </seg>
            <seg n="fa164fb9">
              Den andra åtgärden vi vill vidta är att närmare undersöka om
              samma ordning som råder i Holland också skulle kunna införas i
              vårt land. Det innebär att den som kör åt ett åkeri också måste
              vara anställd av åkeriet. Om man anlitar en underentreprenör ska
              den också ha samma villkor. I Holland har den här ordningen gällt
              länge, och vi bör se om inte detta kan bli någonting också för
              Sverige. Det är ingen framgångsväg för Sverige att sätta konkurrensen
              ur spel och låta den som fuskar vinna.
            </seg>
            <seg n="001cb774">
              Ett annat problem är de så kallade cabotagetransporterna. Det
              finns företag i Sverige som har satt i system att utföra inrikestransporter
              med utländska förare och utländska fordon. Man gör det regelbundet
              och länge, inte bara de sju dagar som cabotageägarna säger att
              man får utföra de här transporterna under. Detta måste det bli
              stopp för. Även här kan ett utökat och skarpt beställaransvar
              vara en väg att gå.
            </seg>
            <seg n="0b4b658b">
              De regler som gäller ska följas. I dag finns nya sätt att övervaka
              och följa lastbilars rörelser. Genom en applikation, eller en
              app, i mobiltelefonen kan man knappa in ett fordons registreringsnummer
              och sedan följa bilens rörelser. Det här fick jag berättat för
              mig när jag var på Åkeriföretagens årsmöte. De hade provat den
              här appen och sett att det fungerade.
            </seg>
            <seg n="b04d95a4">
              En annan möjlighet är att som i Danmark kräva att chauffören
              alltid ska kunna visa klara papper på hur han har kört, hur länge
              han har varit i landet och var han har lastat och lossat.
            </seg>
            <seg n="df6ba665">
              Med det här vill jag ha sagt att polisen måste få bättre verktyg
              att kunna övervaka cabotage. Det är orimligt att situationen är
              som i dag, att polisen i princip måste följa efter en lastbil
              i en vecka för att kunna få bindande bevis för olaglig inrikestrafik.
              Det är ju det som det egentligen är. Det här kommer annars att
              äta ut hela den svenska åkerinäringen på några års sikt. Det var
              också uppgifter som jag fick när jag var på Åkeriföretagens årsmöte
              i Gällivare. Åkarna var väldigt oroade över detta.
            </seg>
            <seg n="d6302ec8">
              Ett annat problem är polisens möjligheter att hindra fortsatt
              färd för dem som har böter att betala. Här är det hög tid att
              vidta kraftfulla åtgärder. Jag vet att polisen motsätter sig så
              kallad klampning, det vill säga fastlåsning av fordon, men det
              är ändå något vi måste överväga. Även om det finns böter att betala
              ska man inte kunna smita ut ur landet. Här har också infrastrukturministern
              sagt att frågorna ska ses över. Det är bra att ministern tar tag
              i frågorna. Vi väntar på resultatet.
            </seg>
            <seg n="a58ce59d">
              Jag vill också berömma Transportstyrelsen, Skatteverket och Rikspolisstyrelsen
              för deras genomgång i utskottet. Det är glädjande att myndigheterna
              på detta sätt har börjat ta tag i dessa svåra och komplexa frågor.
              Jag kan inte undgå att tycka att vår rapport har gjort viss nytta.
              Regeringen har reagerat och fått myndigheterna att börja ta fram
              åtgärder. Det är så det ska gå till.
            </seg>
            <seg n="a078d047">
              Herr talman! Så över till taxifrågorna. Här finns mycket mer
              att önska för att få en sund bransch utan marknadsstörningar.
              Det första jag skulle vilja se är digitala förarkort för taxi
              på samma sätt som finns i övrigt inom åkeribranschen. Då skulle
              man mycket lättare kunna kontrollera kör- och vilotider och andra
              regler som är direkt förknippade med föraren. Man kan kontrollera
              att föraren inte har kört för flera olika taxiföretag i många
              timmar i sträck. Det skulle innebära en trafiksäkrare och sundare
              taxibransch.
            </seg>
            <seg n="95d3aea3">
              Vi har under många år i kammaren debatterat ämnet obligatoriska
              redovisningscentraler för taxi. De har kallats för olika saker,
              men det är samma sak vi har krävt. Den här frågan har verkligen
              dragits i långbänk av regeringen. Det ena argumentet efter det
              andra har använts för att dessa redovisningscentraler skulle vara
              en dålig idé och inte genomförbar.
            </seg>
            <seg n="89d48160">
              Först var det kostnaden. Det skulle bli så dyrt för taxibranschen
              att det inte skulle finnas några taxiföretag kvar. Det var Anders
              Borgs huvudinvändning. Han påstod att det skulle kosta mer än
              100 000 per taxibil att införa tömningscentraler. Jag vet inte
              var han har fått den siffran från, men den är tagen direkt ur
              luften. Det finns ingen relevans i siffran.
            </seg>
            <seg n="9ed5178f">
              En annan invändning var att redovisningscentraler skulle krångla
              till det för dem som inte vill vara med. Delvis finns den kvar
              än i dag. Det finns de som kör utan taxameter. Det kan verkligen
              diskuteras om de taxiföretagen ska omfattas av ett sådant system.
              Men det normala och rimliga måste vara att taxiföretag tömmer
              sina taxametrar i en tömningscentral.
            </seg>
            <seg n="7ec4bf40">
              Nästa invändning var att man måste utreda frågan. Jaha. Vi vet
              alla att det finns olika sätt att förhala en fråga. Att utreda
              något som redan är utrett är en sådan teknik. Det fanns nämligen
              en färdig utredning som det bara var att verkställa när den moderatledda
              regeringen tillträdde 2006. Men det ville man inte. Utredningen
              kastades i papperskorgen. Därför blir det svårt att ta till sig
              argumentet att utredningen nu är klar. Nu är det bara att vänta.
              Den kommer. Det sade man redan i fjol, och det har man sagt i
              år igen.
            </seg>
            <seg n="3d5cbb91">
              Vi litar helt enkelt inte på det. Det har varit för många turer
              i den här frågan. Det tillkännagivande som riksdagen kommer att
              ge i denna fråga ska ses mot bakgrund av en misstro mot att regeringen
              verkligen vill komma med något. Jag behöver kanske inte lägga
              till att Skatteverket är mycket angeläget om att få denna möjlighet
              till förenklad kontroll. Det skulle underlätta verkets arbete
              enormt.
            </seg>
            <seg n="887f4984">
              Vi vill också göra ett tillkännagivande till regeringen om att
              utreda taxibranschen. Taxibranschen avreglerades i slutet av 90-talet.
              Det var en kanske nödvändig men till alla delar långt ifrån lyckad
              åtgärd. Det var en socialdemokratisk regering som tog initiativet,
              men avregleringen var inte till alla delar bra. Det är nu hög
              tid att titta närmare på avregleringen. En ordentlig genomlysning
              följd av ett utredningsarbete med skarpa förslag är vad vi förväntar
              oss. Vi tror dessutom att utredningen bör vara parlamentarisk
              eftersom frågan är så viktig. I det här utredningsarbetet kan
              man också titta närmare på det förslag jag inledde med, nämligen
              digitala förarkort.
            </seg>
            <seg n="12690014">
              Utredningen bör också titta närmare på de upphandlade taxitjänsterna.
              Färdtjänst, skolskjuts och sjukresor är exempel på vad som i dag
              upphandlas. I vissa fall leder upphandlingen till att lokala taxiföretag
              slås ut, och därför finns inte någon vanlig taxi på den aktuella
              orten när de upphandlade tjänsterna har lagts ut på företag från
              en större närliggande ort. Allt detta leder till stora problem.
              Vanligt folk kan helt enkelt inte åka taxi kvällstid. Det finns
              nog de som frestas att ta bilen trots att de har druckit en öl
              eller två. Det är inte bra. Så ska det inte vara.
            </seg>
          </u>
          <note n="a46f0079">
            Herr talman! Jag står självklart bakom alla socialdemokratiska
            reservationer i ärendet, men för tids vinnande yrkar jag bifall
            bara till reservation nr 5 och reservation nr 9.
          </note>
          <note n="5a99cc3a">
            I detta anförande instämde Lars Johansson, Lars Mejern Larsson,
            Désirée Liljevall, Suzanne Svensson och Anders Ygeman (alla S).
          </note>
          <note type="speaker" n="f69b35ae">
            Anf. 102 STEN BERGHEDEN (M):
          </note>
          <note n="a34ac775">
            Herr talman! Betänkandet i dag handlar om yrkestrafikfrågor och
            om taxifrågor. Betänkandet innehåller 35 motionsyrkanden, och
            utskottet föreslår fyra tillkännagivanden. Betänkandet innehåller
            tio reservationer och två särskilda yttranden.
          </note>
          <u who="sten_bergheden_9b7ab0" xml:id="i-f090231323f38250-0" n="04147772">
            <seg n="a42cefd8">
              I betänkandet tas också upp frågor om säkra uppställningsplatser,
              konkurrensvillkoren för åkeribranschen, olaglig trafik, cabotagefrågor
              med mera.
            </seg>
            <seg n="96ce9c1b">
              Taxifrågorna kommer att debatteras av Christer Akej, och jag
              kommer mer att koncentrera mitt inlägg på yrkestrafiken och övriga
              delar i betänkandet.
            </seg>
            <seg n="a42ac1bb">
              Herr talman! Inledningsvis vill jag säga att utskottet i frågan
              om åkeribranschen är helt överens om att det behövs åtgärder mot
              den olagliga trafiken och konkurrensen. Alla berörda måste nu
              ta sin del av ansvaret.
            </seg>
            <seg n="2369bd2a">
              Under 2011 och till mars 2012 genomförde trafikutskottet en omfattande
              utredning om yrkestrafiken och presenterade i stor enighet förslag
              på åtgärder. Därefter gav regeringen och departementet uppdraget
              till berörda myndigheter att lämna förslag på hur man ska klara
              av kontrollerna och tillsynen av den yrkesmässiga trafiken.
            </seg>
            <seg n="dfefe148">
              Nu har polisen, Transportstyrelsen, åklagarna och Skatteverket
              nyligen presenterat hur de har tänkt att lösa problemen, och de
              kommer också att jobba vidare med fler åtgärder.
            </seg>
            <seg n="9c7ee035">
              Herr talman! Vi har fått redovisat i utskottet att det pågår
              ett brett arbete för att hitta lösningar på problemen såväl inom
              Transportstyrelsen, Skatteverket som hos polisen. Detta visar
              på att alla har sett problemen och jobbar nu aktivt för att hitta
              lösningar.
            </seg>
            <seg n="a6e41e1c">
              Transportstyrelsen kommer att jobba fram register över lagliga
              och olagliga åkerier och arbeta närmare polisen för att ta fram
              en bra tillsynsstrategi. Åklagarna placerade för ett år sedan
              hanteringen av yrkestrafikbrotten på två ställen i landet, nämligen
              Östersund och Landskrona, för att där koncentrera kompetensen
              ytterligare. Skatteverket arbetar nu aktivt med att jaga fusk
              inom bemanningsföretag, till exempel F-skattsedlar och olagliga
              anställningar.
            </seg>
            <seg n="abef8e0a">
              Herr talman! Polisen har ett stort arbete att göra ute på våra
              vägar, och därför har regeringen nyligen lagt ut ett uppdrag att
              utreda förutsättningarna för att ge polisen möjlighet att använda
              verktyget klampning. Det innebär att ett fordon kan låsas fast
              tills böterna är betalda och utredningen är klar. Det kan vara
              ett sätt att bromsa den olagliga trafiken.
            </seg>
            <seg n="9a6529f4">
              Regeringen vill också att man utvärderar och informerar runt
              beställaransvaret. Vid behov kommer vi att införa ett utökat beställaransvar,
              för att alla beställare ska ta ett större ansvar innan man anlitar
              en misstänkt olaglig lastbilstransport.
            </seg>
            <seg n="81b70122">
              Många kan säkert tycka det tycker vi ibland också själva som
              politiker att det tar för lång tid att förändra lagar och regler.
              Men vi får inte glömma bort att regler och lagar tar lite tid
              att ändra. Det är också viktigt att det blir rätt och bra från
              början när man ändrar något i lagarna, så att man inte sedan hittar
              nya problem och tvingas ändra och justera i efterhand. Därför
              kan det krävas utredningar med mera som ibland kan kännas lite
              väl långdragna.
            </seg>
            <seg n="bd276cff">
              Herr talman! Vad är det då som vi inte är helt överens om i detta
              betänkande? Vi kan börja med ett av de tillkännagivanden som vi
              i Alliansen inte står bakom. Det är att utreda och eventuellt
              införa Hollandsmodellen rakt av. Ingen vet exakt vad den modellen
              innebär, inte ens oppositionen i riksdagen och knappast ens holländarna
              själva. Och ingen vet hur länge Holland får behålla dessa regler
              för EU.
            </seg>
            <seg n="2bffb504">
              Därför borde det, som vi ser det, vara bättre att studera även
              andra bra förslag som finns runt om i Europa. Vi vill inte stänga
              någon dörr för att andra länder har bättre lösningar på problemen.
              Låt oss undersöka alla alternativ som finns innan vi bestämmer
              hur vi ska lösa frågorna på bästa sätt. Därför vill vi se mer
              brett på vilka idéer som kan plockas hem till Sverige.
            </seg>
            <seg n="0ac4bd09">
              Att införa regler för transportbranschen under kort tid som sedan
              eventuellt måste avvecklas gynnar inte branschen. Den modell man
              inför måste ha längre livstid än endast något år eller ett par
              år. Men självklart tycker Alliansen att det är värt att studera
              vad andra länder gör för att komma till rätta med problemen, och
              det tänker vi göra.
            </seg>
            <seg n="ee37f4ac">
              Herr talman! Det andra tillkännagivandet handlar om cabotagetrafiken.
              Cabotagetrafik är i grund och botten något bra. Det innebär att
              man, när man transporterar varor runt om i Europa, på återlass
              kan ta med sig andra produkter inom landet eller tillbaka till
              sitt hemland. Detta spar transportkostnader och effektiviserar
              transportsektorn men är också mycket miljövänligt, då transporterna
              annars skulle gå tomma tillbaka till respektive land.
            </seg>
            <seg n="f4027edc">
              Vad är då problemet? Jo, det är när man börjar missbruka reglerna:
              Man är inne i ett land längre tid än man har rätt till, man kör
              transporter som man lagligen inte har rätt att utföra, man dumpar
              priser och man struntar i regelefterlevnaden med kör- och vilotider
              med mera. Då uppstår en situation som innebär att lagliga transporter
              blir utkonkurrerade av olagliga transporter, vilket är helt oacceptabelt.
            </seg>
            <seg n="f1febcf2">
              Om inte polisen och åklagarna är tillräckligt aktiva och jagar
              den här brottsligheten riskerar den att fortsätta och även öka,
              och det kommer i så fall att snedvrida konkurrensen ytterligare.
              Brott ska aldrig löna sig.
            </seg>
            <seg n="43b40e7d">
              Herr talman! Därför har utskottet påpekat att detta måste lösas
              skyndsamt, och departementet har tryckt på ansvariga tillsynsmyndigheter
              för att finna lösningar. Trafikutskottet kommer att fortsätta
              att bevaka dessa frågor noga.
            </seg>
            <seg n="bac4075d">
              En annan fråga som lyfts upp i en av reservationerna är säkra
              uppställningsplatser. Här jobbar man både genom EU-projekt och
              med TEN-vägarna för att få fram fler säkra uppställningsplatser.
              Vi räknar också med att man tar med den saken i länsplaneringen
              i december. Det är viktigt att vi ser var vi kan anlägga dessa
              och vem ska ha ansvaret, och det är viktigt att länsplaneringen
              tar med det i sina beräkningar.
            </seg>
            <seg n="7e08b17b">
              Här kan säkert också kommunerna utmed de större vägarna vara
              med i arbetet, och försäkringsbolagen borde också ha ett stort
              intresse av hur man kan minska stölder och brott utmed våra vägar.
            </seg>
            <seg n="1de9ced6">
              Utskottet kommer att följa även den här frågan noga, för att
              minska brottsligheten utmed våra vägar.
            </seg>
            <seg n="4f5a180a">
              Herr talman! När det gäller reservationen om hårdare straff och
              högre böter vill jag säga att regeringen ständigt ser över detta.
              Det är viktigt att man har straff och bötesnivåer som är tillräckligt
              avskräckande och rimliga för brottet.
            </seg>
            <seg n="e19bdf29">
              Här tror jag att det är viktigt att vi har en tät dialog med
              branschen, så att vi hamnar rätt. Det får inte vara så att ett
              snöoväder eller annat som påverkar körtider med mera resulterar
              i höga böter eller straff. Vi vet alla att det ute på våra vägar
              ständigt händer saker som är svåra att förutse. Allt kan man inte
              planera in och gardera sig mot, utan ibland blir det trots god
              planering fel, och då måste straffet vara rimligt utifrån den
              överträdelsen.
            </seg>
            <seg n="837e2cab">
              Vi vet också att våra grannländer har lite olika eftergifter
              och tolkningar av reglerna. Detta är värt att studera vidare.
              Men det är viktigt att vi kommer åt dem som sätter i system att
              fuska och som ständigt utnyttjar regelsystemet, på grund av att
              det är låga böter. Dessa måste få mer kännbara straff i framtiden.
            </seg>
            <seg n="f2141a54">
              Avslutningsvis vill jag tacka utskottet, departementet, regeringen
              och myndigheterna för att man har tagit åkeribranschens problem
              på allvar och att vi nu tillsammans jobbar med att lösa detta.
            </seg>
          </u>
          <note n="cb4d6bfe">
            Jag yrkar bifall på utskottets förslag bortsett från punkterna
            4 och 13.
          </note>
          <note type="speaker" n="647111e0">
            Anf. 103 LEIF PETTERSSON (S) replik:
          </note>
          <u who="leif_pettersson_fd182b" xml:id="i-b4ad8d224b4e08e2-1" n="667b02a9">
            <seg n="38eb36b6">
              Herr talman! Beträffande kampen mot olagligheter och att sätta
              konkurrensen ur spel tror jag, Sten Bergheden, att vi kan ta varandra
              i hand och säga att vi är helt överens det måste göras något åt
              det. Men vi är inte riktigt överens om metoderna.
            </seg>
            <seg n="ddff75fa">
              Du säger att man ska ha ett register över olagliga åkerier. Jag
              undrar hur man kan få fram ett sådant från Transportstyrelsen.
              Det kan väl vara lite besvärligt att hitta. De lagliga åkerierna
              är det väl bra om man kan få fram och dessutom om man kan få fram
              priserna.
            </seg>
            <seg n="6ec29101">
              Du säger också att ni inte vill köpa den holländska modellen
              rakt av. Nej, det vill inte någon. Vi har inte i vårt tillkännagivande
              sagt att vi ska köpa den holländska modellen rakt av. Vi har i
              stället sagt: Titta närmare på den! Kan det vara något för oss?
              Kan det här fungera i Sverige? Det är vad vi har sagt och begärt.
            </seg>
            <seg n="0930f023">
              Du säger också att det finns andra bra exempel i andra länder.
              Då undrar jag: Vilka då? Ni har aldrig nämnt några i utskottsarbetet
              i alla fall. Det vore kanske bra att få reda på det nu, så att
              vi i det fortsatta arbetet med de här frågorna kan få de bra exempel
              som finns på andra håll.
            </seg>
            <seg n="2ff6167a">
              Beställaransvaret är vi väl också överens om att vi måste stärka
              upp. Frågan är bara hur mycket vi ska stärka upp det. Jag tycker
              att vi i alla fall skulle kunna använda oss av ungefär samma modell
              som i Finland, där beställaren verkligen måste ta reda på hur
              saker och ting är innan man beställer en transport. Och man ska
              naturligtvis inte beställa en olaglig transport utan en laglig
              transport där tror jag att din tunga slant, bara.
            </seg>
            <seg n="d33ddc44">
              Jag funderar lite på det här. Kan du förklara för mig: Vilka
              andra bra förslag finns det i andra länder?
            </seg>
          </u>
          <note type="speaker" n="be433d04">
            Anf. 104 STEN BERGHEDEN (M) replik:
          </note>
          <u who="sten_bergheden_9b7ab0" xml:id="i-1fe3b61e8eed1cc3-0" n="04147772">
            <seg n="7740f30c">
              Herr talman! Framför allt är det viktigt att vi tittar över den
              här delen. Det som har diskuterats nu har bara varit Hollandsmodellen.
              Vi vet att Finland har haft vissa antydningar om att reglera eller
              förändra.
            </seg>
            <seg n="d52a4e7c">
              Det viktigaste är att vi tar en diskussion. Holland har en egen
              modell som är nästan unik i Europa. Vi borde väl titta på hur
              Tyskland, Belgien, Danmark, Norge och övriga har löst det innan
              vi bestämmer oss för att vi ska använda Hollands modell. Det är
              där er reservation blir så utpekande. Ni har pekat just på Hollands
              modell som den enda lösningen. Vi är mer öppna för att man tittar
              brett i Europa på exakt vad som finns. Annars skulle jag kunna
              förklara och säga om jag visste. Men det viktiga är att vi tittar
              på de delarna innan vi för fram att den ena eller den andra modellen
              är bäst.
            </seg>
            <seg n="b8ba3c55">
              Det finns ett annat regelverk till exempel i Danmark, där man
              i vissa delar har eftergifter beträffande kör- och vilotider och
              annat. Jag tror att det är viktigt att vi tittar över hur man
              tolkar olika regler i andra länder, så att vi på sikt får en harmonisering,
              så att man i Sverige inte kan säga att man är straffad på det
              ena eller det andra sättet. Ska vi ha lika villkor i Europa ska
              väl inte Holland ha en viss modell, Danmark en annan modell, Tyskland
              ytterligare en annan modell, utan vi ska väl försöka landa så
              nära varandra att vi faktiskt har en fri konkurrens mellan länderna.
            </seg>
          </u>
          <note type="speaker" n="91efbef6">
            Anf. 105 LEIF PETTERSSON (S) replik:
          </note>
          <u who="leif_pettersson_fd182b" xml:id="i-b4ad8d224b4e08e2-2" n="667b02a9">
            <seg n="3a0ef3fe">
              Herr talman! Naturligtvis ska vi försöka harmonisera reglerna
              i den utsträckning det går. Det är ett arbete som regeringarna
              har att utföra. Det vore bra om vi till en del kanske inte fullt
              ut men till en stor del hade gemensamma regler i Europa.
            </seg>
            <seg n="56e04a0f">
              Då kanske den holländska modellen skulle gälla vad vet jag. Den
              har gällt under många år i Holland.
            </seg>
            <seg n="500f8f9b">
              Det finns ju många stora holländska åkerier, och inget av dem
              har fört frågan vidare till EG-domstolen. Inget av dem har klagat
              på att den här modellen finns. Något bra med den måste det alltså
              finnas ändå, och det är det vi vill titta närmare på. Vi har inte
              sagt att vi ska införa den rakt av. Det vill jag särskilt poängtera.
            </seg>
            <seg n="964761e8">
              När det gäller cabotagetransporter måste jag få rätta dig på
              en punkt. Cabotagetransporter gäller inte transporter tillbaka
              till hemlandet utan transporter inom landet. Transporter tillbaka
              till sitt hemland får man göra i alla fall. Det må så vara.
            </seg>
            <seg n="f9d3d788">
              Det talas mycket om Danmark här. I Danmark har man lite andra
              krav på dem som bedriver inrikestrafik. De ska kunna visa att
              de inte har bedrivit olaglig inrikestrafik och lastat och lossat
              för många gånger och funnits där för länge. Samtidigt vet vi ju
              att ett av de åkerier som är mest ifrågasatt när det gäller cabotagetransporter
              i Sverige är ett av de stora danska åkerierna. Det har visserligen
              ett dotterbolag i Polen också, men i alla fall. Danmark är kanske
              inte alltid en förebild, men man kanske skulle titta närmare på
              hur man behandlar cabotage i Danmark.
            </seg>
          </u>
          <note type="speaker" n="00f3665d">
            Anf. 106 STEN BERGHEDEN (M) replik:
          </note>
          <u who="sten_bergheden_9b7ab0" xml:id="i-1fe3b61e8eed1cc3-1" n="04147772">
            <seg n="29119646">
              Herr talman! Först ska jag säga att jag tycker att det är positivt.
              Du antyder att det inte är fel att vi tittar på fler länder, och
              det hade ju varit trevligt om ni hade skrivit det i ert tillkännagivande.
              Jag tar i alla fall med mig att vi i stort sett är överens om
              att kanske titta på fler modeller runt om i Europa innan vi hittar
              på att införa någon ny variant. Skulle vi införa unika specialregler
              för åkeribranschen, vilken blir då nästa bransch som vi ska införa
              specialregler i Sverige för? Är det byggnadssektorn eller någon
              annan sektor vi ska tvinga, eller ska vi tillåta företag att utföra
              olika uppdrag runt om i Europa? Vi ska självfallet se till att
              den lagliga delen efterlevs och att vi har kontrollverksamhet
              med polis och åklagare.
            </seg>
            <seg n="729b6ea2">
              En annan bra sak som nämndes här är beställaransvaret. Jag tror
              att det är bra att vi gör den här utvärderingen av vad den del
              av beställaransvaret som vi har infört har betytt, och sedan får
              vi se över om det räcker. Ett utökat beställaransvar eller en
              skärpning i den här delen kan säkert underlätta en hel del för
              att få fler lagliga transporter runt om i landet, och det är något
              vi säkert får titta vidare på.
            </seg>
            <seg n="e8c5154e">
              Det är alltså mycket på gång. Jag tycker att vi har jobbat så
              snabbt som det går. Jag hoppas att vi kan fortsätta i denna positiva
              anda och lösa de frågor inom åkeribranschen som är möjliga att
              lösa och att vi kan komma till bra lösningar som gör att konkurrenssituationen
              och lagligheten blir mycket bättre på våra vägar runt om i Sverige.
            </seg>
          </u>
          <note type="speaker" n="8ac0b685">
            Anf. 107 ANNIKA LILLEMETS (MP):
          </note>
          <u who="annika_lillemets_0161f8" xml:id="i-be9c8f7f77370eb2-0" n="74c16327">
            <seg n="34e1c72d">
              Herr talman! I det betänkande vi nu debatterar avhandlas många
              viktiga frågor. Jag väljer att fokusera på en av dem, en bokstavligen
              livsviktig fråga, nämligen hastighetsefterlevnad för tung trafik.
              Det finns flera goda skäl att hålla nere hastigheterna på våra
              vägar. Det handlar om både trafiksäkerhet och miljö.
            </seg>
            <seg n="02e96981">
              Sänkta hastigheter är ett effektivt sätt för alla trafikslag
              att spara bränsle. År 2004 beräknades hastighetsöverträdelser
              inom vägtrafik ge merutsläpp på hela 690 000 ton, vilket motsvarade
              en ökning av vägtrafikens utsläpp med knappt 4 procent. Av den
              ökning av utsläpp som för höga hastigheter leder till står tunga
              fordon för en tredjedel, 230 000 ton. Det är betydligt mer än
              deras andel av trafikarbetet. Därför är det särskilt viktigt att
              få de tunga fordonens förare att hålla hastigheten.
            </seg>
            <seg n="4edb8cfe">
              Tunga lastbilar med släp är utrustade med hastighetsregulatorer
              som begränsar hastigheten. Dessa är enligt EU-direktiv inställda
              på 89 kilometer i timmen trots att högsta tillåtna hastighet är
              80 kilometer i timmen. Om regulatorn ställdes om till 80 kilometer
              i timmen skulle koldioxidutsläppen för en tung lastbil med släp
              på landsväg minska med 8 procent. Trafikverket föreslår att lagstiftning
              bör införas inom EU som gör detta obligatoriskt i alla fordon
              senast 2020. Vi anser att Sverige redan nu ska ställa krav på
              hastighetsefterlevnad i tunga fordon i enlighet med Trafikverkets
              förslag.
            </seg>
            <seg n="bb662deb">
              Om lastbilarna kör långsammare, det vill säga håller hastighetsbegränsningarna,
              så förbättras även trafiksäkerheten påtagligt. Ju fortare bilarna
              körs, desto farligare blir det för både människor och miljö. Lastbilar
              är nämligen inblandade i många trafikolyckor på våra vägar. Vi
              har alla sett de skrämmande bilderna från masskrocken på Tranarpsbron
              i Skåne i vintras, där en person tragiskt omkom och många skadades.
              Vartannat fordon på bron var en lastbil. Enligt uppgift från bland
              andra Helsingborgs Dagblad var den främsta orsaken till olyckan
              att flera lastbilschaufförer körde för fort och med för små avstånd
              givet de väderförhållanden som rådde.
            </seg>
            <seg n="7f651c91">
              En olycka mellan en lastbil och en personbil får ofta allvarliga
              följder. Ju tyngre lastbilen är, desto farligare krockvåld. Den
              tunga trafiken är inblandad i 20 procent av dödsolyckorna på vägarna,
              och problemet ökar. Sedan Moderaterna tog över transportpolitiken
              2006 har antalet svenska lastbilar på vägarna ökat med nästan
              80 000. En halv miljon svenska lastbilar åker nu på våra vägar.
              Vi vet också att de utländska lastbilarna ökar i antal hela tiden.
            </seg>
            <seg n="399b4b42">
              Det här är inte rätt väg att gå. Att minska lastbilstrafiken
              på våra vägar är inte bara en miljöfråga utan också en fråga om
              att rädda liv.
            </seg>
            <seg n="2f4a6295">
              Oavsett hur man ser på ökningen av lastbilstrafiken har jag svårt
              att förstå varför man inte genast vill se till att vidta de åtgärder
              som står till buds för att få ned farten på vägarna. Det borde
              enligt min mening vara självklart att redan nu ställa krav på
              att lastbilarnas hastighetsregulatorer ställs om till högsta tillåtna
              hastighet, 80 kilometer i timmen.
            </seg>
            <seg n="916f1eb7">
              Som påpekas i betänkandet är det otillfredsställande att den
              tunga lastbilstrafiken inte följer gällande hastighetsbestämmelser.
              Vid 2012 års mätning av Trafikverket överskreds den av hela 70
              procent av lastbilarna med släp. Det är alltså ett stort problem.
              Det är visserligen bra, vilket också påpekas i betänkandet, att
              berörda myndigheter, företag och organisationer som är insatta
              i frågan håller konferenser, diskuterar och samordnar, och jag
              hoppas verkligen att de finner många bra åtgärder för att förbättra
              trafiksäkerheten och hastighetsefterlevnaden. Jag tycker därför
              att det finns all anledning att vi i riksdagen här och nu drar
              vårt strå till stacken, närmare bestämt genom att bifalla reservation
              1 av Miljöpartiet och Vänsterpartiet.
            </seg>
            <seg n="796aebfe">
              Herr talman! Ett skäl till att hastigheterna inte hålls kan tyvärr
              vara att lastbilschaufförerna tvingas arbeta under svåra och orimliga
              förhållanden och pressas till att köra för fort för att göra det
              de blivit ålagda av sin uppdragsgivare. Det är viktigt att i alla
              sammanhang ta ställning mot att människor utnyttjas, i detta fall
              av oseriösa transportföretag, och tvingas arbeta under dåliga
              villkor och på ett sätt som utsätter både dem själva och andra
              för fara. Här har vi i riksdagen ett stort ansvar.
            </seg>
            <seg n="9edfd22f">
              Enligt uppskattningar från arbetsmarknadens parter har antalet
              utländska egenföretagare i den svenska åkerinäringen ökat markant
              på senare år, och det finns i dag många utländska förare i Sverige
              som inte är formellt anställda trots anställningsliknande förhållanden.
              Lönedumpning, annan rovdrift och utnyttjande av människor är alltför
              vanligt men aldrig acceptabelt.
            </seg>
            <seg n="bc88b85c">
              Det behövs krafttag mot dessa avarter, för att ge branschen förutsättningar
              att fungera på goda och för alla inblandade parter sjysta villkor.
              Det är inte okej att seriösa företag konkurreras ut av andra som
              inte drar sig för att utnyttja människor.
            </seg>
            <seg n="f494333a">
              I vissa andra europeiska länder har man valt att försöka stävja
              utvecklingen med att personer utnyttjas genom att arbeta under
              anställningsliknande, dåliga förhållanden. Jag vill också nämna
              den holländska modellen, som har debatterats här redan. Den går
              ut på att ställa krav på att de som arbetar i transportnäringen
              ska vara anställda i det företag som innehar trafiktillståndet,
              att bemanningsföretag som kontrakteras i transportnäringen har
              kollektivavtal och att underentreprenörer ska ha egna trafiktillstånd
              och egna fordon. Så har man försökt skapa en mer konkurrensneutral
              transportnäring där det inte lönar sig att göra fel samtidigt
              som man motverkar att utländsk arbetskraft utnyttjas, så att alla
              människor ska ha samma värde på arbetsmarknaden oavsett nationalitet.
            </seg>
            <seg n="0a9b4114">
              Det här tycker jag är någonting som är väl värt för oss i Sverige
              att inspireras av. Det handlar helt enkelt om att se: Hur har
              man gjort på annat håll? Här har man försökt göra någonting bra.
            </seg>
            <seg n="5666b0fa">
              Det är väl värt att vi undersöker det även här i Sverige. Det
              tycker jag är klokt.
            </seg>
            <seg n="c15cec23">
              Det har sagts mycket annat också. Jag ska inte räkna upp allting
              här. Det finns många andra insatser som nämns i betänkandet för
              en sund och väl fungerande yrkestrafik och mot avarter. Det gäller
              både åkerinäringen och taxi, inte minst. Jag hoppas att det kommer
              att bli bättre nu.
            </seg>
            <seg n="55efe73a">
              Givetvis vill jag säga att jag står bakom alla Miljöpartiets
              reservationer, men för tids vinnande väljer jag att yrka bifall
              bara till reservation 1 om hastighetsefterlevnad för tung trafik
              samt till utskottets förslag under punkt 4 om konkurrensvillkoren
              inom yrkestrafiken och under punkt 13 om obligatoriska redovisningscentraler.
            </seg>
          </u>
          <note n="34466a6c">
            I detta anförande instämde Stina Bergström (MP).
          </note>
          <note type="speaker" n="79300fe8">
            Anf. 108 LARS TYSKLIND (FP):
          </note>
          <u who="lars_tysklind_44f290" xml:id="i-451660dbcd19a2fa-0" n="ed965f37" next="i-0833027f1f1c9d92-0">
            <seg n="7a975740">
              Herr talman! Jag börjar med att instämma i Sten Berghedens anförande.
              Jag kan väl även instämma i Annika Lillemets anförande kring att
              det är väldigt viktigt att hålla hastigheterna. Det finns inte
              minst ekonomiska incitament att göra detta. Det är en viktig fråga
              i sig.
            </seg>
            <seg n="05aeaf50">
              Sedan yrkar jag bifall till förslaget i betänkandet förutom när
              det gäller punkterna 4 och 13. Den sistnämnda handlar om obligatoriska
              redovisningscentraler för taxi. Den frågan kommer jag att återkomma
              till lite senare.
            </seg>
            <seg n="3e59d49e">
              Det här betänkandet handlar om 35 motionsyrkanden från motionstiden
              2012. Det genomgående temat är vikten av relevanta regler och
              regelefterlevnad inom yrkesmässig trafik. Det är både godstrafik
              och taxi.
            </seg>
            <seg n="8e4f9314">
              Folkpartiets utgångspunkt är glasklar, och den delar jag säkert
              med allihop här i kammaren. Den är att det alltid måste löna sig
              att följa regelverket, både när det gäller yrkesmässiga transporter
              och inom taxitrafiken. Naturligtvis gäller också motsatsen. Är
              det så att man faktiskt bryter mot reglerna ska det vara stor
              risk för upptäckt, och det ska vara kännbara sanktioner om man
              inte följer regelverket.
            </seg>
            <seg n="6633489a">
              Herr talman! För bara cirka två veckor sedan besökte jag ett
              välrenommerat stort åkeri hemma i Bohuslän. Man hade den veckan
              känt sig tvingad att varsla samtliga sina 43 chaufförer då man
              såg att det var omöjligt att konkurrera prismässigt. Det tydliggör
              på allra bästa sätt att det naturligtvis inte står helt rätt till
              inom den svenska yrkestrafiken. Målsättningen måste vara att få
              till en vägtransportmarknad som har tydliga och kontrollerbara
              regler som ger förutsättningar för en sund konkurrens.
            </seg>
            <seg n="9e8e6ee1">
              Den här verklighetsbilden delar vi allihop. Det visade sig inte
              minst när vi gjorde uppföljningsarbetet i utskottet. Ett helt
              enigt utskott ställde sig bakom rapporten Tillsynen av yrkesmässiga
              godstransporter på väg . Det var under förra våren som vi gjorde
              detta.
            </seg>
            <seg n="15e6ec8b">
              Frågan är definitivt inte ny, och det pågår viktiga processer
              just nu kring detta. Jag tror väl också, som Leif Pettersson,
              att vår rapport nog har spelat en viss roll. Vi kan åtminstone
              hoppas på det, att den drev på frågan något.
            </seg>
            <seg n="1e1bc159">
              En bra sammanfattning och slutsats av vår rapport från trafikutskottet
              är att tillsynen av lastbilstransporter behöver bli bättre och
              effektivare men också att det kan finnas behov av att se över
              själva regelverken. Det handlar då inte minst om att man även
              i samverkan mellan olika myndigheter och också mellan myndigheter
              och åkeribranschen diskuterar hur man ska komma till rätta med
              problemen.
            </seg>
            <seg n="72f25feb">
              Det kändes då väldigt positivt och tillfredsställande att regeringen
              tämligen omgående, nästan i samma vecka som vi lade fram vår rapport,
              gav ett uppdrag till Transportstyrelsen och Rikspolisstyrelsen
              att göra en uppföljning och analys av regelefterlevnaden inom
              yrkestrafiken på väg. I det uppdraget ingick även att lämna förslag
              på eventuella åtgärder för att effektivisera tillsyn och kontroll.
            </seg>
            <seg n="61fab653">
              Det uppdraget slutredovisades för drygt två månader sedan den
              8 mars tror jag att det var. Det var en hel del förslag. Det kanske
              viktigaste nu är att man ändå går vidare från myndigheternas sida,
              Transportstyrelsen och Rikspolisstyrelsen. Man ska ta fram en
              gemensam strategi för tillsyn och kontroll av yrkestrafiken på
              väg, och den ska vara klar senast vid halvårsskiftet.
            </seg>
            <seg n="6c0f1ca4">
              Jag tror att det är helt avgörande. Vi kan prata om resurser
              och så vidare, men det gäller att samordna resurserna och göra
              rätt saker och göra de riskvärderingar som krävs, så att man faktiskt
              tittar på där brott verkligen begås.
            </seg>
            <seg n="c07ac113">
              Ni har varit inne på det tidigare i debatten, att om man bryter
              mot regelverket måste det också finnas straffpåföljder. Och man
              måste från domstolarnas sida verkligen döma ut de här straffpåföljderna.
              Då finns det en försöksverksamhet, men jag utgår från att det
              kommer att bli en permanent verksamhet, som pågår vid åklagarkamrarna
              i Östersund och Karlskrona. Där har man koncentrerat den här typen
              av ärenden, så att man skaffar sig rutin. Det har ju handlat mycket
              om bevisbörda här. Och det finns frikännanden som man kanske har
              förvånat sig över ibland. Därför tror jag att åklagarmyndighetens
              arbete där kan vara väldigt viktigt.
            </seg>
            <seg n="ef25cdbf">
              Herr talman! En annan sak som lyftes upp i trafikutskottets rapport
              var att man ville följa upp beställaransvaret och se om det verkligen
              fungerar. Man ville se om det nuvarande systemet med krav på att
              faktiskt ta reda på om det fuskas i transporten är tillräckligt
              effektivt. Det kan gälla till exempel otillåten cabotageverksamhet.
              Cabotage är ju de här inrikestransporterna man får göra ett antal
              som det har pratats om här tidigare. Man ville se om det är ett
              tillräckligt effektivt system för att förhindra otillåten sådan
              verksamhet.
            </seg>
            <seg n="d688fa73">
              Det arbetet är naturligtvis inte avslutat. Det är väldigt positivt
              att infrastrukturministern tydligt aviserat att arbetet med att
              få bort fusket inom yrkestrafiken skyndsamt ska fortsätta. En
              av de punkter som har lyfts fram är uppdraget till Transportstyrelsen
              att göra just ytterligare analyser vad gäller otillåten cabotageverksamhet.
              Cabotage kan ju vara positivt i en viss bemärkelse, men otillåten
              cabotageverksamhet ska motverkas. Man ska då komma med förslag
              på åtgärder för att motverka sådan.
            </seg>
            <seg n="d1f408c2">
              Vi har även diskuterat vad det ska kosta att inte följa regelverket.
              En åtgärd som, åtminstone spontant, känns relevant är att hindra
              förare att köra vidare innan de har betalat de avgifter och böter
              som de ska betala. Det är väl bra att man tittar vidare på det
              här med klampning och att kunna låsa fast bilar. Men man ska väl
              även titta vidare på de förslag som Rikspolisstyrelsen har kommit
              med tidigare om att omhänderta frakthandlingar, fordonsnycklar
              och registreringsskyltar. Man ska ju använda det som är effektivast
              i varje sammanhang. Klampning kan låta väldigt effektivt, drastiskt,
              bra och så vidare, men i vissa sammanhang kan det vara en lite
              överdriven insats, så att säga, och bara skapa merarbete.
            </seg>
            <seg n="3e8da492">
              Återigen är det detta med beställaransvaret. Det finns ju en
              EU-förordning om beställaransvaret. Men det handlar ändå om att
              man tittar vidare på om det verkligen räcker till. Det här tror
              jag är en viktig fråga. Det har kanske inte bara med regelverket
              att göra. Man borde ha en viss moral i affärslivet också. En som
              beställer transporter som det är uppenbart inte kan kosta så lite,
              om det körs regelrätt, borde naturligtvis kunna ställas till svars
              för det.
            </seg>
            <seg n="f0936dff">
              Taxibranschen är också med i det här betänkandet. Även där vill
              man från regeringens sida analysera vidare om de pågående och
              planerade åtgärderna är tillräckliga för att komma till rätta
              med de problem som finns.
            </seg>
            <seg n="3f7b4975">
              Det finns redan förslag om tillståndsmätningar för taxi man ser
              alltså på regelefterlevnaden som ska göras med ett antal års mellanrum.
              Och det här med obligatoriska redovisningscentraler är minst sagt
              på gång, om man säger så.
            </seg>
            <seg n="aa886844">
              Sammanfattningsvis är det inte bara trafikutskottet utan även
              regeringen som har en tydlig ambition att målmedvetet och konsekvent
              jobba vidare med det påbörjade arbetet för att komma till rätta
              med bristande regelefterlevnad inom den yrkesmässiga trafiken.
            </seg>
            <seg n="7bd1a5dd">
              Det finns ett antal tillkännagivanden i betänkandet. Från Folkpartiets
              sida och den övriga Alliansen har vi valt att inte reservera oss
              mot de flesta. I två fall tycker vi att det är högst relevant
              att man kanske kan lägga fram ett tillkännagivande, för det är
              så uppenbart att det krävs vidare åtgärder. Samtidigt klargör
              vi i vårt särskilda yttrande att vi ser att regeringen för tillfället
              vidtar många åtgärder. Jag är nog ganska övertygad om att med
              eller utan detta tillkännagivande är det arbete som pågår av avgörande
              betydelse och bidrar till att lösa dessa problem. Men vi reserverar
              oss som sagt inte mot detta.
            </seg>
            <seg n="f23a2baa">
              Herr talman! Som jag sade i början ska jag gå in på frågan om
              obligatoriska redovisningscentraler för taxi. Leif Pettersson
              beskriver historien och är lite missnöjd, och det kan man måhända
              vara. Men fortfarande gäller den gamla devisen att det bara är
              framtiden som vi kan förändra. Sedan kan man tycka vad som helst
              om vad som har hänt i historien.
            </seg>
            <seg n="b8b8978f">
              Det som har hänt är att det den 20 november 2010 kom en framställan
              från Skatteverket till regeringen om att obligatoriska redovisningscentraler
              för taxameter inom taxinäringen borde införas. Sedan gjorde vi
              ett tillkännagivande i riksdagen 2012, och frågan har utretts.
              Det tillsattes en utredning som skulle vara klar den 1 mars i
              år, och det var den också.
            </seg>
            <seg n="0995a71e">
              Nu pågår en remisshantering, och jag utgår från att alla här
              i kammaren tycker att alla beslut ska ha en relevant remisshantering.
              Det är en process som definitivt pågår.
            </seg>
            <seg n="86504b13">
              Det finns också en bedömning att lagstiftning om obligatorisk
              anslutning till redovisningscentraler bör kunna införas under
              2014.
            </seg>
            <seg n="5e98ef50">
              Jag tycker på något vis att ett tillkännagivande för säkerhets
              skull då blir ganska märkligt. Det är lite förvånande att Socialdemokraterna
              tillsammans med Miljöpartiet, Sverigedemokraterna och Vänsterpartiet
              ånyo gör ett tillkännagivande ett år senare, när regeringen i
              princip skyndsamt jobbar med frågan.
            </seg>
            <seg n="ac98e5ae">
              Jag vet inte vad Leif Pettersson känner i den här frågan, men
              är det inte precis det regeringen gör, att man jobbar skyndsamt
              med frågan?
            </seg>
            <seg n="5e3c0ec9">
              Då kan frågan ställas: Vad ska detta tillkännagivande egentligen
              leda till? Jag antar att man har någon idé om vad det ska leda
              till. Det kan vara på sin plats att man från oppositionens sida
              konkret förklarar vad man tycker att regeringen ska göra ytterligare
              i detta läge. Eller är det rent av så att regeringen nu kan lägga
              detta nya tillkännagivande åt sidan så länge, jobba efter den
              plan man har och sedan lämna in den tillsammans med propositionen,
              och så är saken fixad?
            </seg>
            <seg n="9c39a71b">
              Jag utgår nämligen från att oppositionen inte har någon ambition
              att fördröja detta ytterligare, genom en ny utredning eller så,
              utan att man tycker att den tidsplan som regeringen har satt upp
              är bra.
            </seg>
          </u>
          <note n="6d6c6ebe">
            Ajournering
          </note>
          <note n="cd37baff">
            Kammaren beslutade kl. 15.52 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="lars_tysklind_44f290" xml:id="i-0833027f1f1c9d92-0" n="ed965f37" prev="i-451660dbcd19a2fa-0">
            <seg n="46637ea6">
              Återupptagna förhandlingar
            </seg>
          </u>
          <note n="30f5580e">
            Förhandlingarna återupptogs kl. 16.00.
          </note>
          <note n="f3075e26">
            10 § Beslut om ärende som slutdebatterats den 15 maj
          </note>
          <note n="330915fb">
            Punkt 2
          </note>
          <note n="7092d3b1">
            Punkt 3
          </note>
          <note n="fe9e1cb8">
            Övriga punkter
          </note>
          <note n="e59b81a7">
            11 § Beslut om ärenden som slutdebatterats vid dagens sammanträde
          </note>
          <note n="68d27244">
            Punkt 1
          </note>
          <note n="330915fb">
            Punkt 2
          </note>
          <note n="68d27244">
            Punkt 1
          </note>
          <note n="330915fb">
            Punkt 2
          </note>
          <note n="7092d3b1">
            Punkt 3
          </note>
          <note n="ffaa3ef4">
            Punkterna 4 och 5
          </note>
          <note n="042d7167">
            12 § (forts. från 9 §) Yrkestrafik- och taxifrågor (forts. TU16)
          </note>
          <note type="speaker" n="89e5cbac">
            Anf. 109 ANDERS ÅKESSON (C):
          </note>
          <u who="anders_akesson_9ea517" xml:id="i-d92d250abb061ad3-0" n="64af5ad9">
            <seg n="4ca433b5">
              Fru talman! Jag vill inleda med att yrka bifall till förslaget
              i betänkandet, förutom på de två punkter där allianspartierna
              har lämnat reservationer. Det gäller punkterna 4 och 13.
            </seg>
            <seg n="1893afd6">
              Ett starkt företagsklimat med en generellt god lagstiftning och
              generellt vettiga regler är helt avgörande för Sveriges framtid
              som en tillväxt- och välståndsnation. Lika självklart är det att
              det är oacceptabelt att seriösa företagare, seriösa förare och
              seriösa åkerier ska få lida för att andra åkerier, andra företag
              och andra förare inte följer gällande regelverk.
            </seg>
            <seg n="43eb1e2c">
              Det råder en samsyn i trafikutskottet och därmed i riksdagen
              om att det absolut viktigaste nu är att komma till en situation
              där åkerinäringen som företagsform i vårt land ska kunna verka
              på en marknad som präglas av konkurrens på lika villkor. Lars
              Tysklind hade ett exempel i sitt anförande strax före voteringen.
              Det var ett exempel från västkusten, där ett seriöst arbetande
              företag tvingats varsla ett stort antal av sina anställda just
              för att man upplevde att en osjyst konkurrens inte längre gick
              att klara sig mot.
            </seg>
            <seg n="710dbfae">
              Samtidigt, fru talman, ska vi ha i minne att Sverige som nation
              ingår i EU-gemenskapen och att det innebär att vi ska ha och bejaka
              en fri rörlighet för tjänster, företag, människor och kapital.
              Det innebär också att vi ska ge möjlighet för människor att arbeta
              och verka i de olika EU-länderna. I grunden, fru talman, är det
              positivt att arbetstagare runt om i Europa utnyttjar sin fria
              rätt till rörlighet inom EU. Det är frihandeln och öppenheten
              som har gjort Sverige rikt och välmående långt innan vi var ett
              EU-land.
            </seg>
            <seg n="223b7668">
              Att vi nu följer upp och stramar upp regler som innebär att vi
              får sjysta villkor kan aldrig innebära att vi som land stänger
              oss mot omvärlden. Det kan heller aldrig innebära att vi stänger
              oss som land eller stänger ute människor som kommer hit för att
              arbeta hårt och seriöst.
            </seg>
            <seg n="39d76788">
              Fru talman! Jag tolkar faktiskt vänsterpartierna, som med stöd
              av Sverigedemokraterna har gjort ett tillkännagivande, som att
              de vill annorlunda på den här punkten. Man vill plagiera något
              man kallar den holländska modellen, som tros innebära att chaufförer
              måste vara anställda av de åkerier de kör för. Jag säger tros
              innebära därför att ingen riktigt har kunnat förklara vad modellen
              går ut på eller hur den kan förmodas fungera i en öppen ekonomi.
            </seg>
            <seg n="bf1c48e2">
              Fru talman! Det är självklart viktigt att de som utför transporter
              inom EU och Sverige följer gällande regelverk samt att det genomförs
              kontroller och vidtas sanktionerande åtgärder gentemot dem som
              inte följer reglerna, i syfte att säkerställa att reglerna följs.
              Det finns därför skäl att i dag lyfta upp den intensifiering med
              skärpta kontroller av åkeribranschen som Skatteverket med flera
              myndigheter började genomföra 2009. Det är en kraftsamling av
              myndigheter i samarbete, med riktade kontrollåtgärder mot åkerier
              i syfte att finna dem som jobbar oseriöst. Det här arbetet har
              jag uppfattat kommer att fortsätta även i framtiden.
            </seg>
            <seg n="a3e9da39">
              Därutöver vet jag att Skatteverket arbetar med andra insatser,
              som bland annat innebär att man tar fram förslag till registrering
              av utländska företag och arbetstagare som är verksamma i Sverige.
              Arbetet leds av Skatteverket, och flera branschorganisationer
              medverkar bland annat Sveriges Åkeriföretag och Transportarbetareförbundet
              finns med i det här jobbet. Regler ska tillämpas likvärdigt oavsett
              om det är en svensk eller utländsk åkare eller chaufför. Detta
              är i grunden förutsättningen för konkurrens på lika villkor.
            </seg>
            <seg n="dd09d88e">
              Fru talman! Avslutningsvis vill jag lyfta fram något som fler
              har lyft fram, nämligen beställaransvaret. Jag brukar i samtal
              med vänner och bekanta där hemma beskriva det genom exemplet med
              den chica butiken som har en Fairtradeflagga men aldrig funderar
              på hur varan kommer till butikshyllan. Fairtrade tolkar jag som
              kund som att man ska ha koll på hela kedjan hela produktionen.
              I produktionen ingår också transporten.
            </seg>
            <seg n="268ea9ec">
              Ansvaret som beställaren av transporter har innebär att det kan
              vara förenat med straff om man beställer från företag som inte
              följer gällande regler för skatter och avgifter. Jag är absolut
              övertygad om att vi aldrig kommer att kunna komma till rätta med
              problemen med illegala och oseriösa transporter om inte också
              beställarens och köparens ansvar för transporter införlivas i
              arbetet. Det finns starka skäl att utveckla beställaransvaret
              inom hela EU-området kanske, som någon talare nämnde, efter finsk
              förebild.
            </seg>
          </u>
          <note n="76893614">
            I detta anförande instämde Anders Ahlgren och Daniel Bäckström
            (båda C).
          </note>
          <note type="speaker" n="e87a3c68">
            Anf. 110 LEIF PETTERSSON (S) replik:
          </note>
          <u who="leif_pettersson_fd182b" xml:id="i-b4ad8d224b4e08e2-3" n="667b02a9">
            <seg n="c26b2f65">
              Fru talman! Ja, Anders ibland sticker de fram, de gamla linjerna
              från Centerpartiet där man inte riktigt tror på kollektivavtal
              och ordnade anställningsformer. Det är nämligen det den holländska
              modellen egentligen handlar om. Den handlar om att du om du kör
              för ett åkeri ska vara anställd av det åkeriet.
            </seg>
            <seg n="19ab5328">
              Vi har inte sagt att vi ska genomföra det rätt av, utan vi har
              sagt att vi vill titta närmare på vad det kan innebära för Sverige
              och om det går att införliva i svensk lag om det är möjligt att
              göra det. Du säger dock bara: Nej, det vill vi inte göra.
            </seg>
            <seg n="687b35f7">
              Det var annat ljud i skällan från Sten Bergheden; han ville titta
              närmare på alla goda exempel runt om i Europa. Det vill inte Anders
              Åkesson. Han tycker att vi gör det här på ett lite annat sätt
              efter svensk modell, kanske. Ja, men den svenska modellen innehåller
              kollektivavtal. Den innehåller lagar och förordningar. Ska vi
              inte följa dem? Kollektivavtal och ordnade förhållanden kan ju
              aldrig ställas mot fri konkurrens.
            </seg>
            <seg n="cee1c8f9">
              Tvärtom är grunden för den fria konkurrensen att alla har samma
              villkor att konkurrera på. Det är det som den holländska modellen
              möjligen skulle kunna bidra till att ytterligare förstärka, förutom
              att beställaransvaret borde vara strikt, som det heter i juridisk
              mening, det vill säga att den som beställer en transport verkligen
              ska försäkra sig om att den sker på sjysta villkor. Det får inte
              vara så som det är i dag då det är ungefär som ABB:s företrädare
              i Uppdrag granskning sade: Han hade ingen aning om hur transporterna
              hade skett.
            </seg>
          </u>
          <note type="speaker" n="3c10762b">
            Anf. 111 ANDERS ÅKESSON (C) replik:
          </note>
          <u who="anders_akesson_9ea517" xml:id="i-d92d250abb061ad3-1" n="64af5ad9">
            <seg n="ded63890">
              Fru talman! Tack för frågan, Leif Pettersson! Låt mig inledningsvis
              vara tydlig och säga: Jag, Centerpartiet, Alliansen och som jag
              uppfattar alla demokratiskt arbetande partier bejakar den svenska
              modellen med kollektivavtal, fru talman och Leif Pettersson. Låt
              mig som sagt vara tydlig på den punkten.
            </seg>
            <seg n="11434ddc">
              Jag har inte uppfattat att den holländska modellen innebär att
              man enbart hänvisar till kollektivavtal mellan företag och förare.
              Däremot har jag inte blivit riktigt klok vad det är i den holländska
              modellen som innebär någonting nytt gentemot nu gällande lagar
              och avtal i Sverige.
            </seg>
            <seg n="3dead8c6">
              Jag hörde mycket tydligt att Sten Bergheden sade: Ja, vi bejakar
              alla goda idéer som finns runt om i Europa. Själv hänvisar jag
              till den finska modellen med striktare beställaransvar som ett
              exempel. Jag är öppen för att ta in idéer och intryck från flera
              europeiska länder, fru talman. Men vad är det i den holländska
              modellen som särskiljer och lyfter fram som är så fantastiskt
              bra? Det är enbart den holländska modellen, utan att beskriva
              den djupare, som vänsterpartierna och Sverigedemokraterna hänvisar
              till i sitt tillkännagivande. Vad innebär den holländska modellen,
              fru talman och Leif Pettersson, som vi inte redan har i Sverige
              när vi tillämpar regler, avtal och lagar? Det är precis det vi
              säger att vi ska göra för att på så vis särskilja de seriösa från
              de oseriösa.
            </seg>
          </u>
          <note type="speaker" n="f01cf1c1">
            Anf. 112 LEIF PETTERSSON (S) replik:
          </note>
          <u who="leif_pettersson_fd182b" xml:id="i-b4ad8d224b4e08e2-4" n="667b02a9">
            <seg n="992895f3">
              Fru talman! Svenska företag kan hyra in ungerska förare med så
              kallade F-skattsedlar för att köra linjetrafik mellan Göteborg
              och Helsingfors. Det sker i dag, Anders Åkesson, det sker varje
              dag. Man hyr in dem och har en arbetskraftskostnad som kanske
              ligger på 20 procent av vad de svenska kollektivavtalen skulle
              innebära. Det är inte att konkurrera på sjysta villkor med andra
              företag som verkligen betalar löner enligt svenska kollektivavtal.
              Det är att konkurrera på osjysta villkor.
            </seg>
            <seg n="af8b7e29">
              Vi vill titta närmare på den holländska modellen, där det finns
              ett krav på att man ska vara anställd av åkeriet. Det innebär
              att man naturligtvis också måste följa de kollektivavtal som gäller
              inom åkeribranschen och skulle kunna innebära att vi kan flytta
              fram positionerna ytterligare. Av våra kontakter med Transportarbetareförbundet
              har vi förstått att de tror att det skulle kunna ske. Vi säger
              inte att det skulle vara det allena saliggörande, men vi vill
              titta närmare på modellen. Vi tror nämligen att man måste kunna
              konkurrera på lika villkor. Då är svenska kollektivavtal på den
              svenska arbetsmarknaden det grundläggande. Sedan får föraren komma
              från vilket land han vill. Vi har exempelvis filippinare som kör
              transporter i Sverige. Visst, de är välkomna hit, men de ska köra
              enligt svenska kollektivavtal. Det är det som är det viktigaste
              med just den modell som vi vill titta närmare på.
            </seg>
          </u>
          <note type="speaker" n="dafc2dc9">
            Anf. 113 ANDERS ÅKESSON (C) replik:
          </note>
          <u who="anders_akesson_9ea517" xml:id="i-d92d250abb061ad3-2" n="64af5ad9">
            <seg n="d5f88e64">
              Fru talman! F-skattsedel är något vi tillämpar i vårt land i
              massor av branscher. Det innebär inte avtalslöshet, fru talman
              och Leif Pettersson. F-skattsedel innebär inte frihet från att
              betala skatter och avgifter och följa arbetsregler. Det innebär
              inte att man får bryta mot regelverk.
            </seg>
            <seg n="1ea914a6">
              Min fråga till Leif Pettersson, som dock inte har möjlighet att
              svara på den, är: Inom vilka andra branscher skulle man i så fall
              gå in, reglera och ta bort möjligheten att ha ett avtalsförhållande
              mellan utförare och köpare av en tjänst? I vilka ytterligare branscher
              vill Socialdemokraterna med hjälp av Sverigedemokraterna, Vänsterpartiet
              och Miljöpartiet ta bort möjligheten till F-skattsedel? Det här
              börjar bli rätt intressant näringspolitiskt, fru talman och riksdagen.
              Vilka fler branscher vill man förhindra företagsamhet i?
            </seg>
            <seg n="9e8da785">
              Nu kan inte Leif Pettersson svara, men jag hävdar som svar att
              F-skattsedel som modell för förhållandet mellan någon som utför
              en tjänst och någon som säljer en tjänst inte innebär frihet från
              att betala skatt, avgift, göra rätt för sig, vara seriös och så
              vidare.
            </seg>
          </u>
          <note type="speaker" n="6ffa2b7a">
            Anf. 114 TONY WIKLANDER (SD):
          </note>
          <u who="tony_wiklander_006280" xml:id="i-923d99a43452cd23-0" n="80a15830" next="i-4a56b0c0cdc0ec0c-0">
            <seg n="352484b4">
              Fru talman! Vi debatterar än en gång trafikfrågor och bedyrar
              hur överens vi är, och jag tror att vi är det i långa stycken
              vad gäller syftet. Vad vi nu diskuterar är metodiken.
            </seg>
            <seg n="758c31da">
              Jag kan i mycket hålla med såväl Leif Pettersson som Sten Bergheden.
              Det bästa vi har gjort i utskottet är att samla oss kring uppföljningen
              av den tunga trafiken där vi alla är eniga. Där har vi en grund
              att stå på som kan leda till något väldigt bra. Det har visat
              sig att det har blivit bra respons på vårt arbete. Vi kan tycka
              att det tar lång tid, och det kommer att ta en hel del tid innan
              vi är färdiga. Det märks i minst på irritationen över att vi kommer
              med ett tillkännagivande i dag. Det är viktigt att regeringen
              gör sitt och framför allt att riksdagen oavbrutet sätter ned foten
              när man tycker att det inte händer så mycket, att det inte går
              fort nog. Jag tror att båda sakerna är viktiga.
            </seg>
            <seg n="6ee95714">
              Ibland kan det förfuskas lite på vägen och en del av de visioner
              vi har försvinna. De visioner jag har kommer till uttryck i att
              jag företräder ett parti som bekämpar kriminalitet i dess olika
              former. Här handlar det ofta om organiserad kriminalitet som våra
              medborgare får betala för på ett eller annat sätt. Denna brottslighet
              har pågått i många år, den har fördjupats och den har förmerats.
            </seg>
            <seg n="0fbd1edf">
              Vi lägger fram konkreta förslag, till exempel om den tunga trafiken
              enligt vad som gäller i Holland. Det är inte för att vi har fäst
              oss absolut vid holländsk metodik, utan vi vill uppnå syftet att
              de som arbetar inom åkerinäringen ska vara anställda i det företag
              som utför transporten, punkt slut. Om någon skulle komma med ett
              bättre förslag som uppfyller det syftet ska jag inte gråta för
              det, utan huvudsaken är att vi får ett resultat.
            </seg>
            <seg n="e951dd95">
              Jag ska inte fördjupa mig i F-skattsedlar. Hade världen varit
              rättvis och ordentlig hade man inte inom textilindustrin tjänat
              300 kronor i månaden i Bangladesh där husen ramlar ihop. Men det
              kan vi inte påverka. Vår industri flyttar däremot gärna dit. Det
              är nog frestande. Så fort man kan få någonting betydligt billigare
              börjar man bli lite mer överseende med regelverket. Så sker på
              beställarnivå, som det har redogjorts för under debatten. Man
              utnyttjar det billiga man kan få tag i, glömmer regelverk och
              glömmer de ädla syften man annars pratar högt om.
            </seg>
            <seg n="a8d8ac5d">
              Som jag nämnde händer nu saker. Den 11 april hade vi en föredragning
              i utskottet där representanter för Skatteverket, polisen med flera
              var med och visade att man hade tagit del av utskottets arbete
              inom såväl taxiverksamheten som den tunga lastbilstrafiken. Det
              var utomordentliga föredragningar, och man påvisade konkret att
              man nått resultat. Skatteverket visar att antalet restförda skatteskulder
              hos företag som följts upp har minskat betydligt sedan vårt samarbete
              med taxibranschen inleddes. Trägen vinner.
            </seg>
            <seg n="151c3262">
              Samma sak försäkrade polisen. Kontrollverksamheten ska bli bättre
              vad gäller den tunga lastbilstrafiken och att man ska utbilda
              folk. Vi uttalade nog både tyst och högt vårt fulla stöd för de
              åtgärder som görs.
            </seg>
          </u>
          <note n="cbb3a0a2">
            I betänkandet har vi några reservationer. Jag vill direkt yrka
            bifall till reservation nr 2 och reservation nr 8.
          </note>
          <u who="tony_wiklander_006280" xml:id="i-4a56b0c0cdc0ec0c-0" n="80a15830" prev="i-923d99a43452cd23-0">
            <seg n="6de4e337">
              Den första handlar om uppställningsplatser för lastbilar, och
              det är helt klart att det är ett stort behov av sådana. Det ger
              också kriminella lite mindre att göra.
            </seg>
            <seg n="aa5e07a3">
              Vi har en sverigedemokratisk motion angående kontroll och indragning
              av taxilegitimationer. Den hade jag velat anbefalla ett lite bredare
              stöd. I varje fall ämnar jag yrka bifall till den. Det ska ju
              inte vara livsfarligt att ibland sätta sig i en taxi, oavsett
              människornas tillstånd och tidpunkt på dygnet. Att straffade grova
              brottslingar återfår taxilegitimationer eller kör vidare bara
              därför att arbetsgivaren inte ens känner till det är fullständigt
              ohållbart i längden.
            </seg>
            <seg n="1d0bd8d6">
              När detta är sagt, fru talman, ber jag således att få yrka bifall
              till de reservationer som jag har nämnt och i övrigt till trafikutskottets
              förslag till beslut.
            </seg>
          </u>
          <note type="speaker" n="16fe8c9a">
            Anf. 115 SIV HOLMA (V):
          </note>
          <u who="siv_holma_e183cc" xml:id="i-ecf577e7dce584b8-0" n="f2b6baee">
            <seg n="9288be95">
              Fru talman! Betänkandet om yrkes- och taxifrågor behandlar som
              tidigare sagts 35 förslag från allmänna motionstiden 2012 som
              har resulterat i fyra uppdrag från utskottsmajoriteten till regeringen.
              Två uppdrag finns inom yrkestrafikområdet och två inom taxiområdet.
            </seg>
            <seg n="4179bd14">
              Inom yrkestrafikområdet handlar det ena uppdraget om att regeringen
              ska göra en översyn av möjligheten att införa en modell liknande
              den som tillämpas i Holland med bland annat krav på att den som
              arbetar inom åkerinäringen ska vara anställd i det företag som
              utför transporten. Det andra förslaget handlar om att regeringen
              måste vara mer aktiv och vidta fler åtgärder för att komma till
              rätta med otillåtet cabotage och olaga yrkesmässig trafik.
            </seg>
            <seg n="102d2877">
              Inom taxiområdet handlar det om att regeringen äntligen ska lagstifta
              om att införa obligatoriska redovisningscentraler. Det andra förslaget
              handlar om att tillsätta en utredning som belyser för- och nackdelar
              med den genomförda avregleringen av taxi. Det är viktigt att ha
              ett samlat grepp om taxinäringen och dess utveckling så att taxiresenärerna
              kan resa tryggt och säkert.
            </seg>
            <seg n="2c469ef4">
              Fru talman! Jag yrkar bifall till en gemensam reservation med
              S och MP, nr 5, Tillsynen av yrkesmässiga godstransporter på väg,
              som går ut på att systemet för tillsyn av cabotagetransporter
              snarast måste förbättras.
            </seg>
            <seg n="1e11e837">
              Fru talman! Jag vill börja med att rikta följande konstitutionella
              uppmaning. När en minoritetsregering får ett uppdrag från riksdagen
              måste den i demokratins namn utföra uppdraget på det sätt som
              majoriteten i riksdagen beslutat. Vi är uppriktigt sagt djupt
              oroade över att regeringen, i detta fall infrastrukturministern,
              gör sina egna tolkningar av riksdagens majoritetsbeslut. För att
              förtydliga vad jag menar ska jag ta upp två exempel på sådana
              beslut.
            </seg>
            <seg n="ed80bedf">
              För fyra månader sedan beslutade en enig riksdag om att tillsätta
              en utförlig järnvägsutredning, där varje del av järnvägssystemets
              uppsplittring och fragmentisering utvärderas. I beslutet framkom
              också att utredningen skulle ske i former som medger ett parlamentariskt
              deltagande. Den parlamentariska minoriteten, som består av de
              fyra borgerliga partierna och deras regering, utsåg häromveckan,
              utan att samråda med majoriteten, en tåglobbyist till utredare
              en ensamutredare som enligt uppgift har uttryckt i skrift att
              det inte finns några problem med den avreglering som genomförts.
              Det är en uppfattning som står i strid med riksdagens majoritetsuppfattning.
            </seg>
            <seg n="ba6e10f3">
              Ett annat exempel är en enig riksdags beslut om att snabbutreda
              vad järnvägen kostar mellan Kaunisvaara och Svappavaara. Minoritetsregeringen
              ändrar, i strid med riksdagens majoritetsuppfattning, det till
              att i stället utreda förutsättningarna för järnvägen. En minoritetsregering
              får inte obstruera mot riksdagens majoritetsbeslut. Svenska folkets
              högsta beslutande församling, riksdagen, står faktiskt över regeringen.
              Det kan inte en minoritetsregering nonchalera.
            </seg>
            <seg n="cb3548c7">
              Fru talman! Trafikutskottet presenterade i mars 2012 en uppföljningsrapport
              om tillsynen av yrkesmässiga godstransporter på väg. Den visade
              på stora brister. I dag är det riktigt att påstå att tillsynen
              av dessa transporter är på väg att förbättras och utvecklas, och
              jag tror att det beror på utskottets uppföljningsrapport.
            </seg>
            <seg n="0c21802a">
              Jag träffade en företrädare för Transportarbetarförbundet som
              uppmanade oss att skaka liv i uppföljningsrapporten som han ställde
              upp på till 95 procent.
            </seg>
            <seg n="3d272c0b">
              I april i år var företrädare för Rikspolisstyrelsen, Skatteverket
              och Transportstyrelsen inbjudna till utskottet för att redogöra
              för sitt arbete med tillsynen. Ansvariga myndigheter måste prioritera
              brott inom yrkestrafiken och ha kompetent personal för att lösa
              brotten. Det behövs ökade resurser för att arbetet ska prioriteras
              och effektiva verktyg för att komma till rätta med de överträdelser
              som sker. Vi måste slå vakt om den seriösa åkeriverksamheten så
              att den kan överleva genom att riksdagen gör det möjligt med sund
              konkurrens på lika villkor.
            </seg>
            <seg n="f203e7b7">
              Fru talman! Jag vill i det här sammanhanget rekommendera Anders
              Åkesson att läsa s. 14, utskottets ställningstagande vad gäller
              konkurrensvillkor inom yrkestrafiken, för där står det bland annat:
            </seg>
            <seg n="b1eecb2b">
              Enligt uppgift till utskottet ingår Skatteverkets riktade granskning
              av åkerierna i myndighetens prioriterade insats Grov ekonomisk
              brottslighet. Insatsen fokuserar på problematiken kring svart
              arbetskraft, utländska företag verksamma i landet och den grova
              ekonomiska brottsligheten. Enligt Skatteverket har myndigheten
              i denna granskning uppmärksammat hur flera av de undersökta åkerierna
              har sagt upp sina svenska chaufförer och i stället anlitat utländska
              chaufförer. Då de utländska aktörerna/chaufförerna inte är registrerade
              i något register i Sverige har Skatteverket endast kunnat hitta
              dem genom tips eller genom att söka efter åkerier som inte redovisar
              någon arbetskraft. Enligt Skatteverket har de åkerier som granskats
              hävdat att chaufförerna har bedrivit och bedriver företag och
              ska redovisa sina inkomster i sitt respektive hemland. Vid Skatteverkets
              granskning av chaufförerna för närvarande ett hundratal har det
              dock framkommit att de inte är utsända från sina hemländer och
              därmed inte heller har kvar sin socialförsäkring i hemlandet.
              Chaufförerna har inte heller mer än undantagsvis haft F-skattsedel.
              Enligt uppgift till utskottet har det vid Skatteverkets granskning
              framgått att det råder skilda meningar mellan det företag som
              anlitat chaufförerna och chaufförerna om vilket avtal som har
              tecknats. Chaufförerna har i många fall hävdat att de varit anställda
              medan företagen har hävdat att de har anlitat ett utländskt företag.
            </seg>
            <seg n="3ac2b65c">
              Skatteverket har genom att prioritera kontrollerna kunnat se
              att arbetet gett positiva resultat. Många åkerier och transportföretag
              har ändrat sitt beteende när de anlitar chaufförer. Granskningsarbetet
              fortsätter, och Skatteverket har tagit initiativ till att utarbeta
              ett informationsmaterial som översatts till engelska och som beskriver
              vilka regler som gäller när man kommer till Sverige och arbetar.
            </seg>
            <seg n="05c8e236">
              Fru talman! Det är inte de utländska chaufförerna som hotar löner
              och arbetstillfällen i landet, utan problemet är att de blir utnyttjade
              som lågavlönad rättslös arbetskraft. Det beror på politiska beslut
              i EU och här hemma, och det, fru talman, går att ändra på.
            </seg>
            <seg n="3f3d9e5b">
              Det är klokt att dra lärdom av hur man i andra länder försökt
              hitta lösningar för att komma åt utvecklingen med att arbetskraften
              utnyttjas. I exempelvis Holland tillämpas som huvudregel att de
              förare som åkerierna anlitar ska vara anställda i det företag
              de arbetar för. Undantag kan dock göras för anställd i bemanningsföretag
              med kollektivavtal eller underentreprenörer med egna trafiktillstånd
              och egna fordon. På detta sätt har man fått en mer konkurrensneutral
              transportnäring. Man motverkar att utländsk arbetskraft utnyttjas,
              och man skapar bättre förutsättningar för att alla ska ha samma
              värde på arbetsmarknaden oavsett nationalitet och etnicitet.
            </seg>
            <seg n="79cb9428">
              Fru talman! Trafikutskottets minoritet, de borgerliga regeringspartiernas
              representanter, skriver i sin reservation att det inte finns någon
              anledning att göra som i Holland. De borgerliga högerpartierna
              väljer att sitta med händerna i kors och titta på medan en osund
              konkurrens håller på att bryta sönder de seriösa åkerierna samtidigt
              som utländsk arbetskraft utnyttjas. I ord säger de borgerliga
              partierna att regler ska tillämpas likvärdigt oavsett om det är
              en svensk eller utländsk åkare och att det är en förutsättning
              för konkurrens på lika villkor. Det blir tyvärr alldeles för mycket
              ord och alldeles för lite verkstad.
            </seg>
            <seg n="2efd87c2">
              Fru talman! I en gemensam reservation av S, MP och V konstaterar
              vi att de seriösa aktörerna inom åkerinäringen utsätts för osund
              konkurrens från de oseriösa. Den illegala inrikestrafiken har
              lett till att ett växande antal svenska åkerier har sänkt sina
              priser genom att anlita falska egenföretagare genom F-skattsedlar
              eller förare från utländska bemanningsföretag utan representation
              i Sverige. På detta sätt har lönekostnaderna kunnat dumpas med
              uppåt 80 procent.
            </seg>
            <seg n="d2f294ea">
              En så kallad cabotagetransport innebär att ett transportföretag
              under en begränsad period får utföra inrikestransporter för någon
              annans räkning i en medlemsstat där företaget inte är etablerat.
              Ett transportföretag från EU- eller EES-land har rätt att utföra
              tre cabotagetransporter inom sju dagar efter den sista egna lossningen
              av den ursprungliga godstransporten.
            </seg>
            <seg n="176d33dd">
              Tyvärr lämnar de svenska myndigheternas tillsyn mycket att önska.
              Tillsynen av cabotagetransporterna fungerar fortfarande bristfälligt,
              och ytterligare åtgärder behöver därför vidtas för att stoppa
              dem som bryter mot reglerna. Här ligger ett tungt ansvar hos den
              sittande regeringen att agera mer kraftfullt.
            </seg>
            <seg n="b1d9f7e3">
              Fru talman! Det är oacceptabelt att oseriösa taxiföretag kan
              skaffa sig konkurrensfördelar på de seriösa taxiföretagens bekostnad.
              Också här behövs det kraftfulla åtgärder för att komma till rätta
              med fusket inom taxibranschen.
            </seg>
            <seg n="9d4e8ebc">
              Obligatoriska redovisningscentraler är ett viktigt instrument
              för att rensa bort de oseriösa taxiföretagen. Frågan om att införa
              redovisningscentraler har sedan 2003 funnits på regeringens bord.
              I praktiken har vi väntat alldeles för länge på att gå Svenska
              Taxiförbundets önskemål till mötes om att införa obligatoriska
              redovisningscentraler.
            </seg>
            <seg n="3c27da3e">
              I dag tömmer drygt 80 procent av branschen på frivillig väg sina
              taxametrar till redovisningscentraler. Det förenklar för Skatteverket
              att kontrollera att de enskilda taxiföretagen har betalt skatt
              för de belopp som de kör in och att de stämmer med de inlämnade
              uppgifterna från taxametern.
            </seg>
            <seg n="b0964b32">
              Skatteverket gjorde 2010 en egen begäran hos regeringen att obligatoriska
              redovisningscentraler inom taxinäringen skulle införas. Skatteverket
              menade att det inte bara skulle uppnå ökad rättvisa i beskattning
              utan att det också skulle bli mer likformigt att kontrollera företagen
              inom taxinäringen.
            </seg>
            <seg n="d936cd87">
              Utskottet gav redan i april förra året regeringen i uppdrag att
              införa obligatoriska redovisningscentraler. Vi har noterat att
              det finns ett förslag som för närvarande bereds hos regeringen,
              men vis av erfarenheten av hur regeringen behandlar riksdagens
              majoritetsförslag vill vi ändå påminna om att regeringen skyndsamt
              måste genomföra förslaget om obligatorisk redovisningscentral.
            </seg>
            <seg n="104520ce">
              Fru talman! Avslutningsvis: Utskottsmajoriteten uppdrar till
              regeringen att genomföra en utredning som belyser för- och nackdelar
              med den genomförda avregleringen av taxinäringen. På det sättet
              vill vi skaffa oss ett samlat grepp om denna näring. Jag noterar
              att utskottsminoriteten, bestående av de borgerliga regeringspartierna,
              i sitt särskilda yttrande medvetet utelämnar utredningen om för-
              och nackdelarna av den genomförda avregleringen.
            </seg>
            <seg n="04ce4671">
              I detta finns ett klart budskap. Återigen riskerar majoriteten
              i riksdagen att bli överkörd när minoritetsregeringen väljer att
              strunta i majoritetens faktiska vilja att utreda avregleringens
              konsekvenser.
            </seg>
          </u>
          <note type="speaker" n="7dc0aa5d">
            Anf. 116 ANDERS ÅKESSON (C) replik:
          </note>
          <u who="anders_akesson_9ea517" xml:id="i-42cf59a354c9165e-0" n="64af5ad9" next="i-d46eb8e8bab182f4-0">
            <seg n="5819b954">
              Fru talman! I denna debatt som handlar om lastbilstrafik, godstransport,
              yrkesmässig transport och taxitrafik fick ledamoten Holma även
              in några meningar om tågtrafik. Jag noterade att Siv Holma anklagade
              regeringen för att ha utsett en tåglobbyist till tågutredare och
              att det var något av det värsta regeringen kunde ta sig för.
            </seg>
            <seg n="4a274b2e">
              Fru talman! Gunnar Alexandersson är utsedd av regeringen att
              utreda organisationen av svensk järnväg. Han är ekonomie doktor
              från Handelshögskolan i Helsingfors, har lång erfarenhet av forskning
              och utredning av transportfrågor och har doktorerat på järnvägstrafik.
              Han var tidigare vd för Tågoperatörerna som är en branschorganisation
              för samtliga operatörer. Fritzon på SJ är ordförande i Tågoperatörerna.
            </seg>
            <seg n="5e8fa055">
              På vilket sätt anser Siv Holma att det är ett bekymmer att regeringen
              utser en av landets främsta kunskapare på tågtrafik, tåglogistik
              och transportlogistik att utreda den framtida organisationen av
              järnvägstrafiken? Står hela den majoritet som består av socialdemokrater,
              miljöpartister, vänsterpartister och sverigedemokrater bakom kritiken
              av denne utredare?
            </seg>
          </u>
          <note n="f6d76584">
            Anf. 117 FÖRSTE VICE TALMANNEN:
          </note>
          <u who="anders_akesson_9ea517" xml:id="i-d46eb8e8bab182f4-0" n="64af5ad9" prev="i-42cf59a354c9165e-0">
            <seg n="19a1aaf3">
              Detta hör egentligen inte till saken, men eftersom Siv Holma
              tog upp det i sitt anförande tillåter jag frågan.
            </seg>
          </u>
          <note type="speaker" n="56a5b115">
            Anf. 118 SIV HOLMA (V) replik:
          </note>
          <u who="siv_holma_e183cc" xml:id="i-ecf577e7dce584b8-1" n="f2b6baee">
            <seg n="c5e3f1ae">
              Fru talman! Jag tog upp det som ett exempel på hur denna minoritetsregering
              tar sig rätten att tolka majoritetsbeslut utifrån sina egna funderingar
              och sin egen ideologi. Det är en viktig demokratisk princip att
              regeringen ska ta ett tillkännagivandes innehåll i beaktande.
            </seg>
            <seg n="9b12db62">
              I detta fall hade vi en enig riksdag som ville göra en utförlig
              utredning där man skulle ha möjlighet till parlamentariskt deltagande.
              Då hade det varit på sin plats, Anders Åkesson, att samråda med
              oppositionen om huruvida vi tyckte att denne utredare var bra.
            </seg>
            <seg n="69f0123c">
              Jag tror att vi hade kunnat hitta andra som var mer opartiska
              och hade en större legitimitet över hela linjen. Nu hämtade regeringen
              en utredare som tycker att det inte finns några problem med avregleringar.
              Men vi i majoriteten tycker att det finns problem med det, och
              i majoriteten har vi olika grader av hur problematiskt vi tycker
              att det är.
            </seg>
            <seg n="23eb3667">
              Det hade varit i god demokratisk ordning, Anders Åkesson, att
              resonera om detta och komma överens eftersom alla partier ville
              ha denna utredning.
            </seg>
            <seg n="01b2e43e">
              Detta var bara ett sätt att luras och göra det man ändå hade
              tänkt från början. Man gjorde på samma sätt när det gällde järnvägsunderhållet
              och sade: Det finns inga problem. Det vi har är det bästa möjliga.
            </seg>
            <seg n="c19cb38c">
              Det är dags för regeringen att ta sig en ordentlig funderare
              på vad det innebär att få ett tillkännagivande, Anders Åkesson.
            </seg>
          </u>
          <note type="speaker" n="80b6792d">
            Anf. 119 ANDERS ÅKESSON (C) replik:
          </note>
          <u who="anders_akesson_9ea517" xml:id="i-d92d250abb061ad3-3" n="64af5ad9">
            <seg n="c9c530f2">
              Fru talman! Tack för möjligheten att få ställa frågan! Låt oss
              börja med att konstatera att utredningen kom till genom ett tillkännagivande
              från riksdagen, och en lyhörd regering lyssnar självklart på sin
              riksdag. Så fungerar en demokrati.
            </seg>
            <seg n="f8e187ee">
              Regeringen väljer att ge direktiv i syfte att utreda det svenska
              järnvägssystemet. Man tillsätter en av de mest kunniga människor
              vi har i landet när det gäller svensk logistik, svenska järnvägssystem.
              Han råkar ha varit verkställande direktör för något som heter
              Tågoperatörerna, som inom sig företräder alltifrån de gamla monopolföretagen
              SJ och Green Cargo till de nya företag som uppstått efter att
              vi avreglerat monopolet inom det svenska järnvägsväsendet. Vederbörande
              har doktorerat på järnvägstrafik.
            </seg>
            <seg n="64cb5dba">
              Vad är bekymret, Siv Holma, med att regeringen utser en mycket
              kunnig människa att utreda någonting som riksdagen är överens
              om ska utredas? Finns det en rädsla för att en duktig utredare
              ska komma fram till saker som är obekväma för dem som vill återreglera
              och monopolisera?
            </seg>
          </u>
          <note type="speaker" n="ec6a01d5">
            Anf. 120 SIV HOLMA (V) replik:
          </note>
          <u who="siv_holma_e183cc" xml:id="i-ecf577e7dce584b8-2" n="f2b6baee">
            <seg n="94ad0c52">
              Fru talman! Anders Åkesson säger att minoritetsregeringen varit
              lyhörd. Jag menar att regeringen inte varit tillräckligt lyhörd.
              Man var bara lyhörd för det som man själv tyckte om, inte för
              det som majoriteten faktiskt stod för. Det är det jag blir så
              upprörd över.
            </seg>
            <seg n="af6213a8">
              Jag är väl medveten om att jag har en uppfattning vad gäller
              avregleringar som inte till fullo delas av riksdagen. Jag känner
              ingen rädsla för att ta fram vad som är bra och vad som är dåligt.
              Sedan får man göra bedömningar utifrån det.
            </seg>
            <seg n="2fe71428">
              Jag vill säga till dig, Anders Åkesson: Varför inte lyssna på
              Ulf Adelsohn? Honom kan man inte anklaga för att vara motståndare
              till avregleringen. Han tyckte, och tycker antagligen fortfarande,
              att det vore bra att ta time-out och se vad det var som gick bra
              och vad som gick dåligt. Det tycker jag är viktigt att göra. När
              man sitter i regeringen har man det ansvaret.
            </seg>
            <seg n="13f07250">
              Eftersom Anders Åkesson tog upp den här frågan kommer jag ända
              tills han bevisar motsatsen att tro att trots att majoriteten
              fattar beslut om att vi ska göra en utredning om avregleringens
              konsekvenser kommer regeringen inte att tillsätta en sådan utredning.
              Jag tror nämligen att vi kommer att få majoritet för det när vi
              fattar beslut, men jag tror inte att ni, Anders Åkesson, kommer
              att vara tillräckligt hörsamma och lyhörda i den frågan. Detta
              säger jag eftersom erfarenheten visar vad ni i minoritet säger
              och tycker och vad minoritetsregeringen har gjort.
            </seg>
          </u>
          <note type="speaker" n="66c45dc0">
            Anf. 121 ANNELIE ENOCHSON (KD):
          </note>
          <u who="annelie_enochson_10acf2" xml:id="i-6258f19089e0167a-0" n="cd3db918">
            <seg n="6b38d66d">
              Fru talman! I detta betänkande behandlas två stora områden, yrkestrafiken
              och taxibranschen. Låt mig börja med taxibranschen.
            </seg>
            <seg n="91d10244">
              Det är viktigt att alla näringar som rör transportbranschen fungerar
              väl och att det inte ska förekomma svartarbete eller annan ekonomisk
              brottslighet som underminerar sunda konkurrensvillkor. För omkring
              ett år sedan debatterade vi i kammaren ungefär samma saker som
              rör yrkestrafik och taxifrågor. Förra året gavs ett tillkännagivande
              till regeringen om att taxibranschen behöver obligatoriska redovisningscentraler.
            </seg>
            <seg n="04e0dd1a">
              Enligt uppgift från Svenska Taxiförbundet tömmer drygt 80 procent
              av branschen sina taxametrar till sina beställningscentraler redan
              i dag. Samtidigt har Skatteverket i en framställan till regeringen
              gjort bedömningen att uppemot 400 miljoner kronor undanhålls i
              förlorade skatteintäkter genom att obligatoriska tömningscentraler
              inte finns på plats.
            </seg>
            <seg n="efca0409">
              Frågan om obligatoriska tömningscentraler har regeringen på ett
              mycket bra sätt hörsammat genom att tillsätta en utredare inom
              Finansdepartementet med uppgift att senast den 1 mars i år redovisa
              förslag på hur man ska kunna införa sådana. Utredaren har inom
              utsatt tid återkommit till regeringen och lämnat sin utredning.
              Den är nu föremål för remisshantering. Alla förslag som vi får
              i form av propositioner och skrivelser från regeringen ska vara
              väl underbyggda. Vår bedömning är därför att vi med en god och
              fortsatt väl underbyggd beredningsgång kommer att kunna se ett
              införande av lagstiftning om obligatorisk anslutning till redovisningscentraler
              under 2014.
            </seg>
            <seg n="58cfe927">
              När frågan om obligatorisk anslutning till redovisningscentraler
              behandlades i utskottet våren 2012 uttrycktes förståelse för att
              det kan behövas en viss tid för att genomföra förslaget och att
              en övergångsperiod således skulle kunna föregå införandet. I Alliansen
              ställer vi oss mycket frågande till varför Socialdemokraterna
              tillsammans med Sverigedemokraterna, Miljöpartiet och Vänsterpartiet
              återigen vill göra ett tillkännagivande till regeringen om att
              införa obligatoriska redovisningscentraler när det redan pågår
              ett beredningsarbete.
            </seg>
            <seg n="8ac25083">
              Man kan inte arbeta snabbare om man ska vara seriös och ha en
              normal beredningsgång. Alliansen anser att det pågående beredningsarbetet
              bör fortgå och inte stoppas upp av ett förnyat utredande av frågan.
              Därför kan vi inte vara med på detta som det kan tyckas mycket
              onödiga tillkännagivande. När det gäller en bredare och mer fördjupad
              översyn av hela taxibranschen ställer vi oss däremot positiva
              till att en sådan görs och vill framhålla att regeringen redan
              har initierat den processen genom den åtgärdsinriktade utredning
              som lämnades i mars i år.
            </seg>
            <seg n="d0d9dae7">
              Min kollega Magnus Sjödahl kommer att vidareutveckla taxifrågorna
              i sitt anförande.
            </seg>
            <seg n="27d2c1f6">
              Fru talman! Den tunga yrkestrafiken har ökat under de senaste
              åren på alla våra vägar. I vissa delar av vårt land, som E6 mellan
              Göteborg och Oslo, kan man se ett pärlband av tunga långtradare,
              många av dem med utländska registreringsskyltar. Fri handel över
              våra gränser är en viktig frihet mellan olika länder. Det är även
              viktigt att man vid transporten tillbaka kan ta med sig andra
              gods. Man ska också kunna köra ett antal transporter inom landet
              innan man kör tillbaka till sitt hemland.
            </seg>
            <seg n="5b4bf855">
              De så kallade cabotagereglerna är till för att reglera dessa
              godstransporter. Det kräver tillsyn att de efterlevs, och här
              har vi ett problem på EU-nivå liksom på nationell nivå. EU-kommissionen
              har aviserat att de tänker göra en översyn av EU-bestämmelserna
              på det området.
            </seg>
            <seg n="5aa4775c">
              Vi i trafikutskottet presenterade i mars 2012, vilket flera redan
              nämnt, en uppföljningsrapport om tillsynen av yrkesmässiga godstransporter
              på väg. I uppföljningen konstateras att det behövs en tydligare
              styrning och samordning av myndigheternas tillsyn och kontroller
              samt att det är viktigt att Transportstyrelsen tar fram en tillsynsstrategi.
            </seg>
            <seg n="c430ef64">
              Vidare framhölls att det behövs kraftfulla åtgärder för förbättrad
              samverkan mellan myndigheterna och mellan myndigheterna och åkeribranschen.
              Det är därför mycket bra att regeringen även på detta område gett
              ett uppdrag till Transportstyrelsen och Rikspolisstyrelsen att
              se över tillsynen och regelefterlevnaden. De redovisade sitt uppdrag
              i mars och kom då med ett antal förslag. Sedan dess har infrastrukturministern
              aviserat att regeringen kommer att titta vidare på bland annat
              klampning, otillåtet cabotage, beställaransvaret och taxifusket
              samt att Transportstyrelsen ska samråda med berörda myndigheter.
            </seg>
            <seg n="1c7ec5e2">
              Det är alltså mycket på gång från regeringens sida när det gäller
              den yrkesmässiga trafiken, och det är bra och välbehövligt. Med
              dessa ord vill jag yrka på bifall till de delar av betänkandet
              där vi inte har reservationer.
            </seg>
          </u>
          <note type="speaker" n="e6c5e169">
            Anf. 122 SIV HOLMA (V) replik:
          </note>
          <u who="siv_holma_e183cc" xml:id="i-ecf577e7dce584b8-3" n="f2b6baee">
            <seg n="fed9629d">
              Fru talman! Jag vill ställa två frågor till Annelie Enochson.
              Den första gäller de obligatoriska redovisningscentralerna. Där
              har många, inklusive Annelie Enochson, från talarstolen sagt att
              de är förvånade över att vi kommit överens om ett tillkännagivande
              och kan inte förstå det.
            </seg>
            <seg n="da40a155">
              Varför yrkar då inte Annelie Enochson bifall till reservation
              10, om hon tycker att det är så förvånansvärt? Det känns som att
              den kritiken inte är tillräckligt stark, eftersom hon inte yrkar
              bifall till sin egen reservation.
            </seg>
            <seg n="31323b25">
              Min andra fråga handlar om det särskilda yttrandet om översyn
              av taxibranschen. Där finns det inte med något om att utreda avregleringens
              konsekvenser, som jag sade i mitt anförande. Varför vill inte
              Annelie Enochson utreda konsekvenserna av taxibranschens avreglering?
              Vad är det som man inte vill få fram?
            </seg>
          </u>
          <note type="speaker" n="b6c5b1b1">
            Anf. 123 ANNELIE ENOCHSON (KD) replik:
          </note>
          <u who="annelie_enochson_10acf2" xml:id="i-6258f19089e0167a-1" n="cd3db918">
            <seg n="344051e9">
              Fru talman! Angående frågan om obligatoriska redovisningscentraler
              tycker vi att det är ett väldigt onödigt tillkännagivande, som
              jag sade i mitt anförande. Detta har vi markerat genom en reservation.
              Vi ser att arbete är på gång. Såvitt vi förstår kan det nästan
              inte göras snabbare än på ett år, och vi som utskott gjorde det
              förra tillkännagivandet i fjol. Jag tror att få regeringar har
              jobbat så effektivt som den här regeringen med detta. Just nu
              är det ute på remiss. Varför göra ett tillkännagivande till? Vi
              vill inte störa processen, utan vi vill att det ska gå fort. Kommer
              det ett nytt tillkännagivande blir det någonting mer som man ska
              tillföra. Vi tycker att de må arbeta på det sättet. Det har också
              gett oss tillfredsställelse. Regeringen levererar, och vi är nöjda
              med det.
            </seg>
            <seg n="ddc9dadc">
              Den andra frågan handlade om översyn och utredning. Vi tycker
              inte att en utredning behövs i dagsläget, utan vi vill avvakta.
              Men jag skulle vilja be Siv Holma att upprepa frågan.
            </seg>
          </u>
          <note type="speaker" n="cf2311d3">
            Anf. 124 SIV HOLMA (V) replik:
          </note>
          <u who="siv_holma_e183cc" xml:id="i-ecf577e7dce584b8-4" n="f2b6baee">
            <seg n="d20df277">
              Fru talman! Den ena frågan handlade om obligatoriska redovisningscentraler.
              Det känns som att Annelie Enochson och de andra borgerliga partiernas
              representanter inte tror på regeringen, eftersom man inte yrkar
              bifall till sin egen reservation. Det skulle väl vara ett väldigt
              starkt stöd om man har uppfattningen att regeringen är jätteduktig
              när det gäller de här sakerna.
            </seg>
            <seg n="cc3ae384">
              Den andra frågan handlade om ert särskilda yttrande, där ni instämmer
              i behovet av en bredare och mer fördjupad översyn av taxibranschen.
              Men det kommer troligen att bli en majoritet för utredning av
              konsekvenserna av taxinäringens avreglering. Om det blir det är
              jag väldigt nyfiken på om Annelie Enochson kommer att bidra till
              att en utredning verkligen kommer till stånd i enlighet med majoritetens
              beslut i riksdagen. Eller kommer hon efter beslutet fortfarande
              att tycka att det inte behövs?
            </seg>
          </u>
          <note type="speaker" n="cb968fdc">
            Anf. 125 ANNELIE ENOCHSON (KD) replik:
          </note>
          <u who="annelie_enochson_10acf2" xml:id="i-6258f19089e0167a-2" n="cd3db918">
            <seg n="4a51c998">
              Fru talman! Jag tackar Siv Holma för klarläggandet.
            </seg>
            <seg n="eb80eb70">
              Angående obligatoriska redovisningscentraler tror jag inte att
              vi kan vara tydligare än vi har varit. Vi tror på vår regering
              och är mycket stolta över den. Vi tror på dem så mycket att vi
              inte vill göra ett tillkännagivande igen. Det är helt onödigt.
              Vi har inga problem med tilltron till vår regering.
            </seg>
            <seg n="8880d15e">
              När det gäller konsekvenserna av taxibranschens avreglering och
              vårt särskilda yttrande om översyn av taxibranschen: Visst finns
              det saker som inte är okej i branschen. Vi ser vad som är på gång,
              med fusk och så vidare. Men även där har regeringen tagit initiativ.
              Senast den 9 april bjöd man in allihop och satte sig ned och talade:
              Vad är det mer som krävs? Vad är det mer vi kan göra?
            </seg>
            <seg n="a15bd10e">
              Jag tycker att vår infrastrukturminister har försökt väldigt
              mycket i dialogform att få reda på från branschen vad det är som
              är fel och hur de vill att vi ska göra för att komma till rätta
              med konsekvenserna. Jag kan inte tänka mig att man kan jobba på
              ett bättre sätt än vad vår infrastrukturminister gör, och vi är
              nöjda med och glada över hennes arbete. Vi lägger vår hand på
              detta och pushar på henne.
            </seg>
          </u>
          <note type="speaker" n="e72c1d56">
            Anf. 126 CHRISTER AKEJ (M):
          </note>
          <u who="christer_akej_212a7d" xml:id="i-3c1ac0660e49303b-0" n="ff674086">
            <seg n="600909cb">
              Fru talman! Vi har nu att debattera ett betänkande om åkeri-
              och taxifrågor. Min kollega Sten Bergheden har på ett förtjänstfullt
              sätt berört åkeridelen. Jag tänkte nu fokusera på att diskutera
              taxifrågorna.
            </seg>
            <seg n="9bce4407">
              Taxi har en betydelsefull och för många i vårt land livsviktig
              funktion. För många personer är taxi en förutsättning för att
              kunna ta sig utanför sitt hem. Taxi har ett väldigt brett och
              skiftande uppdrag. Runt 60 procent av taxiresorna är så kallade
              vanliga resor, då personer åker till jobb, flyg, tåg, båt, nöjen,
              konferenser, fester etcetera. Sedan har vi de samhällsbetalda
              resorna. Färdtjänsten står för en sjättedel av det totala antalet
              resor. Vi har skolskjutsar motsvarande en åttondel, och så har
              vi sjukresor. Ett uppdrag för taxi är också budresor, där man
              kör paket som kanske har ett speciellt innehåll eller som måste
              snabbt fram.
            </seg>
            <seg n="2095c6db">
              Taxi har en gammal historia. Det startade på 1600-talet på Paris
              och Londons gator. Det var då hästdragna vagnar. Den första motordrivna
              taxin levererades i Stuttgart 1897. Sedan rullade det snabbt på,
              och taxin spreds över välden. Den första taxin i Sverige kom till
              Helsingfors 1901. Taxin kunde då under goda förutsättningar nå
              en hastighet på 30 kilometer i timmen. Den drevs med bensin och
              hade ett förråd som räckte för upp till tio mils körning. Det
              har således hänt en hel del sedan dess, fru talman.
            </seg>
            <seg n="170ae386">
              En viktig händelse i taxins historia var när taxibranschen den
              1 juli 1990 avreglerades efter beslut av den dåvarande socialdemokratiska
              regeringen. Tidigare hade taxibranschen varit starkt reglerad.
              Det fanns ingen fri etableringsrätt, utan antalet taxibilar var
              noggrant reglerat. Det var bara tillåtet med en beställningscentral
              inom varje trafikområde, som normalt var en kommun. En taxi fick
              bara ta en körning utanför sitt trafikområde om den sedan vände
              tillbaka till det egna trafikområdet. Priset var fastställt centralt
              och var enhetligt i hela landet.
            </seg>
            <seg n="c828e1e4">
              Genom avregleringen den 1 juli 1990 bröts allt detta. Det infördes
              fri etableringsrätt för beställningscentraler, begränsningen av
              antalet taxibilar i ett område togs bort och prissättningen släpptes
              fri. Målen för avregleringen var att öka konkurrensen och få rimliga
              respriser. Man skulle effektivisera beställarverksamheten, öka
              service och tillgänglighet till taxi samt pressa priserna på de
              samhällsbetalda resorna. Avregleringen innebar att antalet taxibilar
              ökade kraftigt i vårt land. Man gick från 11 500 till 15 000,
              och den nivån ligger vi på än i dag.
            </seg>
            <seg n="355e3ee7">
              Fru talman! I det betänkande vi i dag diskuterar finns det ett
              antal frågor kring taxi. En av de frågor som har diskuterats livligt
              under senare tid är om det ska finnas obligatoriska redovisningscentraler,
              alltså ställen där taxibilar redovisar sina inkörda medel. Vid
              de etablerade beställningscentralerna, dit merparten av våra taxibilar
              är anslutna, har man löst detta redan i dag, så det gäller bara
              de så kallade friåkarna.
            </seg>
            <seg n="1f66cf35">
              Frågan har diskuterats ett tag, och regeringen har jobbat med
              den. Det torde knappast finnas något seriöst tvivel på att regeringen
              vill göra vad den kan för att stävja fusk och svarta inkomster.
              Inom många andra områden har regeringen jobbat med reformer i
              denna riktning. Det är dock viktigt att man inte har för bråttom
              med nya reformer utan först studerar vilka konsekvenser de får.
              Vårt land är väldigt heterogent och har olika förutsättningar.
              Vi får inte införa regleringar som bara utgår från ett Helsingforssfokus.
            </seg>
            <seg n="15d5c0d7">
              Under remissbehandlingen av det första förslaget framkom sådana
              synpunkter, bland annat beträffande kostnaderna, som gjorde att
              regeringen då valde att avvakta. Vi måste vara rädda om våra företagare
              och inte belasta dessa med nya dryga omkostnader som kan riskera
              deras lönsamhet. Sedan har det gjorts en ny utredning, som presenterades
              den 1 mars i år, med förslag om att man ska införa obligatoriska
              redovisningscentraler.
            </seg>
            <seg n="19f14ebb">
              Trots att frågan nu är på gång väljer de rödgröna partierna att
              med stöd av Sverigedemokraterna göra ett tillkännagivande i frågan.
              För mig känns det inte riktigt seriöst. Vad är det man vill uppnå
              med sitt tillkännagivande? Det som man vill tillkännage är ju
              redan genomfört och tillgodosett. Denna typ av politik ger inte
              mycket respekt utan är mest en form av plakatpolitik.
            </seg>
            <seg n="bf1f3d23">
              En annan fråga inom taxi som diskuterats är ifall det ska finnas
              krav på att föraren ska ha lokalkännedom. Självklart måste en
              taxiförare kunna hitta dit den ska köra och även kunna finna närmsta
              väg. Detta har tidigare varit ett krav enbart i Helsingfors. Man
              kan fråga sig varför det bara har gällt Helsingfors. Det är återigen
              ett Helsingforssfokus.
            </seg>
            <seg n="f3d25932">
              Jag bor själv på landsbygden och vet att det inte heller där
              är lätt för en ovan förare att hitta. Skillnaden är möjligen den
              att om man åker i Helsingfors kan man på sin GPS söka upp en gatuadress,
              vilket är mycket svårare att göra på landet. Det borde självklart
              vara ett intresse för taxibolagen att ställa krav på sina förare
              att de har lokalkännedom där de anställs. Nu har dock frågan lösts
              på ett bra sätt. Det kommer i framtiden att ingå som ett krav
              i taxiförarutbildningen. Det tycker jag känns klokt.
            </seg>
            <seg n="28b607f6">
              Fru talman! I betänkandet diskuteras också en översyn av taxibranschen
              utifrån avregleringens effekter på utbudet av tjänster och på
              prisutvecklingen. Det kan då konstateras att regeringen gav ett
              uppdrag till Transportstyrelsen och Rikspolisstyrelsen våren 2012
              som berör läget för yrkestrafiken inklusive taxi. Detta uppdrag
              har nu slutredovisats. De slutsatser man kommit fram till är att
              man vill göra en återkommande tillståndsmätning och skapa ett
              utökat riskvärderingssystem och en gemensam strategi för tillsyn
              och kontroll av yrkestrafiken. Man har också tittat på förslag
              till åtgärder och ändring av regelverken för att förbättra regelefterlevnaden
              för yrkestrafik på väg.
            </seg>
            <seg n="899e5f23">
              Förslaget är att tillståndsmätningar ska utföras vart tredje
              år. Vidare ska Transportstyrelsens webbplats utvecklas så att
              man där kan få information om trafiktillstånd, anställda förares
              behörigheter, tillsyn och kontroller. Förslaget anger också att
              Transportstyrelsen och Rikspolisstyrelsen ska få i uppgift att
              ta fram en gemensam strategi för tillsyn och kontroll av yrkestrafiken
              på väg senast till halvårsskiftet 2013.
            </seg>
            <seg n="ecc43c11">
              Riskvärderingssystemet ska utformas enligt en EG-förordning.
              Systemet innebär att Transportstyrelsen på ett systematiskt sätt
              får reda på överträdelser och brott som yrkestrafikföretag gjort
              sig skyldiga till. Systemet ska vara en grund för tillsynsarbetet.
              Det föreslås också att ett speciellt riskvärderingssystem tas
              fram för taxi för att kunna rikta tillsynen dit den bäst behövs.
              Det ska vara klart till 2015. För taxi planeras också skärpta
              regler för prisinformation.
            </seg>
            <seg n="cab5e9a1">
              Som synes har regeringen sedan en tid tillbaka tagit ett rejält
              grepp om frågan. En omfattande utredning har gjorts, och förslag
              finns på ett antal konkreta åtgärder. Målet är att skapa en ökad
              trafiksäkerhet och en sund verksamhet med en rättvis konkurrens.
            </seg>
            <seg n="08b3734e">
              Trots regeringens vidtagna åtgärder väljer de rödgröna partierna
              med stöd av Sverigedemokraterna att göra ett tillkännagivande.
              Även detta känns en aning onödigt och är ett sätt att slå in redan
              öppna dörrar. På denna punkt väljer dock vi från Alliansen att
              inte reservera oss, då vi också tycker att det är angeläget att
              man gör analyser och utredningar i branschen. Vi ser i detta fall
              att det redan är på gång, och mycket har gjorts. Det är viktigt
              att vi ser till att skapa ett samlat grepp kring taxinäringens
              utveckling så att resenärerna kan känna trygghet och få sina behov
              tillgodosedda.
            </seg>
            <seg n="e069c652">
              Fru talman! Ytterligare en fråga som lyfts fram i betänkandet
              är att upphandlad trafik på vissa ställen i landet sker med förare
              som har prestationsersättning. På en del ställen i landet har
              taxiförare all sin ersättning baserad på prestation, alltså som
              procent av inkört belopp. Detta är framför allt i större städer
              där det finns en marknad på gatan. På andra ställen, framför allt
              i glesbygd där i princip all taxikörning är samhällsbetalda resor
              och i förväg bokade körningar, har oftast förarna fast timlön.
              Sedan finns på några ställen en mix mellan dessa båda system.
            </seg>
            <seg n="998f99df">
              Jag ser svårigheter med att riksdagen ska gå in och lägga sig
              i de överenskommelser som görs mellan taxiförarnas fack och deras
              arbetsgivare. Detta måste i så fall vara en uppgift för dem som
              upphandlar de samhällsbetalda resorna, det vill säga kommuner
              och landsting. Dessa har att följa LOU, lagen om offentlig upphandling,
              men kan klart i sina upphandlingar ställa olika krav. Det känns
              för mig främmande att riksdagen skulle gå in och besluta över
              kommuner och landsting hur de ska göra sina olika upphandlingar.
            </seg>
          </u>
          <note n="2d91f2ef">
            Med detta, fru talman, yrkar jag bifall till utskottets förslag
            i betänkandet i dess helhet utom beträffande punkterna 4 och 13.
          </note>
          <note type="speaker" n="011ed81b">
            Anf. 127 LEIF PETTERSSON (S) replik:
          </note>
          <u who="leif_pettersson_fd182b" xml:id="i-b4ad8d224b4e08e2-5" n="667b02a9">
            <seg n="34011044">
              Fru talman! Jag börjar med att tacka för historielektionen. Tyvärr
              har jag bara två minuter på mig. Jag hinner inte ta upp allt jag
              skulle vilja ta upp. Christer Akej har verkligen spridit frågan
              på ett sätt som gör att man skulle kunna debattera väldigt länge.
              Jag väljer att koncentrera mig på några av frågeställningarna.
            </seg>
            <seg n="1bbdf9e5">
              När det gäller redovisningscentraler ska man inte ha för bråttom,
              säger Christer Akej. Inte har i varje fall den här regeringen
              haft bråttom. Det kan man konstatera. Det fanns en färdig utredning
              när den tillträdde. Den valde den att kasta i papperskorgen med
              argumentet att det var för dyrt. Anders Borg visste inte vad han
              talade om. Han talade om att det skulle kosta 100 000 kronor per
              taxibil. Det var rent svammel, enligt min uppfattning.
            </seg>
            <seg n="438bd85d">
              Det är samma som gäller nu. Om någon remissinstans som regeringen
              väljer att lyssna på och tycker är trovärdig säger att det inte
              kan genomföras på grund av något skäl som inte jag kan se i dag
              kan regeringen börja lyssna på den instansen, och så blir det
              ingenting av detta.
            </seg>
            <seg n="8cec5530">
              Kan Christer Akej säga att det inte kommer att ske och att förslaget
              kommer att genomföras? Nej, det går inte att säga. Man måste ju
              lyssna på remissinstanserna, eller? Annars är det ingen idé att
              skicka ut det på remiss.
            </seg>
            <seg n="ae4abd17">
              Det är väldigt viktigt att vi gör ett tillkännagivande från riksdagen
              för att fortsätta att så att säga hålla tummen i ögat på regeringen
              och säga: Vi accepterar inte några mer konstigheter nu.
            </seg>
            <seg n="ac37000d">
              Vi accepterar inte att friåkarna, som de heter, får ytterligare
              frikort i frågan. Vi accepterar bara en sak: Inför obligatoriska
              tömningscentraler. Som jag sade i mitt anförande kan det finnas
              de som ska stå utanför. Men det är av andra skäl än att taxibranschen
              ska regleras på ett bättre sätt så att vi får in de skatter vi
              ska ha från branschen.
            </seg>
          </u>
          <note type="speaker" n="065d9c34">
            Anf. 128 CHRISTER AKEJ (M) replik:
          </note>
          <u who="christer_akej_212a7d" xml:id="i-3c1ac0660e49303b-1" n="ff674086">
            <seg n="90771927">
              Fru talman! Jag kan börja med att ge Leif Pettersson ett tips.
              Om det är så att han vill debattera mer går det att begära ordet
              igen.
            </seg>
            <seg n="aeed4d2a">
              Jag ska bemöta de punkter som Leif Pettersson tar upp här. Beträffande
              redovisningscentraler tror jag att mycket grundar sig på att vi
              har olika inställning till företagande, Leif Pettersson och jag.
            </seg>
            <seg n="5e2693e8">
              Jag är mer rädd om enskilda företag och mån om att de ska klara
              sig. Man ska inte riskera deras lönsamhet och inte genomföra reformer
              som gör att det blir onödiga kostnadsbelastningar.
            </seg>
            <seg n="c1df2fde">
              Det var bakgrunden och anledningen att man har tagit tid på sig
              när det gäller redovisningscentraler. Det är inte på något sätt
              så att man inte skulle vilja stävja fusk i branschen om det finns,
              vilket det påstås. Det är tvärtom.
            </seg>
            <seg n="da68f926">
              Som jag nämnde i mitt anförande finns det många exempel där den
              nuvarande alliansregeringen har agerat för att stävja de delarna.
              Jag kan bara nämna orden ROT och RUT, till exempel. Det har hänt
              mycket på detta område.
            </seg>
            <seg n="36c6c25d">
              Vi är eniga i grundsynen på att vi vill ha redovisningscentraler.
              Men vi har lite olika syn. Vi är mer måna om att det ska ske på
              ett bra och kostnadsriktigt sätt. Vi får inte belasta enskilda
              företagare med kostnader som gör att deras framtid och lönsamhet
              äventyras.
            </seg>
          </u>
          <note type="speaker" n="5837b534">
            Anf. 129 LEIF PETTERSSON (S) replik:
          </note>
          <u who="leif_pettersson_fd182b" xml:id="i-b4ad8d224b4e08e2-6" n="667b02a9">
            <seg n="1bbc13b6">
              Fru talman! Hur man än vänder och vrider på det kan det bli en
              kostnad om man ska sköta ett företag på ett sjyst sätt i stället
              för på ett falskt sätt. Så är det. Om man ska betala sina skatter
              och avgifter kostar det mer än att inte göra det. Så är det.
            </seg>
            <seg n="b5a0b981">
              Det är viktigt att framhålla det i den här debatten. Det handlar
              om att klämma åt dem som inte sköter sin verksamhet på ett sjyst
              sätt. Det är exempelvis de som råkar få inbrott så att hela bokföringen
              försvinner just före att Skatteverket ska komma och kolla upp
              dem. Det har hänt hos ett taxiföretag som jag känner till.
            </seg>
            <seg n="325f71dd">
              Det är intressant att Christer Akej tar upp detta med lokalkännedom.
              Han säger att det är ett jättebra krav och att det är jättebra
              att det gäller i hela landet. Transportstyrelsen har utrett det
              hela. Men i fjol var det ett jättedåligt krav.
            </seg>
            <seg n="808e2204">
              När vi då debatterade frågan var Christer Akej totalt emot detta.
              Det var någon sorts konstig reglering som inte alls behövdes.
              När nu Transportstyrelsen har visat att det är fullt möjligt att
              genomföra är det jättebra. Vi ställer upp på att det är bra. Men
              det är en lite konstig argumentering.
            </seg>
            <seg n="51feb81a">
              En fråga som Christer Akej kan beröra är digitala förarkort för
              taxiförare. Varför vill man inte ta till sig det? Det skulle innebära
              att vi får en möjlighet att kontrollera att taxichaufförer följer
              kör- och vilotider på ett enklare sätt än i dag.
            </seg>
            <seg n="95903aae">
              I dag är det ganska svårt att följa upp hur taxichaufförer följer
              de lagstadgade kör- och vilotider som finns. Det enda man kan
              göra är att mäta hur den enskilda taxichauffören har kört och
              sedan föra upp det i en bok någonstans och så vidare. Det är ganska
              krångligt att göra det i dag. Med digitala förarkort skulle vi
              lösa uppgiften på ett betydligt bättre sätt.
            </seg>
          </u>
          <note type="speaker" n="3c1460fc">
            Anf. 130 CHRISTER AKEJ (M) replik:
          </note>
          <u who="christer_akej_212a7d" xml:id="i-3c1ac0660e49303b-2" n="ff674086">
            <seg n="277d2527">
              Fru talman! Låt mig börja med delen om lokalkännedom. Vad jag
              minns var det som ni ville ha i fjol, Leif Pettersson, en fortsättning
              på det gamla systemet. Det skulle vara enbart i Helsingfors som
              man skulle ställa krav på lokalkännedom. Det kan jag inte riktigt
              se vitsen med. Tvärtom kan det, som jag nämnde i mitt anförande,
              finnas större svårigheter att hitta rätt väg ute på landsbygden.
            </seg>
            <seg n="d2c60993">
              I grunden tycker jag att det måste vara en självklarhet och att
              det måste ligga ett intresse i detta för den som anställer en
              taxiförare och givetvis även för den som är taxiförare själv:
              Man ska ha lokalkännedom, och man ska kunna transportera sina
              kunder på ett bra och snabbt sätt. Det är egentligen ganska naturligt,
              och därför tycker jag nu att man har löst det på det enda rätta
              och kloka sättet. Nu omfattar det alla, och det ligger i utbildningen.
            </seg>
            <seg n="7e8c2f64">
              Oppositionen har ofta snabbt färdiga lösningar. Om vi tar de
              digitala förarkorten för taxi har ni gått in på en linje, och
              det är den ni vill ha genomförd. Även denna fråga är diskuterad
              och belyst i ett par omgångar. Vägverket har diskuterat frågan
              och haft den uppe, och Transporstyrelsen håller just på att diskutera
              hur man ska kunna lösa detta på ett bra sätt. Bland annat ska
              man övergå från att registrera vilotider till att registrera arbetstider.
              Man ska också kunna göra det på ett mer digitalt sätt.
            </seg>
            <seg n="3effe04b">
              Det är inte säkert att just ert förslag är det rätta. Vi måste
              ha förtroende för och tillit till att de som nu tittar på detta
              noggrant kommer fram till den klokaste och bästa lösningen.
            </seg>
            <seg n="11d9494c">
              Avslutningsvis handlar det återigen om redovisningscentraler.
              Om det införs, Leif Pettersson, skulle det inte bara drabba eller
              belasta dem som har fuskat. Detta kommer att bli en ny åtgärd
              som kommer att belasta alla, såväl dem som har skött det hela
              på ett riktigt och bra sätt tidigare som dem som inte har gjort
              det. Det är därför jag tycker att det är viktigt att tänka på
              att vi inte slår undan benen på någon enda i denna grupp när vi
              inför något sådant här.
            </seg>
            <seg n="66f5cf54">
              Till sist skulle jag vilja ha svar från Leif Pettersson på en
              fråga: Vad uppnår ni med ett tillkännagivande på denna punkt?
            </seg>
          </u>
          <note type="speaker" n="d0fba9b3">
            Anf. 131 MAGNUS SJÖDAHL (KD):
          </note>
          <u who="magnus_sjodahl_ea579e" xml:id="i-887a27272d712e02-2" n="186a1793">
            <seg n="c04e8dec">
              Fru talman! Jag är inte ledamot av trafikutskottet, men jag tänker
              ändå delta i debatten. Jag bedömer nämligen på ganska goda grunder
              att jag är den riksdagsledamot som har tillbringat mest tid i
              en taxibil, dock icke som passagerare. Jag har under nästan hela
              mitt vuxna liv ägnat mig åt taxibranschen i olika positioner,
              och den mesta tiden har jag suttit bakom ratten. Jag har roat
              mig med att räkna ut ungefär hur långt jag har kört, och jag kom
              fram till att det var ungefär 40 varv runt jorden. Det är alltså
              en ansenlig sträcka, och jag har skaffat mig en hyfsat bra kunskap
              om denna efterfrågestyrda del av kollektivtrafiken.
            </seg>
            <seg n="fd564b9a">
              Svensk taxinäring avreglerades sommaren 1990. Från att ha varit
              strikt reglerad i alla avseenden, till exempel via av staten fastställda
              priser och geografiska områden där taxiföretagen tilläts verka,
              blev det den 1 juli 1990 en i det närmaste total avreglering.
            </seg>
            <seg n="b5b0671c">
              Det fick naturligtvis stora konsekvenser både för de verksamma
              i branschen och för kunderna. Man kan säga att det gick från ett
              dike till ett annat över en natt. Även en avreglering kräver ju
              att finns vissa regler för att det hela ska fungera.
            </seg>
            <seg n="2b024862">
              En hel del av förhoppningarna infriades. Tillgängligheten ökade
              självklart när det inte längre gjordes någon behovsprövning vid
              beviljande av trafiktillstånd. Taxiföretagen blev i den konkurrenssituation
              som uppstod avsevärt mer kundorienterade. Taxi, var god dröj det
              var länge sedan vi hörde det.
            </seg>
            <seg n="a62d3fbd">
              Men, fru talman, det uppstod också en hel del avigsidor. De yttrade
              sig på olika sätt i glesbygd respektive storstadsområden. Ganska
              snart infördes krav på taxiförarlegitimation och på prisinformation
              på bilarna. Detta är bra åtgärder, men de skulle kunna förbättras
              ytterligare. Legitimationen är dess värre inte någon garanti för
              en gedigen yrkeskunskap, och prisinformationen är svårtolkad för
              den ovane resenären.
            </seg>
            <seg n="3d5ec37b">
              Den fria etableringsrätten har lett till överetablering i storstadsområdena,
              vilket har lett till dålig lönsamhet och hög personalomsättning.
              Det är inte så lätt att rekrytera och behålla förare som tjänar
              105 kronor i timmen eller 18 000 kronor i månaden. Det är nämligen
              nivån på garantilönen i dag. I Helsingforss- och i Malmöområdet
              har antalet taxibilar ökat med 60 procent sedan avregleringen.
              Det är avsevärt mer än vad befolkningen har ökat.
            </seg>
            <seg n="23240adb">
              De största problemen upplever jag är de så kallade friåkarna,
              som inte tillhör någon central. De har en prissättning som ofta
              kraftigt avviker från den som gäller i de stora bolagen. I de
              stora centralerna har man ett jämförpris på ca 300 kronor. Det
              högsta pris jag själv har sett på en bil här i Helsingfors var
              1 500 kronor. Bilen stod här nere utanför ett hotell i city. Priset
              är alltså fem gånger så högt, och sannolikt erbjuds man inte en
              tjänst som är bättre. Jag befarar att den till och med är sämre
              än i en bil som skyltar med 300 kronor.
            </seg>
            <seg n="705d7b2c">
              Det bär mig emot att säga det, men jag vågar ändå tänka tanken
              att någon form av prisreglering kanske måste till för att få bort
              de värsta avarterna, som enbart skadar tilltron till branschen
              och inte bara till branschen utan till Sverige i sin helhet. Man
              kan fundera på hur utländska besökare betraktar detta land efter
              att ha fått klart för sig att det första som har hänt när de har
              kommit hit är att de har blivit ordentligt uppskörtade. Vågar
              de göra affärer i detta land över huvud taget? Vågar de komma
              hit fler gånger?
            </seg>
            <seg n="217a6ad8">
              Det bär som sagt lite emot att säga detta eftersom jag naturligtvis
              är anhängare av marknadsekonomi. Men det är inte alltid som marknaden
              fungerar enligt läroboken, och när kartan och verkligheten inte
              stämmer litar jag mer på verkligheten. Jag låter mig inte förblindas
              av ideologiska principer.
            </seg>
            <seg n="232c673b">
              I USA, marknadsekonomins förlovade land, kan man lugnt sätta
              sig i en taxi utan att vara rädd för att bli blåst på hela semesterkassan.
              Taxi är något som åtminstone sällanresenären åker antingen när
              man bråttom eller har mycket bagage. Att man i denna situation
              förväntas botanisera runt och försöka tolka en inte alldeles solklar
              prisinformation är kanske att begära lite för mycket. Om man dessutom
              befinner sig i ett främmande land där man inte har koll på vare
              sig valuta eller avstånd till den önskade destinationen är man
              ett ganska lätt offer. Och har man väl satt sig i bilen så anses
              avtalet vara ingånget, och då är det så dags att ha synpunkter.
            </seg>
            <seg n="8ae21bb9">
              På flygplatser där Swedavia upplåter taxiplatser ställs det ofta
              krav på att det tydligt ska informeras om vilket pris som gäller
              in till närmaste stad. Där har man alltså redan infört en prisreglering,
              och det fungerar i stora delar väl jämfört med hur det skulle
              vara om en fri prissättning till rullande taxameterpris skulle
              råda.
            </seg>
            <seg n="149446d1">
              I Dagens Nyheter i dag kan vi läsa en artikel om att Arlanda
              Express och även Helsingforss Hamnar kommer att införa ett pristak
              på de bilar som får tillstånd att trafikera vid terminalerna.
              Hamnkaptenen säger att de höga priserna är ett jätteproblem. Han
              fortsätter: Detta borde vara reglerat eller så borde det finnas
              ett maxpris. Nu får vi åtgärda det på varje ställe, och det är
              både dyrt och inte lika effektivt.
            </seg>
            <seg n="f748f264">
              Fru talman! I glesbygd har vi inte överetablering utan snarare
              tvärtom. Det finns ingen fungerande taxiservice över huvud taget
              på en del håll, vilket är ett problem. I Kronobergs län, till
              exempel, har antalet taxibilar minskat med 40 procent sedan 1990.
              Genom upphandling av den samhällsbetalda trafiken kan bolaget
              på orten bli av med uppemot 90 procent av sina intäkter över en
              natt och tvingas då lägga ned. De taxifordon som sköter den samhällsbetalda
              trafiken ska då ofta stå till förfogande för enbart denna typ
              av trafik. Sådana exempel har vi sett i till exempel Blekinge
              och Dalarna. Upphandlingar måste självfallet göras, men vi måste
              också beakta hur servicen till allmänheten kan upprätthållas efter
              en upphandling.
            </seg>
            <seg n="b10c1a7a">
              Fru talman! En viktig åtgärd är den att alla taxibilar ska tömma
              sina uppgifter till en redovisningscentral. Det skulle underlätta
              kontrollen och minska möjligheterna till skattebrott. I dag tömmer
              de bilar som är anslutna till en beställningscentral, ett taxibolag,
              sina uppgifter. Skattemyndigheten kan sedan enkelt kontrollera
              de anslutna bilarna. Men friåkarna, som inte har en koppling till
              någon central, är svårare att kontrollera. Jag tycker att detta
              borde ha varit åtgärdat för länge sedan. Konkurrens på lika villkor
              är något som den seriösa delen av taxinäringen ropar efter. Det
              arbetet är nu i full gång efter det tillkännagivande som gjordes
              för ett år sedan. Att fatta ytterligare ett sådant beslut finner
              jag inte meningsfullt.
            </seg>
            <seg n="f78a4123">
              Ytterligare en fråga handlar om uppställningsplatser i anslutning
              till terminaler där det ofta kommer ut kunder som vill åka taxi.
              Här har man på en hel del håll löst det genom att marken överlåtits
              till ett bolag som sedan kan teckna avtal med de företag som uppfyller
              vissa kvalitetskriterier. Så fungerar det utanför centralstationerna
              i våra tre största städer. Det har underlättat avsevärt för förarna
              som får tillgång till platsen i anslutning till entrén men naturligtvis
              i första hand för kunderna som får en bra service till ett rimligt
              pris samtidigt som konkurrensen fortfarande upprätthålls eftersom
              det ofta finns en handfull olika bolag att välja mellan. Sådana
              lösningar behövs på fler håll, även i mellanstora städer och vid
              andra typer av terminaler.
            </seg>
            <seg n="009d32e3">
              Det blir en ganska märklig situation när regelverket är sådant
              att det råder fri prissättning, och sedan måste det vidtas åtgärder
              på kommunal nivå för att förhindra aktörer med skyhöga priser
              att finnas utanför till exempel centralstationen. Kommunal mark
              måste vara tillgänglig för alla på lika villkor. För att skona
              besökare från att råka ut för detta måste den kommunala marken
              överlåtas till exempelvis Jernhusen, som sedan kan teckna avtal
              med de taxibolag som man önskar att kunderna ska fortsätta åka
              med efter avslutad tågresa.
            </seg>
            <seg n="90f42473">
              Den utredning som nu föreslås får i uppdrag att se på för- och
              nackdelar med avregleringen. Jag tycker att det är en intressant
              aspekt. Det är min innerliga förhoppning att denna utredning leder
              fram till skarpa förslag som leder till en rimligare situation
              för dem som vill bedriva långsiktig och seriös taxiverksamhet
              och till en tryggare och bättre service för allmänheten.
            </seg>
          </u>
          <note n="82775b9f">
            Överläggningen var härmed avslutad.
          </note>
          <note n="102586cb">
            13 § Anmälningsskyldighet vid utstationering
          </note>
          <note n="541db60c">
            Föredrogs
          </note>
          <note type="speaker" n="582c978d">
            Anf. 132 JOHAN ANDERSSON (S):
          </note>
          <note n="7398892f">
            Fru talman! Jag vill börja med att yrka bifall till Socialdemokraternas
            och Vänsterpartiets gemensamma reservation i detta betänkande
            om att utse en behörig person att ingå kollektivavtal.
          </note>
          <u who="johan_andersson_08c8d7" xml:id="i-90f18dcbf724497c-0" n="380d2b6d">
            <seg n="0c751c57">
              I den proposition som vi nu har att ta ställning till föreslås
              att arbetsgivare som utstationerar arbetstagare i Sverige enligt
              lagen om utstationering ska vara skyldiga att anmäla utstationeringen
              och utse och anmäla en kontaktperson här i landet. Vi socialdemokrater
              tycker att det är mycket bra att man får ordning och reda på arbetsmarknaden.
              Vi har sett väldigt många rubriker vid olika tillfällen om den
              oreda som råder på arbetsmarknaden. Vi tycker att det är bra att
              man reglerar detta på ett bra sätt.
            </seg>
            <seg n="820501c5">
              En annan fördel med denna lagstiftning är att vi kommer att få
              en helt annan bild av hur det ser ut på svensk arbetsmarknad.
              Jag har förmånen att tillsammans med flera kamrater här i salen
              sitta med i den parlamentariska kommitté som ser över lex Laval.
              I dagsläget har vi ett ganska stort bekymmer eftersom vi har en
              dålig bild av hur detta ser ut på svensk arbetsmarknad. Det här
              kommer att underlätta en del när det gäller hur situationen ser
              ut för arbetstagarna.
            </seg>
            <seg n="c09d1d34">
              Kontaktpersonen ska också vara behörig att ta emot delgivningar
              för arbetsgivarens räkning och tillhandahålla sådana handlingar
              som visar att kraven i lagstiftningen är uppfyllda. Arbetsmiljöverket
              ska följa den lagstiftningen och se till att kraven i regelsystemet
              är uppfyllda, och man får också sanktionsmöjligheter. Även detta
              är i allra högsta grad positivt.
            </seg>
            <seg n="f7d7aafa">
              Vi socialdemokrater tycker att det under den borgerliga regeringens
              tid vid makten, från 2006 och framåt, i mångt och mycket har skett
              ett förfall på svensk arbetsmarknad när det gäller ordning och
              reda. Med jämna mellanrum ser vi rubriker i medier om utländsk
              arbetskraft som kommer hit och behandlas mycket illa på den svenska
              arbetsmarknaden. Från att ha haft en ganska bra reglering av detta
              tidigare har vi inte särskilt mycket i dagsläget. Därför är det
              en bra lagstiftning som kommer nu. Det är ett steg i rätt riktning
              men inte tillräckligt långt.
            </seg>
            <seg n="965fce9e">
              Vi har varit tydliga, och på vår partikongress har vi antagit
              dokument som pekar på att vi vill skapa ordning och reda på den
              svenska arbetsmarknaden. Det är någonting som också kommer att
              realiseras efter en valvinst i valet 2014. Men fram till dess
              kommer vi naturligtvis att föra fram våra krav och våra synpunkter
              på hur man skapar en bättre svensk arbetsmarknad i alla debatter
              som vi har här i kammaren och på annat håll.
            </seg>
            <seg n="e7567ed6">
              I den departementspromemoria som var en del av den utredning
              som föranledde propositionen var parterna ganska överens om vikten
              av att den här lagstiftningen kom till. Men här finns det också
              en tydlig skillnad. Det handlar om ett krav som vi för fram i
              vår gemensamma reservation. Det innebär att man ska kräva av utstationerade
              företag i Sverige att de utser en behörig kontaktperson som har
              mandat att ingå kollektivavtal. Arbetsmarknadens parter, och framför
              allt de fackliga parterna, pekade på vikten av detta i den utredning
              som gjordes.
            </seg>
            <seg n="a9608e89">
              Jag måste erkänna att jag har väldigt svårt att förstå skälet
              till att man säger nej till att skriva in i den lagstiftning som
              vi nu ska anta att en behörig representant ska utses som ges mandat
              att ingå svenska kollektivavtal på svensk arbetsmarknad. Men det
              får vi kanske höra i senare inlägg från denna talarstol. Det ska
              bli mycket spännande att senare i debatten få höra vad skälet
              till detta är. Jag har mycket svårt att se varför den moderatledda
              regeringen är så räddhågsen när det gäller att skriva in detta
              i den lagstiftning som kommer.
            </seg>
            <seg n="daed2de8">
              De allra flesta som finns i denna sal känner mycket väl till
              svenska kollektivavtal. Därför tänker jag inte säga så mycket
              om alla de förmåner som är kopplade till dem, och det finns också
              skyldigheter på arbetsmarknaden. Därför är det mycket viktigt
              att man reglerar detta så att det blir bra.
            </seg>
            <seg n="b10d7ae1">
              Den 1 juni 2011 lämnade Sveriges riksdag ett tillkännagivande
              till regeringen om att en behörig representant skulle utses, vilket
              nu införs i den lagstiftning som ska antas i kammaren framöver.
              Tillkännagivandet innebar också att den behöriga representanten
              skulle ha mandat att teckna kollektivavtal. Jag kan bara konstatera
              här och nu att med den utstationeringslag, anmälningsskyldighet
              vid utstationering, som nu är på väg fram uppfyller inte regeringen
              det tillkännagivande som riksdagen har lämnat. Man gör ett halvt
              ärende av detta i stället.
            </seg>
            <seg n="16a54a80">
              Fru talman! Jag yrkar bifall till Socialdemokraternas och Vänsterpartiets
              gemensamma reservation om att man också ska utse en behörig representant
              som ges mandat att teckna kollektivavtal.
            </seg>
          </u>
          <note type="speaker" n="21aa8cbb">
            Anf. 133 JOSEFIN BRINK (V):
          </note>
          <u who="josefin_brink_4d45f6" xml:id="i-89088b2d91109462-0" n="c21c6843">
            <seg n="55c40454">
              Fru talman! Jag tror att de flesta medborgare i Sverige tar för
              givet att myndigheter och fackförbund känner till vilka företag
              som bygger hus, spränger tunnlar och röjer skog i Sverige och
              att de flesta blir mycket förvånade när de inser att så har det
              inte sett ut. I själva verket har ingen haft en fullständig bild
              av hur många eller vilka företag från andra EU-länder som utstationerar
              anställda för att jobba här i Sverige.
            </seg>
            <seg n="ec879523">
              Men trots att det har sett ut på det här sättet har vi ett antal
              exempel som har uppdagats på senare år där vi vet att utstationerade
              arbetare har lurats att jobba för usla löner och på villkor som
              strider mot både arbetsmiljölagen och arbetstidslagen. Det är
              också känt att det i sin tur har lett till att vi har sett en
              överrepresentation av arbetsolyckor och till och med dödsfall
              på arbetsplatser där utstationerade arbetare jobbar.
            </seg>
            <seg n="f8aa83d5">
              Tyvärr har det i flera fall framgått att det har varit själva
              affärsidén för de här företagen att vinna anbud genom att kalkylera
              med för låga löner, för långa arbetstider, bristande arbetsmiljö
              och så vidare. På det hela taget har det varit ganska riskfritt
              för sådana företag att verka i Sverige, eftersom det har krävts
              en hel del otur för att råka ut för någon form av kontroll innan
              arbetet är klart och de anställda åker hem igen.
            </seg>
            <seg n="8f1ac886">
              Vänsterpartiet har länge krävt lagändringar som ger myndigheter
              och fack reella möjligheter att kontrollera företag från andra
              EU-länder som verkar här. Som Johan Andersson sade tidigare ställde
              sig faktiskt riksdagen redan 2011 bakom en sådan lagändring.
            </seg>
            <seg n="176083fa">
              Vänsterpartiet välkomnar därför regeringens förslag om anmälningsskyldighet
              för utstationerande företag. Vi välkomnar också kravet på att
              företagen ska ha en representant på plats i Sverige som myndigheterna
              kan kommunicera med och delge eventuella misstankar om brott mot
              den svenska lagstiftningen.
            </seg>
            <seg n="d0f89799">
              Däremot är vi, precis som Socialdemokraterna, mycket kritiska
              till att regeringen valt att bortse från en del i det här riksdagsbeslutet
              genom att inte kräva att företagens representant i Sverige också
              ska ha befogenhet att förhandla med facket och teckna kollektivavtal
              för företagets räkning. Vänsterpartiet menar att det innebär att
              det kommer att göra det ganska svårt även i fortsättningen att
              skydda utstationerade arbetare från lönedumpning. Sverige har
              en skyldighet att göra just det, alltså att skydda utstationerade
              arbetare mot social dumpning enligt utstationeringsdirektivet,
              och i den svenska arbetsmarknadsmodellen är kollektivavtalet det
              enda som garanterar skäliga löner och arbetsvillkor. Vi har ju
              ingen myndighetsreglering av det.
            </seg>
            <seg n="c5e912b7">
              Kollektivavtalen är också viktiga för att företag ska kunna konkurrera
              om uppdrag på lika villkor. Om företag från andra EU-länder kan
              vinna anbud här i Sverige genom att pressa sina lönekostnader
              riskerar svenska företag att konkurreras ut om de följer lagar
              och avtal, och i förlängningen riskerar det att underminera legitimiteten
              för hela kollektivavtalsmodellen på den svenska arbetsmarknaden.
            </seg>
            <seg n="16390a15">
              Vänsterpartiet tycker därför att det måste vara väldigt tydligt
              i lagstiftningen att alla företag som vill ta uppdrag i Sverige
              förväntas teckna och följa ett kollektivavtal. Att kräva att företagets
              kontaktperson i Sverige ska ha behörighet att förhandla med facket
              och teckna kollektivavtal skulle vara en klar signal om att det
              är vad som gäller.
            </seg>
            <seg n="71be48ac">
              Regeringen menar att det skulle vara alltför betungande att kräva
              att företagen ska ha en förhandlingsbehörig person på plats i
              Sverige. I propositionen står det att en sådan person skulle behöva
              vara väl insatt i arbetsgivarens verksamhet och vara någon som
              arbetsgivaren har ett särskilt förtroende för.
            </seg>
            <seg n="0a552399">
              Jag har lite svårt att förstå den motiveringen. Först och främst
              får man väl utgå från att företag i allmänhet kommer att vilja
              utse kontaktpersoner som de har förtroende för. Men framför allt
              är det ingen extraordinär sak att teckna ett kollektivavtal och
              förhandla med fackförbund om man verkar på den svenska arbetsmarknaden.
              Det är ju kollektivavtalen som är normen för löner och arbetsvillkor
              i Sverige, och de företag som inte klarar av de lönenivåer och
              annat som avtalen reglerar är helt enkelt inte konkurrenskraftiga
              nog att verka här. Därför är det ganska hederligt att redan från
              början tydligt signalera att företag som vill ta uppdrag i Sverige
              bör känna till det här och förväntas följa de svenska branschavtalen.
              När det sedan gäller själva tecknandet av kollektivavtalen behöver
              knappast hela vd-staben vara på plats.
            </seg>
            <seg n="a7edb701">
              Om regeringen menar allvar med att företag som kommer hit ska
              acceptera den svenska modellen och delta, precis som alla andra
              företag, i förhandlingar med facket är det rimligen betydligt
              mer betungande att varje gång en förhandling är påkallad tvingas
              skicka efter behöriga personer än att redan från början se till
              att den som har mandat att förhandla finns på plats i landet.
              I den svenska modellen ingår ju faktiskt en ständig dialog där
              parterna förhandlar med varandra ganska ofta ute på arbetsplatserna.
            </seg>
            <seg n="5195b241">
              Vänsterpartiet menar, i likhet med LO och TCO, att regeringens
              förslag också riskerar att innebära att vi inte lever upp till
              våra internationella åtaganden till skydd för löntagarnas rättigheter.
              Vi är skyldiga enligt ILO-konventionerna 98 och 154 att främja
              och underlätta förhandlingar mellan fack och arbetsgivare i syfte
              att teckna kollektivavtal.
            </seg>
            <seg n="ff8e6e83">
              Vi menar att det förutsätter att arbetsgivare som verkar i Sverige
              faktiskt har representanter på plats som facket kan förhandla
              och teckna avtal med.
            </seg>
            <seg n="753543ca">
              Vänsterpartiet ser den sociala dumpningen som ett allvarligt
              hot mot löntagarnas villkor, inte bara i Sverige utan i hela EU.
              Över hela Europa växer oron för att den fria rörligheten i kombination
              med hög arbetslöshet i många medlemsländer leder till att allt
              fler människor utnyttjas som låglönearbetskraft, medan företag
              som följer lagar och avtal riskerar att konkurreras ut.
            </seg>
            <seg n="c3484d98">
              Vi har under åren lagt fram en lång rad krav för att skydda löntagarnas
              rättigheter i Sverige och resten av EU och för att stärka den
              svenska kollektivavtalsmodellen i syfte att förhindra lönedumpning.
              Den borgerliga regeringen har under samma tid i stället konsekvent
              valt att omfamna varje inskränkning av fackliga rättigheter som
              Bryssel och Luxemburg bara knystat om.
            </seg>
            <seg n="4bb352ef">
              Med lex Laval begränsade regeringen fackets rätt att vidta stridsåtgärder
              mot utstationerande företag. För detta har Sverige fått skarp
              kritik från ILO:s expertkommitté. Den här gången väljer regeringen
              bort möjligheten att underlätta för fack och arbetsgivare att
              komma till tals med varandra och teckna kollektivavtal på den
              svenska arbetsmarknaden.
            </seg>
            <seg n="05fa8869">
              Tyvärr måste man konstatera att det finns en tydlig linje i regeringens
              politik på det här området. I princip är man för kollektivavtalsmodellen,
              men i praktiken gör man vad man kan för att sakta men säkert undergräva
              den.
            </seg>
            <seg n="1fe26edc">
              Fru talman! Jag vill yrka bifall till reservationen i betänkandet.
            </seg>
          </u>
          <note type="speaker" n="c06091f4">
            Anf. 134 MARIA PLASS (M):
          </note>
          <u who="maria_plass_aaeb6c" xml:id="i-6e255294d27e32fa-0" n="25d93089" next="i-95cc4b964ccc4dcb-0">
            <seg n="60369394">
              Fru talman! Regeringen har lagt fram en proposition som innebär
              att arbetsgivare som utstationerar arbetstagare till Sverige enligt
              utstationeringslagen ska vara skyldiga att anmäla detta till Arbetsmiljöverket
              samt anmäla och utse en kontaktperson här. Kontaktpersonen ska
              vara behörig att ta emot delgivningar för arbetsgivarens räkning
              och tillhandahålla sådana handlingar som visar att kraven i utstationeringslagen
              är uppfyllda.
            </seg>
            <seg n="9492a5e9">
              Arbetsmiljöverket ska utöva tillsyn över att reglerna följs.
              Propositionen innehåller också förslag om sanktionsavgift och
              vitesföreläggande mot arbetsgivare som inte fullgör sin anmälningsskyldighet
              enligt denna lag.
            </seg>
            <seg n="39004374">
              Förändringarna i lagen ska träda i kraft den 1 juli 2013. Syftet
              är att Sverige ska kunna fullgöra sina skyldigheter enligt det
              så kallade utstationeringsdirektivet, att utstationeringslagen
              ska kunna fungera i praktiken och att vi ska skydda de utstationerade
              arbetstagarna.
            </seg>
            <seg n="82e81af5">
              Vi tillstyrker propositionen med två ändringar i förhållande
              till regeringens förslag, dels rörande nedsättning av sanktionsavgiften,
              dels rörande förfarandet när sanktionsavgift tas ut. Dessa ändringar
              görs för att få en likformighet med motsvarande ändringar i arbetsmiljölagen.
            </seg>
            <seg n="90ba2c3e">
              Utstationeringsdirektivet reglerar vilket lands arbets- och anställningsvillkor
              som ska tillämpas när ett företag som är etablerat i en medlemsstat
              utstationerar arbetstagare i en annan medlemsstat för att tillhandahålla
              en tjänst, det vill säga en prestation, som utförs mot ersättning.
            </seg>
            <seg n="c8757cde">
              Utstationeringsdirektivet innehåller inte några bestämmelser
              om vilka administrativa regler som medlemsstaterna ska uppställa
              för att kontrollera att direktivet följs. Det finns i utstationeringsdirektivet
              inget krav på att anmäla utstationeringen eller att utse kontaktperson.
            </seg>
          </u>
          <note n="2517444b">
            Utstationeringsdirektivet är genomfört i svensk lag genom utstationeringslagen.
            Enligt utstationeringslagen ska arbetsgivare från andra länder
            oavsett vilken lag som annars gäller för anställningsförhållandet
            tillämpa svensk lag på de områden som ingår i direktivets så kallade
            hårda kärna för utstationerade arbetstagare förutom i fråga om
            minimilön, som inte regleras i lag.
          </note>
          <u who="maria_plass_aaeb6c" xml:id="i-95cc4b964ccc4dcb-0" n="25d93089" prev="i-6e255294d27e32fa-0">
            <seg n="28d14921">
              Reglerna för utstationering i Sverige bygger på att det är arbetstagarorganisationerna
              som har huvudansvaret för att övervaka arbets- och anställningsvillkoren
              för arbetstagare som kommer hit. Arbetsmiljöverket utövar tillsyn
              över arbetsmiljön och är förbindelsekontor enligt utstationeringslagen.
            </seg>
            <seg n="27e66581">
              För att de här reglerna ska kunna fungera även i praktiken och
              för att Sverige ska uppfylla sina skyldigheter enligt direktivet
              måste arbetstagarorganisationerna och myndigheterna, som till
              exempel Arbetsmiljöverket, veta att en utländsk arbetsgivare utstationerar
              personal hit. De måste alltså kunna komma i kontakt med den utländska
              arbetsgivaren som har sin verksamhet här. Till exempel måste Arbetsmiljöverket
              kunna kontrollera arbetsmiljön på arbetsplatsen. Detta skiljer
              sig inte från all annan näringsverksamhet som bedrivs i Sverige,
              som också måste anmälas till berörd myndighet.
            </seg>
            <seg n="4e889edd">
              En anmälan av en utstationering ska enligt förslaget ske senast
              när en utstationerad arbetstagare börjar sitt arbete i Sverige.
              Anmälan ska göras om tiden för utstationering är fem dagar, det
              vill säga normalt en arbetsvecka, eller mer. Detta sker till Arbetsmiljöverket,
              som då är förbindelsekontor. Det är också Arbetsmiljöverket som
              har tillsyn över att reglerna följs.
            </seg>
            <seg n="d67b4ef9">
              När det gäller vilka uppgifter som ska anges anför regeringen
              att det ska regleras i en förordning till utstationeringslagen.
            </seg>
            <seg n="213d7b25">
              Anmälningsskyldigheten ska göras så enkel som möjligt, och den
              bör vara internetbaserad, just för enkelhetens skull.
            </seg>
            <seg n="7f7d832a">
              Som tidigare har nämnts ska utländska arbetsgivare som utstationerar
              arbetstagare hit utse en kontaktperson i Sverige och anmäla vem
              detta är i sin anmälan till Arbetsmiljöverket. Kravet kan uppfyllas
              genom att en av de utstationerade arbetstagarna utses till kontaktperson.
              Om arbetsgivaren anser det lämpligare kan någon annan person som
              vistas i Sverige vara kontaktperson. Det viktiga är att kontaktpersonen
              går att nå, är behörig att för arbetsgivaren ta emot delgivningar
              och även kan tillhandahålla sådana handlingar som visar att kraven
              i utstationeringslagen är uppfyllda.
            </seg>
            <seg n="60b2e1aa">
              För att se till att skyldigheten att anmäla utstationeringen
              och utse och anmäla kontaktperson följs och respekteras måste
              det finnas sanktionsmöjligheter, och för detta tas en sanktionsavgift
              ut.
            </seg>
            <seg n="2df07b06">
              Möjligheten att ha utstationerad personal är en viktig del av
              den fria marknaden för tjänster. Enligt beräkningar från EU-kommissionen
              utstationerades ca 12 000 arbetstagare från Sverige medan ca 25
              000 utstationerades till Sverige 2011.
            </seg>
            <seg n="45b46cb0">
              Fru talman! Regeringen har lagt fram en proposition som så långt
              det är möjligt med hänsyn till EU-rätten är i enlighet med tillkännagivandet
              från 2011. Socialdemokraterna och Vänstern har i en gemensam reservation
              anfört att man ändå bör gå ett steg längre och låta kontaktpersonen
              ingå civilrättsliga avtal, till exempel kollektivavtal.
            </seg>
            <seg n="636a35f4">
              Vi anser att alliansregeringens förslag om kontaktpersonens behörighet
              är väl avvägt sett till dels behovet av att bestämmelsen passar
              in i den svenska arbetsmarknadsmodellen, dels kravet på att bestämmelsen
              inte ska komma i konflikt med EU-rätten. Den fria rörligheten
              för tjänster får inte heller inskränkas på ett oproportionerligt
              sätt.
            </seg>
            <seg n="58d4ac39">
              Kontaktpersonernas behörighet att ingå civilrättsliga avtal i
              Sverige, till exempel kollektivavtal, berörs inte i utstationeringsdirektivet
              och har inte prövats av EU-rätten. I ett meddelande från kommissionen
              anges att det bör vara tillräckligt att bland de utsända arbetstagarna
              utse denna person som fungerar som mellanhand mellan det utländska
              företaget och den berörda tillsynsmyndigheten.
            </seg>
            <seg n="538f2e70">
              Reglerna i utstationeringslagen bygger inte på att kollektivavtal
              nödvändigtvis ingås med en utländsk arbetsgivare, utan innebär
              framför allt en möjlighet för arbetstagarorganisationerna att
              sätta press på arbetsgivaren att upprätta en svensk minimistandard
              på villkoren inom direktivets områden.
            </seg>
            <seg n="23f6f92b">
              Mot denna bakgrund kan det inte bedömas som nödvändigt att en
              utstationerande arbetsgivare har en representant i Sverige som
              är behörig att ingå kollektivavtal så länge kollektivavtalsförhandlingar
              inte påkallats. Det bör vara tillräckligt att arbetsgivaren har
              en kontaktperson i Sverige och att en förhandlingsbehörig representant
              deltar om förhandlingar om ingående av kollektivavtal ska inledas.
              Bedömningen är att man med ett krav på anmälan av utstationeringen
              i kombination med ett krav på en kontaktperson uppnår samma resultat
              som arbetstagarorganisationerna och riksdagen har efterfrågat,
              det vill säga att reglerna i utstationeringslagen kan fungera
              i praktiken.
            </seg>
            <seg n="d8b2adad">
              Det antas att en representant som är behörig att förhandla och
              ingå kollektivavtal skulle behöva vara en person, precis som har
              nämnts här, i relativt högt uppsatt ställning i det utländska
              företagets organisation. Det skulle medföra inte helt obetydliga
              kostnader och besvär för arbetsgivaren att ha en behörig representant
              på plats i Sverige i samband med all utstationering av arbetstagare
              hit. Särskilt påverkar detta de mindre företagen. Det är stor
              skillnad mellan administrationens påverkan på stora respektive
              på små företag.
            </seg>
            <seg n="16d045d1">
              Med detta anser vi att regeringen i propositionen har tillgodosett
              tillkännagivandet från 2011 om anmälningsskyldighet och att utse
              och anmäla en kontaktperson.
            </seg>
            <seg n="e318834f">
              Fru talman! Med detta vill jag yrka bifall till förslaget i betänkandet
              och avslag på reservationen.
            </seg>
          </u>
          <note type="speaker" n="c21b2c0d">
            Anf. 135 JOSEFIN BRINK (V) replik:
          </note>
          <u who="josefin_brink_4d45f6" xml:id="i-89088b2d91109462-1" n="c21c6843">
            <seg n="91a41a67">
              Fru talman! Efter Maria Plass anförande tycker jag fortfarande
              att det är lika oklart på vilka grunder regeringen har bestämt
              sig för att inte ställa krav på att utstationerande företag ska
              ha en representant här som är behörig att teckna kollektivavtal.
            </seg>
            <seg n="646445fe">
              Det meddelande från EU-kommissionen som Maria Plass och regeringen
              hänvisar till säger ju bara att det bör vara tillräckligt att
              bland de utsända arbetstagarna och så vidare och dessutom att
              representanten ska vara en mellanhand mellan det utländska företaget
              och den behöriga tillsynsmyndigheten.
            </seg>
            <seg n="1380fd90">
              Vi kan väl konstatera på en gång att det inte står att det är
              något förbud mot att denna person ska ha en större behörighet
              och befogenhet att till exempel teckna avtal. Dessutom är det
              så att när det gäller kontroll av löner, till exempel att leva
              upp till minimilöner i enlighet med svenska branschavtal, finns
              det ingen myndighet som har den tillsynsskyldigheten i Sverige.
              I Sverige är det fackförbund, fackliga organisationer, som kontrollerar
              att löner är på rätt nivå. Då blir hela den här skrivningen ganska
              irrelevant i relation till den svenska modellen, där vi inte har
              någon myndighetskontroll av löner.
            </seg>
            <seg n="89b19aea">
              Frågan kvarstår på vilket sätt detta uttalande från EU-kommissionen
              skulle hindra den svenska regeringen att hävda att eftersom det
              enda sättet att skydda utstationerade arbetstagare från lönedumpning
              är att följa ett svenskt kollektivavtal måste dessa företags representanter
              också ha befogenhet att teckna sådana avtal. Annars har vi i praktiken
              ingen möjlighet att erbjuda dem något skydd.
            </seg>
          </u>
          <note type="speaker" n="c7d37d94">
            Anf. 136 MARIA PLASS (M) replik:
          </note>
          <u who="maria_plass_aaeb6c" xml:id="i-21dec52a06a3f253-0" n="25d93089">
            <seg n="d1becaf6">
              Fru talman! Först vill jag säga att jag tycker att det här är
              en bra proposition, för den stärker skyddet. Det tror jag att
              vi alla är överens om.
            </seg>
            <seg n="1729934a">
              Det som har styrt en del av det som står i betänkandet och i
              propositionen är ju EU-rätten. Det är inte prövat, men om man
              gör en bedömning, bland annat utifrån detta meddelande, kommer
              det här inte att vara i enlighet med EU-rätten. Det är bland annat
              det som ligger till grund för detta.
            </seg>
            <seg n="855a805f">
              Det andra är att det måste finnas en proportion. Om man nu ska
              utse en kontaktperson som ska teckna kollektivavtal och personen
              är här i två veckor, står det i proportion till att arbetsgivaren
              ska gå in och teckna kollektivavtal för arbetstagarna? Det är
              den biten som ligger bakom.
            </seg>
            <seg n="fa0eb845">
              Jag tycker att vi har kommit en bra bit på väg, och det tror
              jag att Josefin Brink håller med om, när vi klubbar beslutet om
              anmälningsskyldighet och en kontaktperson är utsedd och anmäld
              och då också kommer att kunna finnas på plats. Det finns ju möjligheter
              det är inte något förbud mot att teckna kollektivavtal. Det står
              inte.
            </seg>
          </u>
          <note type="speaker" n="bcc83730">
            Anf. 137 JOSEFIN BRINK (V) replik:
          </note>
          <u who="josefin_brink_4d45f6" xml:id="i-89088b2d91109462-2" n="c21c6843">
            <seg n="674d64fe">
              Fru talman! Jag kan bara konstatera att Maria Plass inte riktigt
              kan hävda att man har något stabilt stöd för den här bedömningen.
              Regeringen gör en bedömning att ett uttalande från EU-kommissionen,
              som egentligen inte säger någonting, nog kan antas innebära att
              det skulle strida mot EU-rätten och eventuellt mot något slags
              proportionalitet att ställa detta krav.
            </seg>
            <seg n="270fa213">
              Det är väldigt egendomligt, med tanke på att regeringen i andra
              sammanhang när det handlar om löntagares rättigheter till och
              med trotsar mycket skarpa tillrättalägganden från EU-kommissionen
              om att till exempel stärka anställningstryggheten. Det är ju ett
              betydligt skarpare besked från EU-kommissionen som regeringen
              har valt att strunta blankt i.
            </seg>
            <seg n="cc95cd21">
              Här går regeringen i stället före och gör en bedömning att vi
              inte behöver ställa detta krav trots att det, som sagt var, inte
              finns något annat sätt än att teckna ett kollektivavtal, att garantera
              att utländska arbetare som jobbar i Sverige, om så i bara två
              veckor, inte blir utnyttjade till löner som ligger under de nivåer
              som de har rätt till, till och med enligt utstationeringsdirektivet.
            </seg>
            <seg n="5adb19ab">
              Genom lex Laval har regeringen tvingat fackföreningarna att anpassa
              sina kollektivavtal så att de ska kunna ingås med utländska företag
              inom ramen för lex Laval. Det finns alltså utformade hängavtal
              som dessa företag bara kan underteckna. Då är det fullständigt
              obegripligt varför man inte kan ställa krav på att alla företag
              som vill verka här i Sverige också ska vara beredda att underteckna
              dessa hängavtal. Hur ska man annars, Maria Plass, kunna undvika
              att utländsk arbetskraft också i fortsättningen utnyttjas och
              får alldeles för låga löner och dåliga villkor på den svenska
              arbetsmarknaden?
            </seg>
          </u>
          <note type="speaker" n="0c23b2c6">
            Anf. 138 MARIA PLASS (M) replik:
          </note>
          <u who="maria_plass_aaeb6c" xml:id="i-21dec52a06a3f253-1" n="25d93089">
            <seg n="cf0504a5">
              Fru talman! Jag vill först och främst poängtera att vi måste
              skilja på denna proposition och detta betänkande. Det är självklart
              att vi inte tycker att det är okej med låga löner. Det är det
              som vi går fram med. Vi ska veta vilka som är här, och arbetstagarorganisationerna
              ska också få möjlighet att följa upp detta.
            </seg>
            <seg n="e8dea7ed">
              När det gäller lex Laval och utstationering vill jag ändå påminna
              om den utredning som pågår. Där har också Vänsterpartiet en representant.
              I denna utredning finns det stora möjligheter att framföra synpunkter.
              Utredningen har nyss påbörjats, och man håller på att bygga upp
              kunskap. Det är viktigt att ha den i botten när vi går in i diskussioner.
            </seg>
            <seg n="34a6aecc">
              Man kan fundera på hur det skulle vara om vi hade en motsvarande
              situation och om vi så att säga bytte som jag nämnde skickar även
              vi svenskar ut personal från Sverige och hur vi skulle ställa
              oss och hur Vänsterpartiet skulle ställa sig till om man tvingades
              teckna kollektivavtal i andra länder. Jag kommer inte att ställa
              frågan. Men det kan vara något att ta med sig.
            </seg>
            <seg n="b14ecc69">
              Vi kan titta på de nordiska länderna. Vi hänvisar ofta till den
              svenska modellen men även till den nordiska modellen. Varken Danmark
              eller Norge ställer krav på en behörig kontaktperson. Finland
              har en lite annorlunda situation. Vi följer alltså de nordiska
              grannländerna i detta fall.
            </seg>
          </u>
          <note type="speaker" n="98b38f50">
            Anf. 139 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-907876282e3bf535-0" n="380d2b6d">
            <seg n="1eed1249">
              Herr talman! Jag har en fråga till Maria Plass utifrån hennes
              anförande när det gällde betänkandet. Vi kan konstatera när det
              gäller betänkandet och att man inte utser en behörig representant
              som ska kunna teckna kollektivavtal att man inte följer ILO-konventionerna
              98 och 154.
            </seg>
            <seg n="aa98d12b">
              Min fråga till Maria Plass och Moderaterna är: Hur ser regeringen
              på att vi inte följer dessa konventioner?
            </seg>
            <seg n="f120fef7">
              Det finns en möjlighet, precis som Josefin Brink förtjänstfullt
              beskrev här, när det gäller att i lagtexten skriva in att man
              utser denna behöriga representant som då kan teckna kollektivavtal.
              Vi ser inte detta som något hinder. Det har inte prövats av EU-rätten.
              Det har Maria Plass rätt i. Vi har fått ett meddelande från EU
              om hur detta ser ut. Men det har inte prövats på något sätt.
            </seg>
            <seg n="198d9254">
              Min följdfråga kopplad till detta är: Hur ser Moderaterna och
              regeringen på att man inte efterlever ILO-konventionerna 98 och
              154? Vi fick ganska nyligen skarp kritik när det gäller hur man
              har efterlevt lex Laval och hur det ser ut i den delen.
            </seg>
          </u>
          <note type="speaker" n="f89cc7e5">
            Anf. 140 MARIA PLASS (M) replik:
          </note>
          <u who="maria_plass_aaeb6c" xml:id="i-21dec52a06a3f253-2" n="25d93089">
            <seg n="b56495cc">
              Herr talman! När det gäller frågan om ILO-konventionerna finns
              det en partssammansatt expertmyndighet i Sverige, svenska ILO-kommittén.
              Den håller med om att det är en klar förbättring. Det är vi överens
              om även här i kammaren med anledning av propositionen.
            </seg>
            <seg n="f6670a33">
              I remissyttrandet från denna expertkommitté står det att förslaget
              inte står i strid med Sveriges åtagande enligt någon ILO-konvention
              ratificerad av Sverige.
            </seg>
            <seg n="0f5ca2e3">
              ILO har i sig inga sanktionsmöjligheter. Det handlar mer om dialog,
              rådgivning, experthjälp och tekniskt bistånd.
            </seg>
            <seg n="03bf47e8">
              Svenska ILO-kommittén har alltså sagt att förslaget inte står
              i strid med Sveriges åtagande. Men om vi nu skulle sätta ILO mot
              EU-rätten, vad anser Johan Andersson då skulle hända, alltså om
              man så att säga gjorde en prövning mot varandra?
            </seg>
          </u>
          <note type="speaker" n="ea21081b">
            Anf. 141 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-907876282e3bf535-1" n="380d2b6d">
            <seg n="f2cfabf9">
              Herr talman! Nu börjar detta likna dagens frågestund då finansministern
              ställde motfrågor till frågeställarna. Det blir en lite knepig
              debatt.
            </seg>
            <seg n="6116ba48">
              Jag är mycket väl medveten om vilken status som ILO-kommittén
              har när det gäller dessa delar. Men en väsentlig fråga är ändå
              Sveriges efterlevnad av de konventioner som vi har skrivit under
              och den kritik som kommer från ILO, även om kritiken är mer principiell,
              alltså en policyskapande del.
            </seg>
            <seg n="03b4e6ae">
              Vi anser att man gott och väl kan gå med på att en behörig representant
              som kan teckna kollektivavtal utses. Det får sedermera prövas
              om detta strider mot gällande lagstiftning. I dag vet vi faktiskt
              inte det.
            </seg>
            <seg n="2a12d6d2">
              Jag har en följdfråga angående något som Josefin Brink tog upp.
              När det gäller kollektivavtalen har de ändrats genom tidigare
              ställningstaganden här, vilket gör att det är ganska enkelt att
              i dag teckna avtal via hängavtal och annat.
            </seg>
            <seg n="285e4d6a">
              Vi förutsätter ändå att vi ska få en arbetskraft som kommer att
              trivas på sitt jobb, finnas på arbetsplatsen och göra ett mycket
              gott arbete. Då handlar det också om att se till att man får bra
              villkor i Sverige. Hur ska detta hanteras utifrån hur förslaget
              till lagstiftning ser ut när en av de anställda ska vara den behöriga
              representanten? Hur ska man då hantera dessa frågor? Detta skulle
              jag gärna vilja ha svar på.
            </seg>
          </u>
          <note type="speaker" n="3db11a38">
            Anf. 142 MARIA PLASS (M) replik:
          </note>
          <u who="maria_plass_aaeb6c" xml:id="i-21dec52a06a3f253-3" n="25d93089">
            <seg n="84e34ff5">
              Herr talman! Som jag sade i mitt anförande kan man utse en person
              som är anställd, men det kan också vara någon annan person som
              finns i Sverige. Skulle vi gå tillbaka till filiallagen, där det
              finns ett ursprung, var det till och med så att man skulle vara
              bosatt i Sverige. Det verkar lite överdrivet. Det togs upp i en
              socialdemokratisk motion, där man kanske hade tagit i lite väl
              mycket.
            </seg>
            <seg n="4eb58c39">
              Jag tror att vi alla är ganska nöjda med att det här inte står
              att man ska vara bosatt i Sverige för att kunna vara kontaktperson.
              Allt som man försöker sträva efter för att få enkelhet skulle
              i så fall försvinna.
            </seg>
            <seg n="c6a7dd88">
              Precis som jag sade i replikskiftet med Josefin Brink är det
              inget förbud mot att teckna kollektivavtal. Det framställs gärna
              som att det skulle vara någon form av förbud för denna utländska
              arbetsgivare att göra det. Det är inte så. Vi ställer inte det
              specifika kravet. Men det finns absolut möjlighet att göra det.
              Det vill jag verkligen poängtera.
            </seg>
            <seg n="2b77c80f">
              Det är mycket viktigt att detta fungerar i praktiken och att
              det är enkelt. Det som jag tror att vi alla är överens om är att
              vi vill skydda arbetstagarna. Det har Johan Andersson också varit
              inne på. Att man har villkor som är bra för dem som jobbar här
              måste vara det som är viktigt för oss alla.
            </seg>
            <seg n="e761463b">
              Jag fick inget svar på min fråga om EU-rätten. Men EU-rätten
              är viktig i detta fall. Frågan är vad som står högst i detta sammanhang
              om detta skulle strida mot EU-rätten.
            </seg>
          </u>
          <note type="speaker" n="0aff51df">
            Anf. 143 MEHMET KAPLAN (MP):
          </note>
          <u who="mehmet_kaplan_77f008" xml:id="i-da881b851ec9bfcf-0" n="dcdb2fc5">
            <seg n="fdd8b6c7">
              Herr talman! Jag vill börja med att yrka bifall till förslaget
              i betänkandet och avslag på reservationen.
            </seg>
            <seg n="0af37b85">
              Miljöpartiet anser att människor ska kunna röra sig fritt och
              arbeta var de vill inom EU. Vi vill också att människor ska kunna
              komma utifrån EU, och där finns det en överenskommelse från föregående
              mandatperiod om arbetskraftsinvandring som Miljöpartiet är med
              i. Dessa rörligheter får dock inte utnyttjas för att pressa ned
              lönerna, försämra villkoren eller hota rätten att teckna kollektivavtal,
              och de får heller aldrig användas för social dumpning.
            </seg>
            <seg n="ed213ad9">
              Lika lön för lika arbete enligt lagar och avtal ska gälla i EU.
              Principen om att svenska kollektivavtal ska gälla på svenska arbetsplatser
              handlar om att alla arbetstagare ska behandlas lika och om allas
              rätt till likvärdiga löner och arbetsvillkor oavsett nationalitet.
              EU:s ekonomiska friheter ska inte överordnas mänskliga rättigheter,
              däribland de grundläggande fackliga rättigheterna. Där har vi
              sedan tidigare beslut från Miljöpartiet, och det har vi drivit
              i kammaren när det gäller ILO:s direktiv inom sociala rättigheter.
            </seg>
            <seg n="df5c2682">
              Det är därför viktigt att skyddet för arbets- och anställningsvillkoren
              på svenska arbetsplatser nu stärks genom att utländska arbetsgivare
              blir anmälningsskyldiga när de utstationerar arbetstagare till
              Sverige. En viktig del av det nya systemet är att arbetsgivaren
              blir skyldig att utse och anmäla en kontaktperson som ska kunna
              ta emot delgivningar. För att systemet ska fungera väl måste kontaktpersonen
              inte bara gå att nå utan också just vara behörig att för arbetsgivarens
              räkning ta emot delgivningarna.
            </seg>
            <seg n="c67fb054">
              Om arbetstagarens villkor inte skulle nå upp till minimistandarden
              enligt ett svenskt, centralt kollektivavtal för den aktuella branschen
              och arbetsgivaren inte ändrar arbetstagarens villkor så att de
              uppnår en sådan standard ska och kan Arbetstagarorganisationen
              delge kontaktpersonen en förhandlingsframställan. Snabbt och utan
              dröjsmål ska sedan en förhandling kunna inledas.
            </seg>
            <seg n="ea9f3171">
              En representant som utöver detta skulle vara behörig att förhandla
              och ingå kollektivavtal skulle enligt Miljöpartiets sätt att se
              på saken vara en person som är väl insatt i verksamheten, även
              om det vid de tillfällen med hängavtal tidigare talare har tagit
              upp antagligen skulle kunna ha räckt med en inte så väl insatt
              person. Vi har dock i den här balansgången ansett att detta för
              framför allt mindre företag skulle kunna vara problematiskt, och
              därför tycker vi att rätten att kunna kalla hit behörig företrädare
              vilket i ett fåmansföretag kanske skulle röra sig om ägaren faktiskt
              ser till att arbetstagaren får dessa rättigheter tillgodosedda.
            </seg>
            <seg n="df4d2b17">
              Vi konstaterar också från Miljöpartiets sida att det inom andra
              delar av bemanningsdirektivets innehåll nu finns utredningar som
              pågår, där våra företrädare sitter med och bevakar att det som
              har varit problematiskt med lex Laval i Sverige kommer att ses
              över ordentligt och förhoppningsvis leda fram till en omdaning
              inom området. Vi ser också att det finns en utredning som tillsatts
              och som tittar på om och hur där tror vi faktiskt att det är hur
              kringgåendet av företrädesrätten har gagnat de oseriösa aktörerna
              på arbetsmarknaden.
            </seg>
            <seg n="0e315ad8">
              Med detta vill jag än en gång yrka bifall till förslaget i betänkandet
              och avslag på reservationen, herr talman.
            </seg>
          </u>
          <note type="speaker" n="98f40db0">
            Anf. 144 ISMAIL KAMIL (FP):
          </note>
          <u who="ismail_kamil_3e7930" xml:id="i-454cf951d3abe2cd-0" n="3614ce4e">
            <seg n="0b76d140">
              Herr talman! Den 1 juni 2011 beslutade riksdagen om ett tillkännagivande
              till regeringen om behovet av en representant vid utstationering
              av arbetstagare till Sverige. Man anförde bland annat vikten av
              att det införs krav på företag att ha en representant i landet
              som ska vara behörig att företräda företaget vid förhandlingar
              med arbetstagarorganisationer eller i kontakter med myndigheter.
            </seg>
            <seg n="fc09da86">
              Detta skulle göra det möjligt att kontrollera att utstationerade
              arbetstagare har rimliga arbetsvillkor och rimliga avtalsvillkor.
              Genom tillkännagivandet uppmanades regeringen att återkomma med
              förslag på åtgärder för att värna den svenska arbetsmodellen om
              ett sådant krav var förenligt med EU-rätten och under förutsättning
              att EU-medborgare från andra länder inte diskrimineras genom krav
              på bosättning i Sverige.
            </seg>
            <seg n="37d9513c">
              Regeringens bedömning, herr talman, är att slutsatserna i kommissionsmeddelande
              159 tyder på att kommissionen inte skulle anse att kravet på behörig
              representant är förenligt med EU-rätten. Bedömningen är att det
              bör vara tillräckligt att utse en person till exempel bland de
              utsända arbetstagarna att fungera som kontaktperson och mellanhand
              mellan företaget och tillsynsmyndigheten. I regeringens förslag
              finns därför inte krav på att representanten måste vara behörig
              att företräda arbetsgivaren i exempelvis arbetsrättsliga tvister.
            </seg>
            <seg n="c988b7ef">
              Vi ska dessutom ta hänsyn till åtminstone två ILO-konventioner,
              nr 98 respektive nr 154, som har ratificerats av Sverige. Det
              som är av intresse i detta sammanhang är två artiklar. Det är
              artikel 4 i konvention nr 98 om att staterna ska vidta lämpliga
              åtgärder för att skapa reglering av anställningsvillkoren genom
              kollektivavtal samt artikel 5 i konvention nr 154 om att staterna
              genom olika åtgärder ska främja kollektiva förhandlingar.
            </seg>
            <seg n="f08b42ac">
              Herr talman! I artikel 56 i fördraget om Europeiska unionens
              funktionssätt slås fast att inskränkningar i friheten att tillhandahålla
              tjänster inom unionen ska förbjudas. Ett krav på att representanten
              ska vara behörig att förhandla och ingå kollektivavtal gör att
              personen måste vara väl insatt i arbetsgivarens verksamhet eller
              åtminstone ha högt uppsatt ställning och befogenhet inom företaget.
              Det kommer att skapa en inskränkning i den fria rörligheten för
              tjänster och kan medföra krångel och även stora kostnader. Det
              räcker med att arbetsgivaren har en kontaktperson i Sverige och
              att en förhandlingsbehörig representant för företaget i stället
              kan delta i förhandlingar när kollektivavtal ska inledas.
            </seg>
            <seg n="25a78804">
              Propositionen innehåller också förslag om sanktionsavgift respektive
              vitesföreläggande mot den arbetsgivare som inte fullgör sin anmälningsskyldighet
              enligt lagen. Med ett krav på anmälan om utstationering till Arbetsmiljöverket
              i kombination med ett krav på en kontaktperson som kan fungera
              som mellanhand mellan företaget och tillsynsmyndigheten blir det
              möjligt att reglerna i utstationeringslagen skulle kunna fungera
              bra. Regeringsförslag på dessa åtgärder borde därför räcka.
            </seg>
            <seg n="1c15a1de">
              (Applåder)
            </seg>
          </u>
          <note type="speaker" n="0c1a28db">
            Anf. 145 JOSEFIN BRINK (V) replik:
          </note>
          <u who="josefin_brink_4d45f6" xml:id="i-89088b2d91109462-3" n="c21c6843">
            <seg n="f96d65ff">
              Herr talman! Återigen får vi höra att det nog kan tolkas så att
              ett uttalande från kommissionen eventuellt innebär att det inte
              skulle vara tillåtet att ställa krav på att representanten i Sverige
              ska vara behörig att teckna kollektivavtal. Jag köper inte den
              rättsliga grunden, och jag tycker tyvärr inte att det blev tydligare
              när Ismail Kamil var uppe och talade om detta.
            </seg>
            <seg n="4c002483">
              Återigen: Det finns ingen annan reglering av löner i Sverige
              än kollektivavtalen. I hela den plågsamma Lavalprocessen var ett
              av resultaten en av de saker man kom fram till att svenska fackföreningar
              från och med när lagen började gälla ska lämna in sina avtalskrav
              till Arbetsmiljöverket så att företag i andra EU-länder som tänker
              utstationera arbetstagare hit i förväg ska veta vilka krav facket
              kan tänkas komma att ställa.
            </seg>
            <seg n="165051f2">
              Det är väldigt svårt att se hur det skulle kunna vara omöjligt
              för ett företag att utse en representant som har behörighet att
              underteckna detta avtal, som rimligen alla personer i detta företag
              har haft möjlighet att ta del av i förväg innan de ens kom till
              Sverige. Det går inte att riktigt frigöra sig från tanken att
              regeringen och de borgerliga partierna återigen struntar i kollektivavtal,
              att man så att säga inte vill främja tecknandet av kollektivavtal.
              Man tycker att det är okej att de här företagen ska komma undan
              med mindre.
            </seg>
            <seg n="2bd5dca1">
              Jag skulle jättegärna vilja höra hur Ismail Kamil ställer sig
              till det jag precis har sagt.
            </seg>
          </u>
          <note type="speaker" n="9303402c">
            Anf. 146 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-454cf951d3abe2cd-1" n="3614ce4e">
            <seg n="f3d76a6f">
              Herr talman! Josefin Brink borde ha lyssnat på vad jag sade beträffande
              artikel 56, nämligen att det är viktigt att inte inskränka friheten
              att kunna tillhandahålla tjänster inom unionen. Också Mehmet Kaplan
              tog upp frågan om den fria rörligheten för småföretag och mycket
              annat. Enligt artikel 56 i fördraget om Europeiska unionens funktionssätt
              är det förbjudet att inskränka den friheten. Här är det inte meningen
              att vi ska krångla till det, Josefin, utan vi ska ha anmälningsskyldighet,
              vilket även ni tycker är bra, samt utse en representant som ska
              fungera som mellanhand mellan arbetsgivare och myndigheter om
              det skulle behövas.
            </seg>
            <seg n="3de2d116">
              Jag kan förstå att ni, Josefin Brink, av ideologiska skäl är
              emot den fria rörligheten och fördraget när det gäller Europeiska
              unionen.
            </seg>
            <seg n="a1a1634b">
              Jag tycker inte alls att tillkännagivandet går emot det som finns
              med i regeringens proposition, nämligen att det ska finnas en
              anmälningsskyldighet och man ska ha en representant. Det borde
              vara viktigt.
            </seg>
            <seg n="d0e94011">
              Om de regler som gäller i Sverige inte följs finns det möjlighet
              för exempelvis Arbetsmiljöverket att utöva tillsyn vad gäller
              läget, arbetsmiljön och mycket annat. Därför finns dessa två möjligheter,
              sanktionsavgift och vitesföreläggande. Vi från regeringspartierna
              tycker att det är tillräckligt.
            </seg>
          </u>
          <note type="speaker" n="2396134d">
            Anf. 147 JOSEFIN BRINK (V) replik:
          </note>
          <u who="josefin_brink_4d45f6" xml:id="i-89088b2d91109462-4" n="c21c6843">
            <seg n="caafa42b">
              Herr talman! Vänsterpartiet står som sagt bakom propositionen.
              Vi säger ja till den, men vi vill ha ett tillägg. Vi tycker att
              det är jättebra med anmälningsskyldighet och att Arbetsmiljöverket,
              liksom Skatteverket och andra, har möjlighet att träda in. Det
              är inte det vi ser som problem.
            </seg>
            <seg n="7cd60ba7">
              Ismail Kamil säger att det är viktigt att inte inskränka den
              fria rörligheten. Men minst lika viktigt är väl att inte tillåta
              fri rörlighet på bekostnad av löner och arbetsvillkor. För Vänsterpartiet
              är det viktigt att vi inte tillåter lönedumpning på den svenska
              arbetsmarknaden.
            </seg>
            <seg n="0ef4ddae">
              Jag tycker att Ismail Kamil fortfarande är svaret skyldig när
              det gäller på vilket sätt löner och arbetsvillkor för utstationerade
              arbetade ska kunna garanteras i Sverige, om vi inte ens kan ställa
              krav på att utstationerade företag ska kunna underteckna ett hängavtal
              som de känt till redan innan de kom hit, som uppfyller de minimikrav
              som vi ju är skyldiga att garantera utländska arbetare som kommer
              till Sverige för att jobba. Vad är skälet till att ni inte tycker
              att det är en självklarhet att vi ska ställa det kravet på företag
              som ska verka här?
            </seg>
            <seg n="e025e4ca">
              Folkpartiets och regeringens förslag riskerar att leda till att
              svenska byggföretag och andra utsätts för illojal konkurrens och
              inte kan klara sig jämfört med företag som medvetet betalar lägre
              löner och erbjuder sämre villkor. Om vi inte kräver att dessa
              måste följa samma regler som deras svenska kolleger, på vilket
              sätt är det bra för det svenska näringslivet? På vilket sätt är
              det bra för svenska löntagare eller i första hand för de lönearbetare
              som kommer hit och inte får de löner som de har rätt till?
            </seg>
          </u>
          <note type="speaker" n="950a7390">
            Anf. 148 ISMAIL KAMIL (FP) replik:
          </note>
          <u who="ismail_kamil_3e7930" xml:id="i-454cf951d3abe2cd-2" n="3614ce4e">
            <seg n="147690f9">
              Herr talman! Vi är inte på något sätt emot kollektivavtal. För
              dem som jobbar i Sverige är det kollektivavtal som gäller. Det
              finns möjlighet för många småföretagare att komma hit under en
              kortare tid och sedan åka tillbaka. Skillnaden mellan oss och
              Vänsterpartiet är kanske att vi vill ha flexibilitet i stället
              för krångel. Vi vill ha rörlighet i stället för inskränkningar.
            </seg>
            <seg n="16a4a640">
              Tyvärr är det en ideologisk låsning från Vänsterpartiets sida
              som vi inte kan råda bot på.
            </seg>
          </u>
          <note type="speaker" n="ffbaefe0">
            Anf. 149 ANNIKA QARLSSON (C):
          </note>
          <u who="annika_qarlsson_10ba5c" xml:id="i-7b30e62b09ec91b1-0" n="399e49fb">
            <seg n="32321220">
              Herr talman! Detta betänkande och denna debatt handlar om anmälningsskyldighet
              vid utstationering. I ett mycket väl känt och omdebatterat idéprogram
              står att läsa: Ett öppet land, en öppen attityd till andra och
              till varandra, utgör grunden för vårt ekonomiska välstånd och
              berikar oss i långt vidare bemärkelse. Vårt lands välstånd har
              i alla tider byggt på ett ständigt utbyte med omvärlden. I flera
              hundra år har vi präglats av emigranter, återvändare och invandrare.
              Centerpartiet välkomnar att samhället består av människor med
              olika bakgrund och erfarenheter, där alla är lika värda och där
              gemenskapen ska vara öppen för alla.
            </seg>
            <seg n="34e7e88a">
              Vi vill göra upp med de system och strukturer som hindrar människor
              från att vara delaktiga i samhället. Vi vill riva de murar och
              den uppdelning mellan innan- och utanförskap som en exkluderande
              politik skapat. Tekniska landvinningar, nya idéer och hårt arbete
              har fört jordens folk närmare varandra. Det fanns en tid då vi
              betalade tull vid stadsgränsen. Sedan dess har vi förenat både
              Norden och EU genom fri rörlighet och fri handel. Centerpartiet
              vill fortsätta att avlägsna de hinder som finns för enskilda människors
              rörlighet i världen. Vi vill se en framtid där Sverige är ett
              land dit människor kommer med en dröm om ett bättre liv och bidrar
              till att bygga vårt samhälle. Det var ett citat från Centerpartiets
              idéprogram.
            </seg>
            <seg n="540c4f55">
              Herr talman! Den fria rörligheten inom EU är en storhet som vi
              i dag tar för självklar. När jag växte upp var Europa stängt,
              misstänksamt och ofritt. Där fanns kalla krigets spänningar i
              allra högsta grad påtagliga mellan öst och väst, mellan demokratier
              och diktaturer. Med öppenheten rör sig arbete och tjänster, arbetskraft
              och företag, utflyttare och inflyttare över gränserna på ett positivt
              sätt som medverkar till utveckling och till en dynamik som är
              nödvändig för att klara konkurrensen från resten av världen.
            </seg>
            <seg n="fc65a0a3">
              Allt det positiva som öppenhet och fri rörlighet för med sig
              har självklart också en baksida. Att det finns regler uppsatta
              för hur rörligheten får nyttjas är självklart. Men det finns självklart
              de som rundar, utnyttjar eller i okunskap inte följer de spelregler
              som finns därför denna anmälningsskyldighet som vi debatterar
              i dag.
            </seg>
            <seg n="0d0ab86d">
              Herr talman! Det regeringen föreslår och utskottet instämmer
              i är att arbetsgivare som utstationerar arbetstagare i Sverige
              enligt utstationeringslagen ska vara skyldiga att anmäla utstationeringen
              till Arbetsmiljöverket och att utse och anmäla en kontaktperson
              här. Denna kontaktperson ska vara behörig att ta emot delgivningar
              för arbetsgivarens räkning och tillhandahålla sådana handlingar
              som visar att kraven i utstationeringslagen är uppfyllda.
            </seg>
            <seg n="73dcfcaa">
              Arbetsmiljöverket har ett tillsynsansvar, och det finns sanktionsavgift
              och vitesföreläggande mot arbetsgivare som inte fullgör sin skyldighet.
              I utskottet har vi ändrat i dels nedsättningen av sanktionsavgiften,
              dels förfarandet när sanktionsavgift ska tas ut för att bättre
              överensstämma med den nya lydelsen i arbetsmiljölagen enligt proposition
              2012/13:143. Lagändringarna ska träda i kraft den 1 juli 2013.
              Det är en reglering som ska fortsätta stödja den fria rörligheten
              med dess dynamik men som samtidigt ska tydliggöra spelreglerna
              för vad som gäller när man kommer hit och en uppföljning av detta.
            </seg>
            <seg n="a7b3f2f4">
              Så långt är vi alla överens i utskottet.
            </seg>
            <seg n="2d6e7916">
              När det kommer till vilken behörighet denna kontaktperson ska
              ha går meningarna isär i utskottet och i riksdagen. Socialdemokraterna
              och Vänsterpartiet kräver att kontaktpersonen inte bara ska vara
              behörig att ta emot delgivningar utan även vara behörig att gå
              in i förhandlingar och teckna kollektivavtal. Övriga partier instämmer
              inte i det eftersom det skulle innebära en inskränkning av den
              fria rörligheten. En inskränkning i den fria rörligheten för tjänster
              är endast tillåten om den motiveras av allmänintresset, är nödvändig
              och är proportionerlig i förhållande till målet.
            </seg>
            <seg n="76763648">
              Reglerna i utstationeringslagen bygger inte på att kollektivavtal
              nödvändigtvis ingås med utländska arbetsgivare utan innebär framför
              allt en möjlighet för arbetstagarorganisationerna att följa upp
              att villkoren följs. Inte heller har de övriga nordiska länderna,
              med liknande arbetsmarknadsmodeller som Sverige, bedömt det som
              nödvändigt att kräva förhandlingsbehörighet hos kontaktpersonen.
            </seg>
            <seg n="89a03844">
              För att en person ska vara behörig att förhandla och teckna kollektivavtal
              krävs god insyn i företagets verksamhet. För stora företag är
              det troligtvis möjligt, även om det självklart kostar även för
              dem. Men för små företag skulle det innebära näst intill en omöjlighet
              att utstationera arbetstagare i Sverige över huvud taget, vilket
              innebär en stor inskränkning i den fria rörligheten för tjänster
              på grund av att det är få personer, kanske bara ägaren, som har
              insynen och behörigheten.
            </seg>
            <seg n="17f4a3f6">
              Att, som S och V vill göra, begränsa rörligheten ställer inte
              Centerpartiet upp på. En väl fungerande inre marknad och fri rörlighet
              för varor och tjänster är för Centerpartiet en förutsättning för
              en bra utveckling.
            </seg>
          </u>
          <note n="982060de">
            Herr talman! Jag yrkar bifall till förslaget i arbetsmarknadsutskottets
            betänkande 9 och avslag på reservationen.
          </note>
          <note type="speaker" n="9d5bad5f">
            Anf. 150 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-907876282e3bf535-2" n="380d2b6d">
            <seg n="81d3a97a">
              Herr talman! Jag har en fråga till Annika Qarlsson utifrån hennes
              anförande i ärendet.
            </seg>
            <seg n="01a8d406">
              Vi har tidigare här i kammaren i kväll debatterat ILO 98 och
              154, två konventioner som Sverige har antagit och ställt sig bakom.
              Jag har en enkel följdfråga kopplad till det som du har sagt i
              ditt anförande. Jag tror att alla partier som finns i denna kammare
              välkomnar den lagstiftning som nu är på väg, men vi vill från
              Socialdemokraternas och Vänsterpartiets sida ha förstärkningar
              och tillägg i den. Anser du att regeringen efterlever konventionerna
              98 och 154 utifrån Centerpartiets syn?
            </seg>
          </u>
          <note type="speaker" n="f93fcc97">
            Anf. 151 ANNIKA QARLSSON (C) replik:
          </note>
          <u who="annika_qarlsson_10ba5c" xml:id="i-7b30e62b09ec91b1-1" n="399e49fb">
            <seg n="ab84163d">
              Herr talman! Den svenska ILO-kommittén och den partssammansatta
              expertmyndigheten har tittat på förslaget och välkomnar det. De
              tycker att det är ett väl avvägt förslag som regeringen har lagt
              fram och som utskottet ställer sig bakom. De påpekar att en arbetstagarpart
              som vill förhandla inte längre riskerar att få söka upp en motpart
              i ett annat EES-land för att göra en förhandlingsframställan utan
              kan delge kontaktpersonen en sådan framställan. Därmed kommer
              de hit och kan genomföra den typen av förhandlingar.
            </seg>
            <seg n="a1472271">
              Vad man också säger i det remissyttrande som vi i utskottet har
              tagit del av är att det inte heller står i strid med Sveriges
              åtagande enligt någon ILO-konvention som är ratificerad av Sverige.
            </seg>
          </u>
          <note type="speaker" n="a9d073cf">
            Anf. 152 JOHAN ANDERSSON (S) replik:
          </note>
          <u who="johan_andersson_08c8d7" xml:id="i-907876282e3bf535-3" n="380d2b6d">
            <seg n="e822e5c0">
              Herr talman! Jag har en följdfråga till ditt svar på min första
              fråga. Om man nu inte har en behörig representant i Sverige som
              har rätt att teckna kollektivavtal, hur ska det då praktiskt gå
              till? Vi tror att det i stället kommer att krångla till verksamheten
              för de utstationerade, både de som är anställda och de företag
              som är här, om de inte ges möjligheten att ganska enkelt lösa
              tvister som uppstår och teckna kollektivavtal. I dag är det ett
              ganska enkelt system att följa de hängavtal som finns på nationell
              nivå och på annat sätt.
            </seg>
            <seg n="b9e29bc5">
              Då är min fråga till Annika Qarlsson: Gör Centerpartiet och Annika
              Qarlsson samma bedömning, att detta i stället riskerar att innebära
              att det kanske blir en krångligare situation för de utstationerande
              företagen? Det tror jag att ingen är betjänt av.
            </seg>
          </u>
          <note type="speaker" n="a77d6203">
            Anf. 153 ANNIKA QARLSSON (C) replik:
          </note>
          <u who="annika_qarlsson_10ba5c" xml:id="i-7b30e62b09ec91b1-2" n="399e49fb">
            <seg n="d9e4d7e0">
              Herr talman! Jag gör tvärtemot Johan bedömningen att det förslag
              som vi debatterar här och nu och som vi ska besluta om underlättar
              för de utstationerade. Det finns någon som är ansvarig för att
              ta emot delgivning. Är det någon som önskar någon form av diskussioner
              kring tvister eller liknande finns det en person som är utsedd
              som ansvarig för att ta emot en delgivning och säkerligen i vissa
              delar kommer att kunna hantera även tvister. Men när det gäller
              förhandlingar och att teckna avtal finns det en tydlig mottagare
              med det här förslaget, så jag bedömer att det kommer att underlätta
              för de utstationerade som kommer hit att få möjligheten att både
              lösa tvister och eventuellt teckna kollektivavtal när så önskas.
            </seg>
          </u>
          <note type="speaker" n="4a775517">
            Anf. 154 MATTIAS KARLSSON (SD):
          </note>
          <u who="mattias_karlsson_5d0f42" xml:id="i-0f2877c03a297280-0" n="bae89028">
            <seg n="a441fc3d">
              Herr talman! Vi behandlar i dag arbetsmarknadsutskottets betänkande
              9 angående anmälningsskyldighet vid utstationering. På grund av
              ett flygplan som inte ville lyfta kunde jag tyvärr inte närvara
              i utskottet vid justeringen av betänkandet, men jag vill här från
              Sverigedemokraternas sida meddela att vi yrkar bifall till reservationen
              från Socialdemokraterna och Vänsterpartiet.
            </seg>
            <seg n="f930f5db">
              Från Sverigedemokraternas sida är vi naturligtvis mycket positiva
              till gränsöverskridande handel och företagsverksamhet. Det är
              en helt omistlig del i skapandet av tillväxt och upprätthållandet
              av vår välfärd.
            </seg>
            <seg n="fc315c66">
              Lika viktigt som att gränsöverskridande handel och företagsamhet
              sker i stor omfattning är att verksamheten är klokt och ansvarsfullt
              reglerad. Marknaden kan inte själv tillse att viktiga icke-ekonomiska
              värden som rättvisa och trygghet värnas. Det har bevisats vid
              otaliga tillfällen genom historien. Utländska företags och arbetstagares
              etablering i Sverige får inte ske till priset av att den svenska
              modellen undermineras, att utländska arbetstagare utnyttjas eller
              att svenska arbetstagare och företag trängs undan genom oetisk
              och illojal konkurrens.
            </seg>
            <seg n="2070e294">
              Regeringens och Miljöpartiets hittillsvarande bedömning av hur
              stora riskerna är för missbruk och mygel i dessa avseenden kan
              i bästa fall beskrivas som naiv och i värsta fall som cynisk.
              Hanteringen av det regelverk som omgärdar arbetskraftsinvandringen
              är ett av flera belysande exempel på detta.
            </seg>
            <seg n="28f0988f">
              Vad den aktuella propositionen anbelangar är vi i grunden positiva
              till innehållet. Förslaget innebär en klar förbättring i förhållande
              till den nuvarande situationen. Det är bra att vi i Sverige inte
              längre är ensamma i Norden om att inte ställa några krav på förekomsten
              av kontaktpersoner och att vi får lite mer ordning och reda.
            </seg>
            <seg n="96c5e204">
              I betänkandet finns alltså en gemensam reservation från Socialdemokraterna
              och Vänstern innehållande krav på att de utländska företagens
              kontaktpersoner också ska vara behöriga att förhandla om och ha
              mandat att teckna kollektivavtal. Från Sverigedemokraternas sida
              ställer vi oss alltså bakom kravet. Till skillnad från regeringspartierna
              och Miljöpartiet har vi inte ändrat uppfattning i den här frågan
              sedan en enig riksdag 2011 ställde sig bakom ett tillkännagivande
              i frågan.
            </seg>
            <seg n="087ab8d2">
              I debatten här har vi hört företrädare för Folkpartiet och Centerpartiet
              säga att de inte kan ställa sig bakom reservationen som de anser
              innebär att man vill inskränka friheten. Den fråga som då uppstår,
              herr talman, är om Centerpartiet och Folkpartiet så sent som 2011
              hade andra ideologier än vad de har nu, om de då stod för att
              inskränka friheten, om det nu bara är på basis av detta som man
              kan bifalla reservationen.
            </seg>
            <seg n="23df2041">
              Att kontaktpersonen saknar rättskapacitet och därför inte själv
              kan förhandla med relevant facklig organisation innebär att det
              kan komma att ta lång tid innan till exempel en förhandlingsframställan
              besvaras. Vår bedömning är att denna fördröjning i vissa fall,
              till exempel vid kortare utstationeringar, kan äventyra möjligheten
              till meningsfulla förhandlingar och därmed underminera det skydd
              som utstationeringsdirektivet förutsätter ska ges genom kollektivavtal.
              Vi anser att regeringen och Miljöpartiet borde lära sig av fiaskot
              med reglerna för arbetskraftsinvandringen och i förväg försöka
              täppa till alla tänkbara kryphål och möjligheter till missbruk,
              så att man slipper göra det i efterhand när mycket skada redan
              har skett.
            </seg>
            <seg n="60e633a4">
              Utskottsmajoriteten anför som sin huvudsakliga invändning mot
              reservationen att EU-rätten och EU-domstolen sannolikt inte skulle
              tillåta oss att ställa krav på att de utländska företagens kontaktpersoner
              också ska vara behöriga att förhandla och ha mandat att teckna
              kollektivavtal. Att EU inte hyser någon större respekt för vare
              sig den svenska modellen eller nationellt självbestämmande i allmänhet
              är tämligen väl fastställt vid det här laget. Vad vi sverigedemokrater
              anser om unionens och EU-domstolens demokratiska legitimitet är
              också väl känt.
            </seg>
            <seg n="49ab2aca">
              Vad jag vill ha sagt med detta är att det säkert kan finnas en
              risk för att utskottsmajoriteten har rätt i sina farhågor om att
              EU-domstolen ännu en gång kan försöka förhindra oss att själva
              bestämma över vårt land. Men att inte ens försöka ta strid och
              att lägga sig platt för unionen innan det ens är säkert fastställt
              att vi måste göra det är dock en linje som Sverigedemokraterna
              inte kan acceptera.
            </seg>
            <seg n="0851a4b1">
              Herr talman! Utskottsmajoriteten anför också att svenska ILO-kommittén
              i sitt remissyttrande gjort bedömningen att det föreliggande förslaget
              inte i någon del strider mot någon ILO-konvention som Sverige
              har ratificerat. Värt att notera i detta sammanhang är dock att
              arbetstagarnas representanter i svenska ILO-kommittén inte delade
              denna bedömning och därför reserverade sig mot beslutet. I sin
              reservation pekar arbetstagarnas representanter bland annat på
              att ILO:s föreningsrättskommitté vid upprepade tillfällen har
              klargjort att en regel som den föreslagna, som innebär att den
              kontaktperson som arbetsgivaren ska utse endast behöver vara behörig
              att ta emot delgivning och tillhandahålla handlingar men saknar
              rättskapacitet, inte är tillräcklig för att uppfylla det krav
              på främjande av kollektiva förhandlingar som finns i konventionerna
              98 och 154. Det kan således finnas skäl att fortfarande betrakta
              det som en delvis öppen fråga huruvida den föreliggande propositionen
              i alla delar är fullt förenlig med ILO-konventionerna som Sverige
              har valt att ratificera.
            </seg>
            <seg n="45f3e204">
              Oavsett hur det ligger till med dessa frågor är det för Sverigedemokraternas
              vidkommande varken ståndpunkten hos semidemokratiska överstatliga
              unioner eller innehållet i internationella konventioner som Sverige
              tidigare har ingått som är avgörande när vi formulerar våra politiska
              ställningstaganden. För oss sverigedemokrater finns ingen högre
              auktoritet än det svenska folket och inget som är viktigare för
              oss att ta hänsyn till än det svenska folkets övergripande intressen.
            </seg>
            <seg n="afe80f6a">
              I detta fall är det vår bedömning att det ligger i det svenska
              folkets intresse att riksdagen så långt det bara är möjligt värnar
              om den svenska modellen och motverkar lönedumpning.
            </seg>
          </u>
          <note type="speaker" n="210bd422">
            Anf. 155 ANDREAS CARLSON (KD):
          </note>
          <u who="unknown" xml:id="i-d99340909ede5060-27" n="97bc4e87">
            <seg n="73208c2b">
              Herr talman! En väl fungerande inre marknad med fri rörlighet
              för människor, varor och tjänster är en viktig grund i det europeiska
              samarbetet. Det är också ett viktigt redskap i kampen för att
              hjälpa människor att återgå i arbete i krisens Europa. Möjligheten
              för företag att utstationera personal för arbete i andra medlemsstater
              är därför ett viktigt inslag i den fria marknaden för tjänster.
            </seg>
            <seg n="5cce7ff4">
              Samtidigt är det självklart viktigt att de utstationeringar som
              görs till Sverige fungerar som en del av den svenska arbetsmarknadsmodellen.
              De utstationerade arbetstagarna ska omfattas av de villkor som
              gäller på den svenska arbetsmarknaden. Den svenska modellen bygger
              på att arbetstagarorganisationerna har ett viktigt ansvar att
              övervaka att arbets- och anställningsvillkor för utstationerade
              arbetstagare följs. Arbetsmiljöverket utövar tillsyn över arbetsmiljö-
              och arbetstidslagstiftningen vid bland annat utstationeringar.
            </seg>
            <seg n="dd78384e">
              Därför är det, herr talman, nödvändigt att arbetstagarorganisationer
              liksom Arbetsmiljöverket och andra myndigheter kan kontakta utländska
              arbetsgivare i Sverige.
            </seg>
            <seg n="15eba51b">
              Regeringen föreslår därför i propositionen att det införs dels
              en skyldighet att anmäla pågående utstationeringar, dels en skyldighet
              att utse och anmäla en kontaktperson som bland annat ska tillhandahålla
              dokument som styrker att de nödvändiga villkoren upprätthålls.
              Syftet är, återigen, att utstationerade arbetstagare i Sverige
              ska ha samma grundvillkor som svenska arbetstagare.
            </seg>
            <seg n="393eb78f">
              Regelverket får dock inte bli för krångligt. Risken finns då
              att företagande och tjänsteproduktion i Sverige minskar. Anmälningsförfarandet
              behöver vara så enkelt som möjligt och i första hand göras smidigt
              via nätet.
            </seg>
            <seg n="f5120c85">
              Kristdemokraterna tycker att förslagen i propositionen är ett
              viktigt steg framåt när det gäller att förena den svenska modellen
              med de EU-krav som ställs på fri rörlighet. Jag anser också att
              förslagen gällande tillsyn och sanktioner är väl avvägda, och
              därmed yrkar jag bifall till utskottets förslag i betänkandet.
            </seg>
          </u>
          <note n="82775b9f">
            Överläggningen var härmed avslutad.
          </note>
          <note n="273269cf">
            14 § Anmälan om interpellationer
          </note>
          <note n="8d3535c6">
            Anmäldes att följande interpellationer framställts
          </note>
          <note n="28585652">
            den 16 maj
          </note>
          <note n="0ee9c0b5">
            Jens Holm
          </note>
          <note n="ca83a310">
            Maria Stenberg
          </note>
          <note n="ca83a310">
            Maria Stenberg
          </note>
          <note n="cef2e78d">
            Leif Pettersson
          </note>
          <note n="43c22f4c">
            Ylva Johansson
          </note>
          <note n="0a66932b">
            Interpellationerna redovisas i bilaga som fogats till riksdagens
            snabbprotokoll tisdagen den 21 maj.
          </note>
          <note n="cf50bb24">
            15 § Anmälan om frågor för skriftliga svar
          </note>
          <note n="deef73ca">
            Anmäldes att följande frågor för skriftliga svar framställts
          </note>
          <note n="28585652">
            den 16 maj
          </note>
          <note n="aabc872a">
            Suzanne Svensson
          </note>
          <note n="67155f5b">
            Louise Malmström
          </note>
          <note n="6c46e18f">
            Lennart Axelsson
          </note>
          <note n="0cea546c">
            Johan Löfstrand
          </note>
          <note n="ca83a310">
            Maria Stenberg
          </note>
          <note n="44a118c5">
            Anders Karlsson
          </note>
          <note n="d36d4c01">
            Désirée Liljevall
          </note>
          <note n="5aab6002">
            Richard Jomshof
          </note>
          <note n="3abced6c">
            Thomas Strand
          </note>
          <note n="2a83bfae">
            Christina Oskarsson
          </note>
          <note n="8b7059c1">
            Agneta Luttropp
          </note>
          <note n="932cc717">
            Frågorna redovisas i bilaga som fogats till riksdagens snabbprotokoll
            tisdagen den 21 maj.
          </note>
          <note n="9f2ba79d">
            16 § Kammaren åtskildes kl. 18.43.
          </note>
          <note n="56d52267">
            Förhandlingarna leddes
          </note>
          <note n="5680bb5f">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
