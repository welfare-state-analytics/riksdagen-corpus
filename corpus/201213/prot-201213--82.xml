<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--82</head>
          <docDate when="2012-03-21">2012-03-21</docDate>
        </div>
      </front>
      <body>
        <div>
          <note n="2b9d1fe8">
            ﻿
          </note>
          <note n="a7b587bd">
            Riksdagens protokoll
          </note>
          <note n="3ff6481f">
            2012/13:82
          </note>
          <note type="date" n="cbb8c55b">
            Torsdagen den 21 mars
          </note>
          <note n="5e4ce58d">
            Kl. 12:00 - 17:32
          </note>
          <note n="d72ea654">
            1 § Justering av protokoll
          </note>
          <note n="d9153ea7">
            Justerades protokollet för den 15 mars.
          </note>
          <note n="7eb8995a">
            2 § Avsägelse
          </note>
          <note n="45e859de">
            Andre vice talmannen meddelade att Jörgen Hellman (S) avsagt
            sig uppdraget som suppleant i kulturutskottet från och med den
            22 mars.
          </note>
          <note n="cfdc74f2">
            Kammaren biföll denna avsägelse.
          </note>
          <note n="4547fa56">
            3 § Anmälan om kompletteringsval till kulturutskottet
          </note>
          <note n="d60b8b5f">
            Andre vice talmannen meddelade att Socialdemokraternas riksdagsgrupp
            på grund av uppkommen vakans anmält Håkan Juholt som suppleant
            i kulturutskottet från och med den 22 mars.
          </note>
          <note n="3267673e">
            Andre vice talmannen förklarade vald från och med den 22 mars
            till
          </note>
          <note n="67c09052">
            suppleant i kulturutskottet
          </note>
          <note n="9bd3238a">
            4 § Anmälan om inkomna protokollsutdrag från utskott
          </note>
          <note n="4ffbc7d1">
            Andre vice talmannen anmälde att utdrag ur prot. 2012/13:22 för
            tisdagen den 12 mars i ärenden om subsidiaritetsprövning av EU-förslag
            inkommit från trafikutskottet.
          </note>
          <note n="89f6613b">
            5 § Anmälan om inkommen faktapromemoria om förslag från Europeiska
            kommissionen
          </note>
          <note n="ed08378b">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="81e7e7ab">
            KOM(2013) 78
          </note>
          <note n="2a102d16">
            6 § Anmälan om fördröjda svar på interpellationer
          </note>
          <note n="774a53ad">
            Till riksdagen hade inkommit följande skrivelser:
          </note>
          <note n="74708480">
            Interpellation 2012/13:321
          </note>
          <note n="6c957169">
            Interpellation 2012/13:321 Företagskontakter hos Arbetsförmedlingen
          </note>
          <note n="348c4cd8">
            Interpellationen kommer att besvaras den 9 april 2013.
          </note>
          <note n="9a3a082a">
            Skälet till dröjsmålet är inbokade resor och engagemang som inte
            kan ändras.
          </note>
          <note n="6917678b">
            Monica Rodrigo
          </note>
          <note n="92ed8b66">
            Interpellation 2012/13:322
          </note>
          <note n="f6015cd5">
            Interpellation 2012/13:322 Nedläggning av campus Härnösand
          </note>
          <note n="745cf78f">
            Interpellationen kommer att besvaras fredagen den 12 april 2013.
          </note>
          <note n="6b1ecfcf">
            Skälet till dröjsmålet är sedan tidigare inbokade engagemang
            och resor.
          </note>
          <note n="597f9c22">
            Jan Björklund
          </note>
          <note n="26377d6e">
            Interpellation 2012/13:323
          </note>
          <note n="55a4489b">
            Interpellation 2012/13:323 Ökningen av kejsarsnitten
          </note>
          <note n="8687f8aa">
            Interpellationen kommer att besvaras den 26 mars.
          </note>
          <note n="5214de77">
            Skälet till dröjsmålet är redan inbokade engagemang.
          </note>
          <note n="bee1651c">
            Marianne Jenryd
          </note>
          <note n="125e9c9a">
            7 § Hänvisning av ärenden till utskott
          </note>
          <note n="85865570">
            Föredrogs och hänvisades
          </note>
          <note n="4796505c">
            8 § Utvidgad målgrupp för samhällsorientering, m.m.
          </note>
          <note n="84cdf4e8">
            Föredrogs
          </note>
          <note type="speaker" n="7928b795">
            Anf. 1 MARIA STENBERG (S):
          </note>
          <u who="maria_stenberg_8d82fd" xml:id="i-a3e96506d66b5c85-0" n="4afca8b6" next="i-e1aff0d924b7df99-0">
            <seg n="7b2dc27e">
              Herr talman! I dag ska vi i arbetsmarknadsutskottet debattera
              regeringens proposition som handlar om att gruppen som omfattas
              av samhällsorienteringen ska utökas. I samma proposition finns
              även ett kunskapsunderlag och en analys om integrationens tillstånd
              och utveckling.
            </seg>
          </u>
          <note n="b55ef9ea">
            Herr talman! Jag ska börja med att yrka bifall till reservation
            nr 1 under punkt 1 och reservation nr 9 under punkt 6.
          </note>
          <u who="maria_stenberg_8d82fd" xml:id="i-e1aff0d924b7df99-0" n="4afca8b6" prev="i-a3e96506d66b5c85-0">
            <seg n="946fbc9e">
              Jag konstaterar att det är rätt upplyftande att få möjlighet
              att debattera regeringens förslag till riksdagen inom arbetsmarknadsutskottets
              beredningsområde. I ärlighetens namn lyser förslagen till vårt
              utskott med sin frånvaro, trots att vi i Sverige har en massarbetslöshet,
              långtidsarbetslöshet, som växer lavinartat och många invandrare
              som inget jobb har och inget jobb får. Det finns en hel del för
              en regering att ta itu med kan i alla fall jag tycka.
            </seg>
            <seg n="0557f74c">
              Herr talman! I grunden tycker vi socialdemokrater att det är
              bra att regeringen föreslår en utökad målgrupp för samhällsorienteringen,
              men vi har svårt att förstå varför det återigen ska begränsas
              och sättas upp hinder för vissa människor. I det här fallet handlar
              gränserna om att vissa människor som inte har rätt ålder eller
              kommer från rätt land inte ska få omfattas av samhällsorienteringen.
            </seg>
            <seg n="71767a3c">
              Det måste i rimlighetens namn vara mycket mer besvärligt och
              innebära mer byråkrati att stänga ute människor än att säga att
              det är självklart bra om så många invandrare och människor med
              utländsk bakgrund som möjligt får ta del av en introduktion som
              handlar om att ge kunskap om det svenska samhället. Men, nej då,
              den här regeringen verkar ha som motto att sätta upp hinder, barriärer
              och olika tidsgränser för människor. I just det här fallet handlar
              det om människor som råkar ha fel ålder eller inte kommer från
              rätt land för att omfattas av samhällsorienteringen. Det är, som
              jag ser det, inte rättvist att begränsa människor på det här sättet.
              Likabehandlingsprincipen borde vara ett självklart val för regeringen.
            </seg>
            <seg n="b0606601">
              Dessutom tycker jag i grunden att både regeringen och utskottets
              majoritet har en rätt trist inställning till samhällsorienteringens
              uppdrag och syfte. Fokus är uteslutande på en arbetsmarknadsetablering,
              medan vi socialdemokrater anser att det finns ett mycket större
              värde i en samhällsorientering som handlar om att ge goda kunskaper
              och grunder om det svenska samhället i stort och också i smått.
              Om det hade funnits en sådan inställning till samhällsorienteringen
              hade vi på ett bättre sätt kunnat stärka ett demokratiskt och
              jämställt samhälle, som vi strävar efter i Sverige.
            </seg>
            <seg n="26a122e7">
              Herr talman! Sedan kan jag inte låta bli att säga några väl valda
              ord om utskottsmajoritetens skrivningar om varför människor som
              kommer till Sverige som arbetskraftsinvandrare inte ska få möjlighet
              att omfattas av samhällsorienteringen. Den borgerliga regeringen
              anser tydligen att eftersom arbetskraftsinvandrare redan har ett
              arbete i Sverige behövs ingen samhällsorientering, utan den kan
              de få på sina arbeten.
            </seg>
            <seg n="5dd69bf0">
              Jag säger så här: Utskottsmajoriteten har nog helt missat eller
              uppenbarligen blundat för hur många människor som kommer hit som
              arbetskraftsinvandrare har det på sina arbeten. Egentligen borde
              jag inte behöva påminna utskottsmajoriteten om medierapporteringen
              om skogsarbetarna från Kamerun eller bärplockarna från Thailand.
            </seg>
            <seg n="7faa5043">
              Eller så behöver utskottsmajoriteten ta del av de rapporter som
              finns från bland annat Hotell- och Restaurangfacket, som alltför
              många gånger träffat människor som har kommit hit som arbetskraftsinvandrare
              som har lurats på lönen, låsts in i kök och allmänt förvägrats
              sitt människovärde och sin frihet. De, om några, skulle ha behövt
              få tillgång till samhällsorientering och därigenom få möjlighet
              att skaffa sig både kunskap och nätverk utanför sina arbeten som
              hade kunnat hjälpa till när skrupelfria arbetsgivare utnyttjat
              dem.
            </seg>
            <seg n="a316a95f">
              Jag tror, om jag ska vara ärlig, att ni ska komma ihåg att ni
              inte har en majoritet av svenska folket på er sida när det gäller
              hur er lagstiftning om arbetskraftsinvandrare faktiskt fungerar
              i verkligheten.
            </seg>
            <seg n="40229a0d">
              Ni kan enkelt åka till mitt hemlän Norrbotten och fråga norrbottningarna,
              som skyndade sig ut för att hjälpa till när många thailändska
              bärplockare råkade illa ut, vad de anser om er lagstiftning som
              gör det möjligt att på papperet erbjuda en lön för att sedan betala
              ut något helt annat i många fall mycket sämre. Om den borgerliga
              regeringen ska komma med en proposition till vårt utskott, är
              det väl en proposition som rättar till lagstiftningen på arbetskraftsinvandringens
              område. Nej, i stället konstaterar utskottsmajoriteten att de
              människor som kommer till Sverige som arbetskraftsinvandrare inte
              ens behöver omfattas av rätten till en samhällsorientering på
              60 timmar totalt. Tragiskt är vad det är!
            </seg>
            <seg n="94b6a780">
              Herr talman! Invandrade akademiker borde vara en välsignelse
              för Sverige och de svenska arbetsgivarna. Här kommer människor
              med en utbildning i bagaget en vinstlott helt enkelt. Trots det
              visar det sig att det finns svårigheter för invandrade akademiker
              att få ett arbete som motsvarar deras utbildning. Risken blir
              därmed att de under en lång tid inte får använda sig av sina kunskaper
              och då faktiskt tappar både kunskaper och inkomster. Utbildning
              är oftast en färskvara. Därför är valideringen av utbildningar
              viktig och att akademikerna faktiskt får hjälp och stöd att komma
              till rätt jobb, inte enbart till första jobbet. Vi socialdemokrater
              anser därför att Arbetsförmedlingens arbete måste förbättras när
              det handlar om situationen för invandrade akademiker och verkligen
              se till att valideringen sker på så kort tid som möjligt, så att
              man hamnar på rätt jobb och inte bara på sitt första jobb.
            </seg>
            <seg n="2ed37471">
              Herr talman! Jag ska säga några korta ord om den orättvisa sfi-bonusen,
              som borgerligheten krampaktigt håller fast vid. Den är och kommer
              alltid att vara orättvis eftersom den faktiskt gynnar redan studievana
              människor. Den borde helt enkelt tas bort, punkt slut.
            </seg>
            <seg n="842445ad">
              När det sedan gäller resten av propositionen som är en kunskapsöversikt
              finns en mycket tydlig tendens. Den handlar om kön. Det är inga
              nya eller särskilt okända insikter eller kunskaper.
            </seg>
            <seg n="5c283543">
              Klass och kön spelar roll, stor roll. Det visar texterna och
              kunskapsöversikten i propositionen väldigt tydligt. Kvinnor diskrimineras.
              Invandrade kvinnor diskrimineras. De får inte i lika stor omfattning
              ta del av Arbetsförmedlingens åtgärder som handlar om arbetsmarknadsutbildningar,
              och de har lägre sysselsättningsgrad oavsett vilken utbildningsnivå
              de har, trots att de i större utsträckning klarar sina kurser
              i sfi. Mönstret är tydligt, faktiskt mycket tydligt: Jämställdheten
              i Sverige trampar vatten, och kvinnor oavsett ursprung betalar
              priset.
            </seg>
            <seg n="e3153307">
              När nu regeringen återigen har tagit fram ett kunskapsunderlag
              återstår bara för mig och Socialdemokraterna att vänta och se
              vilka politiska åtgärder och förslag som kommer efter det. Man
              kan tycka att om man har tagit fram ett underlag som visar på
              en tendens att klass och kön spelar roll borde det åtföljas av
              ett antal politiska förslag.
            </seg>
          </u>
          <note type="speaker" n="d3c9bc9e">
            Anf. 2 MEHMET KAPLAN (MP):
          </note>
          <u who="mehmet_kaplan_6f7a65" xml:id="i-e6b13c4b3d4d3a84-0" n="223d935a">
            <seg n="b2f833f5">
              Herr talman! Tack, Maria Stenberg, för en tydlig redogörelse!
              I stort delar vi synen och analysen när det gäller sfi. Jag skulle
              dock vilja lyfta fram en skillnad. Regeringen har delvis tagit
              till sig kritiken när det gäller sfi-bonusen. Miljöpartiet är
              emot införandet av den, och vi har fått rätt i att det är stora
              problem. Det är inte där sfi-bonusen faktiskt skulle göra effekt
              som den har gjort effekt. Det ska bli intressant att lyssna på
              hur Alliansens företrädare här hanterar detta.
            </seg>
            <seg n="4cea4ebb">
              I betänkandet talas det om den så kallade sfi-pengsutredningen,
              som har fått tilläggsuppdrag att överväga om Arbetsförmedlingen
              bör ges möjlighet att upphandla den utbildning i svenska som ingår
              i etableringsplanen. Det är ett antal ytterligare saker som utredningen
              ska titta närmare på. Vi tyckte att det var förmätet att redan
              nu säga att den inte kommer att komma fram till något annat än
              att detta faktiskt ligger regeringen i fatet och att det i grunden
              handlar om ett feltänk, att människor som kan och vill lära sig
              svenska skulle ytterligare påskyndas med hjälp av pengar. Utbetalningarna
              verkar ha visat på motsatsen. Det verkar ha fungerat i vissa delar
              av Sverige, men då är det mer kopplingar till andra faktorer som
              verkar ha gjort att bonusen har fått effekt.
            </seg>
            <seg n="09fad7a4">
              Vår ståndpunkt sedan tidigare ligger fast. I utskottet har vi
              konstaterat att regeringen verkar hänga upp sig på att sfi-bonusen
              måste få den avsedda effekten, som den ju inte har fått hittills.
              Det finns en IFAU-rapport som heter Ekonomiska drivkrafter och
              studieresultat effekter av Sfi-bonus . Där ser vi också att det
              är högst varierande effekter. När man genomför en reform av det
              här slaget och satsar så mycket av idén om integration i Sverige
              och det får den här typen av oönskade eller snarare totalt bortfallna
              effekter är det närmast pinsamt för regeringen. Vi får se vad
              utvärderingarna kommer att leda till.
            </seg>
            <seg n="f691572d">
              Den andra biten handlar om synen på etableringsreformen över
              huvud taget. Där har Miljöpartiet en reservation, och jag vill
              härmed yrka bifall till den, reservation 6, om arbetsmarknadsetablering,
              och jag kommer att orda något om den.
            </seg>
            <seg n="ca5274cb">
              Statskontoret har gjort en utvärdering. Den fann, kanske inte
              särskilt förvånande, vissa brister i etableringsreformen, till
              och med rätt så stora brister. Vi kunde se att många nyanlända
              inte får en etableringsplan i tid. Aktiviteterna i etableringsplanen
              är inte tillräckligt anpassade till de nyanländas förutsättningar
              och behov eftersom det är en väldigt heterogen grupp. Nyanlända
              får inte heller den försörjning de behöver i inledningsskedet
              av etableringsprocessen.
            </seg>
            <seg n="2bf725b4">
              Nu skriver utskottsmajoriteten att det ändå är relativt väl jämfört
              med tidigare. Man förhåller sig lite avvaktande. Jag skulle vilja
              säga att det är ett passivt och på gränsen till intetsägande förhållningssätt.
              Om man menar allvar med de skrivningar och vackra formuleringar
              som finns i texter från regeringen tycker jag att man borde ha
              prövat möjligheten att släppa in andra aktörer med specialiserad
              kunskap. Det finns många goda exempel i kommuner runt om i landet
              där samverkan mellan näringslivet, det offentliga och den ideella
              sektorn faktiskt har lett till matchning som inte riktigt kan
              motsvaras av det som Arbetsförmedlingen har hanterat.
            </seg>
            <seg n="072a3e60">
              Vi kan också titta på fackförbunden som har specifik kompetens
              inom sina respektive yrkesområden. De skulle kunna ha en mer framträdande
              roll om man från statligt håll kunde se att detta är en möjlig
              väg att gå.
            </seg>
            <seg n="e41e46ef">
              Vi tittar också på trygghetsråd och liknande lösningar, som faktiskt
              har varit rätt lyckade. I utskottet hade vi i dag ett seminarium
              där vi av Trygghetsrådets företrädare fick höra de senaste siffrorna
              är från 2012 att de 13 681 uppsagda tjänstemän som gick vidare
              från TRR till nya karriärer motsvarar 86 procent av alla dem som
              Trygghetsrådet omfattar.
            </seg>
            <seg n="cfb10c87">
              Herr talman! Jag vill också lyfta fram den kanske självklara
              del som handlar om hur vi ska se till att hålla samman Sverige.
              Vi har olika ingångar beroende på vilket parti vi tillhör, och
              vi har olika idéer om vad vi vill åstadkomma. Det finns en ganska
              bra redogörelse för det i början av betänkandet, men jag och de
              som jag har pratat med upplever att det inte riktigt motsvarar
              de förväntningar som vi har rätt att ställa på en regering som
              talar om ett Sverige där klyftorna ska minska och som ska vara
              mer sammanhållet.
            </seg>
            <seg n="373cc48a">
              För oss i Miljöpartiet är det självklart att vara med och se
              till att de långsiktiga förändringarna slår rot, men återigen
              måste jag säga att utskottsmajoritetens förhållningssätt är väldigt
              passivt, på gränsen till intetsägande.
            </seg>
          </u>
          <note type="speaker" n="f6a63baa">
            Anf. 3 MATTIAS KARLSSON (SD):
          </note>
          <u who="mattias_karlsson_d9c916" xml:id="i-0c3eb6fb714ddce5-0" n="d1a25302">
            <seg n="9ecd99d9">
              Herr talman! Jag vill börja med att yrka bifall till Sverigedemokraternas
              reservation 2.
            </seg>
            <seg n="cb8b86db">
              Vi ska i dag behandla arbetsmarknadsutskottets betänkande 7 beträffande
              regeringens proposition om utvidgad målgrupp för samhällsorienteringen,
              regeringens analys om integrationens utveckling och diverse motioner
              rörande det integrationspolitiska området.
            </seg>
            <seg n="7a7c4b8e">
              Vad samhällsorienteringen anbelangar ser vi denna som ett positivt
              inslag i etableringsprocessen för nyanlända invandrare. Vi är
              därför också positiva till att målgruppen utvidgas. Vi håller
              dock med det stora antalet remissinstanser som påpekar att den
              föreslagna utvidgningen är alltför snäv.
            </seg>
            <seg n="f940e7c8">
              Att ta del av grundläggande information om hur det svenska samhället
              är uppbyggt och fungerar är enligt Sverigedemokraternas uppfattning
              både en rättighet och en skyldighet för de invandrare som flyttar
              hit och har för avsikt att bosätta sig här permanent. Vi vill
              därför göra samhällsorienteringen obligatorisk och inkludera den
              absoluta merparten av alla invandrargrupperna i målgruppen.
            </seg>
            <seg n="b4df5068">
              Att regeringen till exempel har valt att exkludera nyanlända
              invandrare över 65 år tycker vi är beklagligt. Regeringspartierna
              motiverar detta med att man till övervägande del ser samhällsorienteringen
              som ett instrument för etablering på arbetsmarknaden och att det
              därför blir överflödigt att inkludera personer som har uppnått
              pensionsåldern.
            </seg>
            <seg n="9224a9fc">
              Även om det givetvis är en mycket viktig målsättning med verksamheten
              delar Sverigedemokraterna inte uppfattningen att etablering på
              arbetsmarknaden ska vara samhällsorienteringens helt överskuggande
              syfte. Till skillnad från de borgerliga partierna ser vi människor
              som någonting mer än bara kugghjul i en ekonomi och samhället
              som någonting betydligt större än bara en gemensam arbetsmarknad.
            </seg>
            <seg n="f0427fba">
              Även med utgångspunkt i borgerlighetens närmast instrumentella
              människosyn och samhällssyn blir beslutet att isolera äldre invandrare
              ganska besynnerligt.
            </seg>
            <seg n="8e8f440e">
              Vi kommer precis från en hearing som handlade om vikten av att
              få fler personer att fortsätta att arbeta efter sin 65-årsdag.
              Regeringen har vid otaliga tillfällen den senaste tiden påtalat
              vikten av just det här. Men gäller detta bara infödda svenskar
              eller invandrare som har vistats länge i landet? Varför ska inte
              även nyanlända invandrare uppmuntras att arbeta efter 65-årsdagen?
              Det är en fråga som jag gärna skulle vilja ha svar på.
            </seg>
            <seg n="208cef42">
              Vid sidan av nyanlända invandrare över 65 år väljer regeringen
              även att exkludera arbetskraftsinvandrare när det gäller samhällsorienteringen.
              När man läser motiveringen till det här beslutet får man intrycket
              att regeringen befinner sig i en närmast utopisk föreställningsvärld
              som uppenbarligen ligger väldigt långt från den faktiska verkligheten.
            </seg>
            <seg n="d3f6f811">
              Enligt regeringspartierna behöver inte arbetskraftsinvandrare
              någon samhällsorientering, för de kommer ändå att lära sig allt
              de behöver veta via sitt arbete.
            </seg>
            <seg n="6ae4862c">
              Från Sverigedemokraternas sida är vi dock långt ifrån övertygade
              om att skogsarbetare från Kamerun kommer att bli informerade om
              sina grundläggande rättigheter av sin chef eller att ett irakiskt
              restaurangbiträde som tvingats betala för sitt arbetstillstånd
              och som ägnar sina dagar åt att 16 timmar i sträck hacka lök i
              en kebabvagn i Rosengård per automatik kommer att tillägna sig
              grundläggande kunskaper om det svenska samhället.
            </seg>
            <seg n="8174e9a3">
              Därför anser vi att även arbetskraftsinvandrare borde omfattas
              av rättigheten och skyldigheten att delta i samhällsorienteringen.
            </seg>
            <seg n="1a18ff33">
              Som jag tidigare har varit inne på har vi synpunkter även på
              innehållet i samhällsorienteringen. I vår följdmotion föreslår
              vi att verksamheten ska breddas, dels genom att det befintliga
              kunskapsmålet rörande mänskliga och demokratiska rättigheter ges
              en större tyngd, dels genom att ett nytt kunskapsmål rörande svensk
              kultur och tradition tillförs.
            </seg>
            <seg n="e4d778fa">
              Det sistnämnda förslaget avfärdar utskottsmajoriteten genom att
              i praktiken säga att eftersom inte alla som är uppväxta i Sverige
              tänker och agerar likadant finns det ingen svenskhet och ingen
              svensk kultur. Regeringsformen sägs i stället vara den enda relevanta
              sammanbindande länken i det svenska samhället.
            </seg>
            <seg n="8198c481">
              Enligt min uppfattning är detta ett okunnigt och respektlöst
              synsätt. Med den här definitionen kan det inte finnas några kulturer
              eller folkgrupper över huvud taget. Jag hoppas att utskottsmajoriteten
              är konsekvent och att man, när man nästa gång träffar representanter
              för till exempel den samiska, romska, judiska eller kurdiska gruppen,
              är beredd att se dem i ögonen och säga att varken de eller deras
              kultur egentligen existerar eftersom de inte alla tänker och agerar
              likadant.
            </seg>
            <seg n="7f4ec001">
              Med samma logik skulle man också kunna säga att eftersom inte
              alla som bor i Sverige känner till eller delar de värderingar
              som uttrycks i regeringsformen finns egentligen inte regeringsformen.
              Åtminstone är den inte så pass relevant att man bör inkludera
              den i samhällsorienteringen.
            </seg>
            <seg n="e5f82b6f">
              Herr talman! Vid sidan av förslaget om en utvidgad målgrupp för
              samhällsorienteringen föreslår regeringen också en ändring i lagen
              om den så kallade sfi-bonusen. Sverigedemokraternas uppfattning
              är att den här lagen i stället borde avskaffas helt.
            </seg>
            <seg n="0a2eb07f">
              Att ta sina skattefinansierade studier på allvar och att som
              nyanländ i Sverige göra vad man kan för att så snabbt som möjligt
              lära sig svenska anser vi vara en skyldighet och inte en extraordinär
              inställning som förtjänar en stor bonus som studerande inom andra
              ämnen inte erbjuds.
            </seg>
            <seg n="3d465014">
              Även om utvärderingen fortfarande pågår kan man redan nu konstatera
              att reformen med största sannolikhet inte har haft några avgörande
              positiva effekter. Precis som förväntat är det nästan uteslutande
              redan resursstarka elever som ändå hade klarat sig bra som får
              ta del av bonusen.
            </seg>
            <seg n="a15b75b7">
              Avslutningsvis, herr talman, vill jag säga några ord om regeringens
              analys av integrationens tillstånd och utveckling. Trots att texten
              i vissa avseenden är friserad är det uppenbart att inga avgörande
              förbättringar har skett på området. Snarare är det tvärtom.
            </seg>
            <seg n="eb750601">
              Trots alla miljarder och trots flera decennier av påhittiga integrationsåtgärder
              och utlovade revolutionerande lösningar från såväl rödgröna som
              borgerliga regeringar blir situationen till och med sämre i vissa
              avseenden.
            </seg>
            <seg n="edb8e4f9">
              Den enkla förklaringen till det här är att mångkulturalism helt
              enkelt är en dålig idé och att man envist vägrar att erkänna att
              invandringens omfattning och karaktär har en enorm inverkan på
              förutsättningarna att bedriva en lyckosam integrationspolitik.
            </seg>
            <seg n="358eaabb">
              Den enskilt viktigaste åtgärden för förbättrad integration är
              en övergång till assimilering och en mer ansvarsfull invandringspolitik.
            </seg>
            <seg n="c91f1d92">
              Jag beklagar djupt att Sverigedemokraterna fortfarande är det
              enda parti i den här kammaren som har insett det. Migrationsministern
              tycks förvisso på sistone ha insett att storleken faktiskt spelar
              roll, men det hjälper inte så mycket när han blir bakbunden och
              belagd med munkavle av sin egen statsminister.
            </seg>
            <seg n="95419499">
              I sitt svar på vårt förslag om en övergång till en mer ansvarsfull
              invandringspolitik försöker utskottsmajoriteten ge sken av att
              Sveriges invandringspolitik i själva verket är ganska normal i
              ett europeiskt och nordiskt perspektiv. Jag hade kunnat stå här
              i ett par timmar och rabblat siffror och statistik som visar hur
              felaktig den bilden är. Men jag nöjer mig med att citera den före
              detta statssekreteraren Lars Danielsson som, när han år 2008 i
              Sveriges Radio förklarade varför Sverige hade lyckats så dåligt
              med att få gehör för sina ståndpunkter i förhandlingen om en gemensam
              migrationspolitik inom EU, sade följande:
            </seg>
            <seg n="435cfe98">
              Alla politiska partier i Sverige har varit överens om att vi
              ska ha en mycket liberal asyl- och migrationslagstiftning. Där
              skiljer vi oss från i stort sett alla andra medlemsstater i Europa.
              Effekten blir då att de andra ser oss som lite tokiga extremister.
            </seg>
          </u>
          <note type="speaker" n="1fc792d5">
            Anf. 4 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-ef6138cd34944c2a-0" n="98692c32">
            <seg n="2ee68b79">
              Herr talman! Tillsammans är vi Sverige. Vi kan vara födda i Kiruna,
              Kabul, Karlstad eller Kigali. Till skillnad från föregående talare
              är jag helt medveten om att det innebär att vi kan vara skära
              eller mörkbruna. Våra ögon är blå eller bruna. Vi hejar på olika
              fotbollslag, ber till olika gudar och tittar på olika tv-program.
              Tillsammans är vi Sverige, vi som råkar vara här.
            </seg>
            <seg n="27f92795">
              Det vi i dag pratar om är att skapa förutsättningar för oss alla,
              oberoende av födelseort och oberoende av om vi hejar på AIK eller
              Djurgården. Det handlar om lika förutsättningar och rättigheter
              att leva och bo i Sverige. Det handlar om rätten till arbete,
              rätten till utbildning och rätten till bostad. För tillsammans
              är vi Sverige.
            </seg>
            <seg n="25f43883">
              Herr talman! Låt mig börja med det lilla som är bra. Vänsterpartiet
              ställer sig positivt till förslaget att målgruppen för samhällsorientering
              ska vidgas. Men vi vill se en bredare definition. Samhällsorientering
              bör erbjudas alla nyanlända enligt likabehandlingsprincipen. Vi
              föreslår att målgruppen omfattar alla invandrare som fyllt 18
              år och som antingen är folkbokförda i Sverige eller har uppehållstillstånd
              på minst ett år.
            </seg>
            <seg n="ca69a208">
              Vänsterpartiet anser att invandrare så fort som möjligt ska få
              möjlighet att delta i samhällsorientering, och det behöver tydliggöras
              att kommunernas ansvar att erbjuda orientering även gäller för
              dem som bor på anläggningsboende eller inväntar kommunplacering.
            </seg>
            <seg n="41d76421">
              En bredare målgrupp för samhällsorientering medför naturligtvis
              också ökade kostnader för kommunerna. Vänsterpartiet föreslår
              därför att regeringen i sin vårändringsbudget återkommer med förslag
              på ekonomiskt stöd.
            </seg>
            <seg n="52d206ce">
              Vänsterpartiet håller med om att huvudansvaret för att rekrytera
              och motivera deltagande i samhällsorientering bör ligga på kommunerna
              samt att dessa själva ska kunna välja utförare av utbildningen.
              Vi tycker att det är viktigt att kommunerna samarbetar med föreningslivet
              för att nå så många som möjligt i målgruppen och för att anpassa
              innehållet efter deltagarnas behov. Här kan studieförbunden och
              andra ideella organisationer spela en viktig roll.
            </seg>
            <seg n="da72cd11">
              Vi har under de senaste åren nästan dagligen sett konsekvenserna
              av de nya regeländringarna kring arbetskraftsinvandring, och det
              är bedrövligt. Vänsterpartiet tycker att det är självklart att
              denna mycket utsatta grupp också ska inkluderas i samhällsorienteringen.
              Det är en grupp som riskerar att utnyttjas på arbetsmarknaden,
              och vi ser ett behov av att betona den delen av samhällsorienteringen
              som behandlar just arbetsmarknadsfrågor.
            </seg>
            <seg n="5cfc570f">
              Det bör anordnas i samarbete med arbetsmarknadens parter. Facklig
              information om den svenska arbetsmarknadsmodellen, med en fördjupning
              i frågor kring arbetstagarnas rättigheter och skyldigheter på
              svensk arbetsmarknad bör vara en naturlig och självklar del.
            </seg>
            <seg n="54ba79c7">
              Herr talman! Människor har väldigt olika förutsättningar att
              lära. Bland de personer som kommer hit och blir en del av oss
              i Sverige finns det både akademiker och de med kort eller ingen
              skolgång alls. Utfallet av sfi-bonusen speglar mycket väl de skilda
              förutsättningarna. Vi ser att de som får bonus är de som har akademisk
              bakgrund, de som redan är vana vid att ta till sig kunskap på
              det här sättet och ofta de som dessutom lever tillsammans med
              någon som redan pratar svenska.
            </seg>
            <seg n="7ad37dde">
              För att se till att invandrare med olika förutsättningar och
              behov så snabbt som möjligt lär sig svenska krävs helt andra insatser
              än en bonus. Vad som behövs är en bättre individuell anpassning
              av undervisningen. Vi föreslår därför att regeringen återkommer
              med ett förslag med innebörden att sfi-bonusen avskaffas, att
              vi börjar prata om innehåll i stället.
            </seg>
            <seg n="43e5093b">
              Herr talman! Enligt Vänsterpartiets mening är det staten som
              ska ha det övergripande ansvaret för att ta emot flyktingar och
              migranter till Sverige. Flyktingmottagandet ska ha en tydlig nationell
              styrning och tillräcklig statlig finansiering. Däremot menar vi
              att det är kommunerna som ska stå för genomförandet av introduktionen,
              mot bra ersättning från staten. Det är i landets kommuner de nyanlända
              ska bo, verka och bygga sig en framtid.
            </seg>
            <seg n="47d46f1b">
              Därför ska kommunerna enligt vårt förslag ha en tydlig roll i
              utförandet av introduktion och mottagande. Vilka krav detta ställer
              på kommunerna i praktiken måste tydliggöras och fastställas i
              en särskild förordning, där det bland annat ska framgå att kommunerna
              är skyldiga att behandla alla lika oavsett ekonomisk ställning.
              Ansvarsfördelningen och skyldigheten för alla inblandade aktörer
              och individer ska vara tydliga och uttryckliga. Individerna ska
              ha möjlighet att göra tydliga, fria och rationella val.
            </seg>
            <seg n="246da951">
              Herr talman! Etableringsreformen, som vi pratar om nu, infördes
              2010 och har hittills omfattat ca 10 000 personer. Bland annat
              innebär reformen att Arbetsförmedlingen har tagit över ansvaret
              för att underlätta och skynda på nyanlända invandrares etablering
              i arbetslivet och att så kallade etableringslotsar har fått i
              uppdrag att hjälpa nyanlända att snabbare komma in på arbetsmarknaden.
            </seg>
            <seg n="37b02e6e">
              Det är ännu ett försök från regeringen att leka affär på så många
              områden som möjligt. Reformen har fått omfattande kritik. I juni
              2012 presenterade Statskontoret en utredning av reformen.
            </seg>
            <seg n="dea17517">
              Vänsterpartiet instämmer i flera av Statskontorets slutsatser.
              Vi tycker att de berörda myndigheterna Arbetsförmedlingen, Migrationsverket,
              Försäkringskassan och Skatteverket samt kommuner och landsting
              verkligen behöver förstärka samordningen av sina insatser. Vi
              tycker att nyanlända invandrare som saknar person- eller samordningsnummer
              ska kunna få en manuell etableringsplan av Arbetsförmedlingen
              och att landstingen ska få ett tydligare uppdrag, så att de nyanländas
              förmåga och möjligheter kan utredas mycket snabbare.
            </seg>
            <seg n="70de09ec">
              Vänsterpartiet anser att nyanlända ska kunna få ersättning för
              sitt deltagande i aktiviteter i etableringsplanen i förskott,
              för att kunna betala löpande utgifter. Det är praktiska, basala
              saker. Vi anser även att regeringen bör vidta åtgärder för att
              komma till rätta med trångboddhet och bostadsbrist. Det rör oss
              alla. Bristen på mindre hyresrätter utgör ett stort hinder för
              nyanlända att etablera sig. Vi ser en marknad forma sig som är
              helt orimlig, där människor inhyses i bostäder som inte är skäliga
              för någon av oss.
            </seg>
            <seg n="94575440">
              Med detta, herr talman, ställer jag mig bakom samtliga Vänsterpartiets
              yrkanden, men för tids vinnande yrkar jag bifall endast till reservationerna
              3 och 5 och påminner återigen om att det är vi tillsammans som
              är Sverige, oberoende av vilket lag vi hejar på eller var vi är
              födda.
            </seg>
          </u>
          <note type="speaker" n="5702ac5c">
            Anf. 5 GUSTAV NILSSON (M):
          </note>
          <u who="gustav_nilsson_b00398" xml:id="i-2873773f3f064fc3-0" n="611667b9" next="i-a60e4b0c093d9bef-0"/>
          <note n="c0122814">
            Herr talman! I detta betänkande behandlas propositionen Utvidgad
            målgrupp för samhällsorientering . Tre motioner har väckts med
            anledning av propositionen. I betänkandet behandlas också 31 motionsyrkanden
            om integration från den allmänna motionstiden i höstas.
          </note>
          <u who="gustav_nilsson_b00398" xml:id="i-a60e4b0c093d9bef-0" n="611667b9" prev="i-2873773f3f064fc3-0">
            <seg n="be746dde">
              I propositionen föreslås en ny lag om samhällsorientering för
              vissa nyanlända invandrare. Enligt den föreslagna lagen ska kommunerna
              vara skyldiga att erbjuda samhällsorientering för vissa nyanlända
              som inte inkluderas i målgruppen i lagen från 2010 om etableringsinsatser
              för vissa nyanlända invandrare. Förslaget rör främst anhöriginvandrare
              som är skrivna i en kommun och som har fyllt 18 men inte 65 år.
              I propositionen föreslås också en följdändring i tidigare lag
              från 2009 om vissa kommunala befogenheter som innebär att det
              ska vara möjligt för kommunerna att samverka med varandra om samhällsorientering
              även när det gäller den utvidgade målgruppen.
            </seg>
            <seg n="9c379ad0">
              Propositionen innehåller även ett förslag till ändring i lagen
              om prestationsbaserad stimulansersättning inom utbildning i svenska
              för invandrare. Förslaget innebär att beteckningen på betygskravet
              för att få sfi-bonus anpassas så att den överensstämmer med den
              nya skollagen. Därutöver innehåller propositionen ett fördjupat
              kunskapsunderlag som syftar till att redovisa och analysera tillståndet
              och utvecklingen av integrationen.
            </seg>
            <seg n="8b7b2934">
              Herr talman! Vi har viktiga utmaningar framför oss på integrationsområdet.
              Vi välkomnar regeringens förslag till ny lag om samhällsorientering
              för vissa nyanlända. Det är ändringar som innebär en förbättrad
              och bredare samhällsorientering. Vi vill ge människor som kommer
              till Sverige bästa möjliga förutsättningar att komma in i det
              svenska samhället.
            </seg>
            <seg n="fab6b245">
              Etableringsreformen, som infördes 2010, kräver att samhällsorientering
              sker. Det ställer krav på kommunerna, som därmed ibland kan behöva
              samverka med andra för att eventuellt kunna köpa tjänster. Arbetsförmedlingen
              är som bekant den samordnande myndigheten, och det är kommunerna
              som ska se till att nyanlända erbjuds samhällsorientering.
            </seg>
            <seg n="118da3b7">
              I dag är det enbart nyanlända invandrare som omfattas av etableringslagen
              som har rätt till samhällsorientering. Utskottet har ställt sig
              positivt till att målgruppen för samhällsorienteringen nu utvidgas.
              Att detta även regleras i lag är välkommet.
            </seg>
            <seg n="47dba59f">
              Enligt den föreslagna lagen kommer vi närmare målet. Den är ett
              ytterligare steg som nu tas för att vi ska få en mer effektiv
              och bra integrering. Det gynnar alla: individerna, familjerna
              och samhället i stort.
            </seg>
            <seg n="c8b85bf2">
              Syftet med samhällsorientering primärt är att underlätta de nyanländas
              etablering i arbets- och samhällslivet, med den värdegrund som
              regeringsformen och våra grundlagar ger uttryck för. Det handlar
              om kunskaper om hur det svenska samhället fungerar, de krav som
              ställs och de möjligheter som finns i vårt land.
            </seg>
            <seg n="a2a8a8f1">
              För oss handlar det om att samhällsorientering ska vara ett viktigt
              verktyg för en mer välfungerande integration. Det är därför angeläget
              att fler nyanlända invandrare nu får möjlighet att få grundläggande
              kunskaper om det svenska samhället.
            </seg>
            <seg n="923b7cfb">
              För många anhöriginvandrare kan samhällsorienteringen bidra med
              viktig kunskap om nyanländas rättigheter och skyldigheter, om
              hur samhället är organiserat och om det praktiska vardagslivet.
              Samhällsorientering kan bidra till att den nyanlände snabbare
              kan etablera sig i samhället. På så sätt sänker vi också trösklarna
              för att komma in på arbetsmarknaden och i den gemenskap som ett
              arbete ger möjlighet till. Man får möjligheter till en egen försörjning.
            </seg>
            <seg n="5bfe4bd7">
              Vi delar regeringens uppfattning att samhällsorienteringen i
              första hand bör utvidgas till att omfatta de nyanlända som har
              för avsikt att etablera sig i Sverige och som har svårigheter
              att etablera sig på arbetsmarknaden. Därför bör samhällsorientering
              erbjudas invandrare som kommer till Sverige i egenskap av anhöriga.
              Dessa personer tillhör den grupp som har störst behov och nytta
              av densamma. Gemensamt för anhöriginvandrare är i många fall att
              de saknar en naturlig koppling till arbetsmarknaden och att deras
              sociala nätverk ofta är nära sammankopplat med anknytningspersonen.
            </seg>
            <seg n="362b597c">
              Herr talman! I de tre följdmotioner som har väckts med anledning
              av propositionen skriver oppositionspartierna Socialdemokraterna,
              Sverigedemokraterna och även Vänsterpartiet att en utökad samhällsorientering
              är bra men att samhällsorienteringen bör utvidgas ytterligare.
            </seg>
            <seg n="07e56e51">
              Dessa krav har också framförts här från talarstolen i dag. Vi
              känner igen kraven på mer till allt och alla. Det hör vi ofta
              från inte minst Socialdemokraterna.
            </seg>
            <seg n="98aa105e">
              Sverigedemokraternas politik på detta område är väl känd. Det
              är inte oväntat att de vill ha en, som de skriver, samhällsorientering
              i assimilationsfrämjande syfte.
            </seg>
            <seg n="e996cc19">
              Företrädare för Socialdemokraterna, Sverigedemokraterna och Vänsterpartiet
              anser att en utvidgad målgrupp för samhällsorientering också bör
              omfatta arbetskraftsinvandrare och medborgare som tillhör det
              europeiska samarbetet eller kommer från Schweiz.
            </seg>
            <seg n="f72a2016">
              Det finns således partier som önskar att samhällsorienteringen
              ska omfatta alla. Vi har valt att se annorlunda på detta. Staten,
              kommunerna och andra aktörer ska göra insatser där de behövs allra
              mest och där de gör mest nytta. Det finns grupper som vi anser
              har bättre förutsättningar och därför inte är i samma behov av
              samhällsorientering.
            </seg>
            <seg n="dafc8b93">
              Först och främst har vi en grupp som har lyckats etablera sig
              mer än väl i arbetslivet, vilket är målet för Alliansens politik,
              och det är arbetskraftsinvandrare. Denna grupp har redan arbete
              i Sverige och har därför uppnått ett viktigt syfte med samhällsorienteringen.
              Denna grupp kan givetvis också behöva samhällsorientering. Men
              samtidigt har gruppen via sitt arbete möjligheter att skaffa sig
              sociala kontaktnät och därmed etablera sig snabbare även i samhällslivet.
            </seg>
            <seg n="82d8b112">
              En annan grupp är invandrare med medborgarskap i andra europeiska
              länder inom EES-samarbetet eller Schweiz. De har ofta en högre
              sysselsättningsgrad och en lägre arbetslöshet än tredjelandsmedborgare.
              Med andra ord har denna grupp egentligen inte några nämnvärda
              svårigheter att etablera sig.
            </seg>
            <seg n="c0aec4db">
              Vi har gäststuderande, vi har forskare och deras familjemedlemmar.
              Dessa personer är oftast i vårt land under en begränsad period.
            </seg>
            <seg n="c4d006e1">
              Vi har personer, vilket diskuterades här tidigare, där åldern
              är orsaken till att vi sätter en gräns. Oppositionen vill utvidga
              denna grupp. Det handlar om personer över 65 år och under 20 år.
              Förvisso är det så att nyanlända personer över 65 år också kan
              behöva stöd och information för att bli delaktiga i samhällslivet
              och inte riskera att isoleras. Men vi är av den uppfattningen
              att det ska vara fokus på individer där åtgärderna i första hand
              leder till en arbetsmarknadsetablering.
            </seg>
            <seg n="13dc7bff">
              Slutligen: Visst har vi nyanlända som är under 20 år och som
              kommer till oss. Där vet vi att utbildningsinsatserna behövs.
              Men där finns det kommunala uppföljningsansvaret för att erbjuda
              studier för dem som inte har slutfört dessa. Därför är vi övertygade
              om att det är rimligt att utgå från att vi ska klara av detta
              inom det reguljära utbildningssystemet.
            </seg>
            <seg n="b18ab432">
              En grupp som också nämnts här i dag är personer som bor på ett
              anläggningsboende och som väntar på kommunplacering. Givetvis
              är denna grupp också viktig. Men vi anser att denna grupp redan
              ingår i etableringsinsatserna och därför inte bör ingå i den utvidgade
              målgruppen.
            </seg>
            <seg n="cb9dec8d">
              För anhöriginvandrare kan samhällsorientering bidra med viktig
              kunskap om det praktiska vardagslivet. För dessa nyanlända invandrare
              kan samhällsorientering bidra med viktig kunskap om den enskildes
              rättigheter och skyldigheter, om hur samhället är organiserat
              och om det praktiska vardagslivet. För dessa nyanlända invandrare
              kan samhällsorientering vara en viktig insats för att de ska uppnå
              förutsättningar för att kunna vara delaktiga i samhället och etablera
              sig på arbetsmarknaden.
            </seg>
            <seg n="a338c4ef">
              Tanken är vidare att erbjudandet om samhällsorientering ska komma
              i gång direkt och upphöra efter tre år. Kommunernas möjligheter
              att samverka kan i många fall vara viktiga. Vi menar dock att
              kommunernas skyldighet inte ska omfatta nyanlända invandrare som
              går i gymnasieskola eller som är medborgare i ett land som är
              anslutet till det europeiska ekonomiska samarbetsområdet eller
              i Schweiz.
            </seg>
            <seg n="8af0e968">
              Herr talman! Vi välkomnar att samhällsorienteringen får ett medborgarperspektiv.
              Vi kan konstatera att detta sammanfaller väl med målet för den
              svenska integrationspolitiken som riksdagen beslutade om 2008,
              nämligen lika rättigheter, möjligheter och skyldigheter för alla
              oavsett etnisk eller kulturell bakgrund. De moment som bör ingå
              har sin utgångspunkt i den värdegemenskap som grundlagarna ger
              uttryck för.
            </seg>
            <seg n="c3dd8e3d">
              Propositionen innehåller också ett fördjupat kunskapsunderlag
              om integration. Av kunskapsunderlaget framgår det att en av de
              största samhällsutmaningarna i dag är att bekämpa utanförskap
              som många gånger utrikes födda har fastnat i.
            </seg>
            <seg n="2178f16c">
              En av regeringens övergripande prioriteringar under mandatperioden
              är därför att minska utanförskapet genom satsningar på sysselsättning
              och genom satsningar på utbildning.
            </seg>
            <seg n="9255fd98">
              Statliga insatser som syftar till att skapa en positiv socioekonomisk
              utveckling i stadsdelar med ett brett utanförskap betonas också.
              I kunskapsunderlaget betonas även vikten av goda villkor för nyanlända
              att starta och driva företag. Det ger arbetstillfällen och bidrar
              till en bättre integration.
            </seg>
            <seg n="32abf2f5">
              Det är viktigt att komma ihåg att många nya företag startas av
              personer med utländsk bakgrund. Det gäller vart femte nytt småföretag.
            </seg>
            <seg n="524d1859">
              Herr talman! Detta är viktiga frågor. Vi kom in på frågan om
              deltagande i sfi. Det är viktigt att denna möjlighet finns. Vi
              måste kombinera sfi med praktik och arbete. Det finns skyldigheter
              för dem som kommer till vårt land, och skyldigheterna måste tydliggöras.
            </seg>
            <seg n="2b22ad98">
              Vi har genomfört reformer på arbetsmarknaden. För att underlätta
              etableringen är det viktigt att vi har en bra tillväxt och kan
              ordna nya jobb och förbättra möjligheterna att ge en bra integration.
              Vi måste också betona människors rörlighet i detta sammanhang.
              Det är naturligt och i grunden positivt att människor rör sig
              över gränser.
            </seg>
            <seg n="5a1b353c">
              Vi måste också vara en fristad för dem som flyr undan krig och
              förföljelse.
            </seg>
            <seg n="91894de2">
              Herr talman! Vi har viktiga utmaningar framför oss. Vi välkomnar
              regeringens förslag till en ny lag om samhällsorientering för
              vissa nyanlända som framgår av propositionen. Det är ändringar
              som innebär en förbättrad och bredare samhällsorientering för
              människor som kommer till vårt land.
            </seg>
          </u>
          <note n="ef7fe2fc">
            Jag yrkar bifall till utskottets förslag till beslut i betänkandet
            och avslag på samtliga reservationer.
          </note>
          <note type="speaker" n="dba31e72">
            Anf. 6 MARIA STENBERG (S) replik:
          </note>
          <u who="maria_stenberg_8d82fd" xml:id="i-db19c405bd354145-0" n="4afca8b6">
            <seg n="ef04dd56">
              Herr talman! Som jag sade i mitt anförande tycker vi socialdemokrater
              att det är bra att gruppen för samhällsorientering utökas. Men
              vi förstår inte riktigt varför regeringen och utskottsmajoriteten
              inte ser möjligheterna och faktiskt ger fler invandrare som kommer
              till Sverige en chans att under ordnade former få ta del av kunskap
              om Sverige och om hur vårt samhälle fungerar.
            </seg>
            <seg n="c31a85e0">
              Det måste faktiskt bara finnas saker att vinna på att man erbjuder
              samhällsorienteringen bredare. Kommunerna ska tillhandahålla samhällsorienteringen,
              och det kan inte vara så att till exempel arbetskraftsinvandrarna
              eller människor över 65 år är så många och tar så stor plats.
            </seg>
            <seg n="2a28cb4e">
              Till saken hör att vi också ska komma ihåg att den samhällsorientering
              som vi talar om och som erbjuds inte är någon lång utbildning.
              Vi talar om 60 timmars utbildning.
            </seg>
            <seg n="c0ff1e45">
              Varför anser Gustav Nilsson och Moderaterna inte att till exempel
              en människa som kommer till Sverige som arbetskraftsinvandrare
              ska kunna få ta del av samhällsorienteringen när den ändå erbjuds
              i kommunerna? Anser ni verkligen att arbetsgivare, arbetsplatser
              och arbetskamrater ger den kunskap till arbetskraftsinvandrare
              som samhällsorienteringen innehåller?
            </seg>
          </u>
          <note type="speaker" n="167891f3">
            Anf. 7 GUSTAV NILSSON (M) replik:
          </note>
          <u who="gustav_nilsson_b00398" xml:id="i-0246b3f081296767-0" n="611667b9">
            <seg n="3c95de60">
              Herr talman! Det är viktigt att vi har god kvalitet i mottagandet
              och att vi förenklar vägen in i det svenska samhället. Här har
              vi ett ansvar, men den enskilde har också ett ansvar. Det gäller
              att se till att vi ger bra möjligheter till dem som kommer till
              vårt land att de läser svenska och att de får möjlighet att också
              komma in på arbetsmarknaden.
            </seg>
            <seg n="dae43591">
              En av de största samhällsutmaningar som vi har är att se till
              att minska utanförskapet. Här gör regeringen mycket stora insatser
              för att fler ska kunna få ett jobb och att vi därmed också ska
              kunna trygga välfärden.
            </seg>
            <seg n="aba6c6b0">
              Samhällsorienteringen är en viktig del när den nyanlända kommer
              till vårt land. Det ingår också i etableringsreformen att man
              ska ha rätt till samhällsorientering, praktik och arbetsförberedande
              insatser, som det heter.
            </seg>
            <seg n="2cc61ef3">
              Vi är överens med Socialdemokraterna om att vi behöver ta ett
              steg och ytterligare utvidga detta så att fler som kommer till
              vårt land får möjlighet till samhällsorientering.
            </seg>
            <seg n="7b019fb3">
              Men jag nämnde tidigare i mitt anförande att det finns grupper
              som inte har samma behov av att få samhällsorientering. Det kan
              finnas individuella inslag. Men om man redan har ett jobb lär
              man sig mycket på sin arbetsplats. Så är det faktiskt. Om man
              studerar ska det reguljära utbildningssystemet ta sitt ansvar.
            </seg>
            <seg n="974d5f2e">
              Sedan finns det naturligtvis personer som behöver ha en samhällsorientering,
              och det ligger också på den enskildes ansvar att klara detta.
            </seg>
            <seg n="87746fff">
              Vi vill ha denna nivå på reformen. Det handlar om dem som kommer
              hit som anhöriginvandrare och om att vi snabbt ska kunna slussa
              ut dem i arbetslivet, så att de får känna delaktighet i samhället.
            </seg>
          </u>
          <note type="speaker" n="ef99aba0">
            Anf. 8 MARIA STENBERG (S) replik:
          </note>
          <u who="maria_stenberg_8d82fd" xml:id="i-db19c405bd354145-1" n="4afca8b6">
            <seg n="0b88df5e">
              Herr talman! Det är det jag tycker är så trist, alltså utskottsmajoritetens
              och den borgerliga regeringens inställning till samhällsorientering.
              Man väljer att uteslutande se den som en arbetsmarknadsetablering.
              Det innebär att man helt blundar för att till exempel skogsarbetare
              från Kamerun eller bärplockare från Thailand faktiskt i grund
              och botten hade behövt en samhällsorientering som var organiserad
              via kommunerna.
            </seg>
            <seg n="6a5a9d64">
              Jag ska inte och vill inte raljera, men jag skulle bli jätteglad
              om Gustav Nilsson kunde berätta för mig vilka arbetsgivare och
              kanske framför allt vilka arbetsplatser som berättar om de svenska
              socialförsäkringarna, inklusive arbetslöshetsförsäkringen, och
              hur de är konstruerade. Vilka arbetsgivare berättar hur en svensk
              begravning går till eller hur åsiktsbildningen i samhället inklusive
              våra politiska partier, massmedier, föreningar och organisationer
              fungerar i Sverige?
            </seg>
            <seg n="36d29cfc">
              Tror verkligen Gustav Nilsson själv på att svenska arbetsgivare
              som tar hit människor från tredjeland som arbetskraftsinvandrare
              sätter sig ned kring fikabordet och berättar om de faktiskt åtta
              delar som finns i samhällsorienteringen och som omfattar väldigt
              mycket information om Sverige och det svenska samhället?
            </seg>
            <seg n="02a0e442">
              Det blir för mig obegripligt varför man så aktivt väljer att
              sätta upp hinder och barriärer för människor när vi vet att till
              exempel arbetskraftsinvandrare från tredjeland verkligen skulle
              behöva ha rätt till den samhällsinformation som ges av kommunerna.
              Jag tror nämligen inte att arbetsgivare eller andra på arbetsplatserna
              sätter sig ned runt fikabordet och, som jag sade, berättar till
              exempel hur svensk arbetslöshetsförsäkring är uppbyggd eller hur
              skattesystemet ser ut i Sverige vilket faktiskt ingår i de åtta
              delmomenten.
            </seg>
          </u>
          <note type="speaker" n="0017013a">
            Anf. 9 GUSTAV NILSSON (M) replik:
          </note>
          <u who="gustav_nilsson_b00398" xml:id="i-0246b3f081296767-1" n="611667b9">
            <seg n="bf1eb974">
              Herr talman! Maria Stenberg tar upp en viktig fråga. Det är därför
              denna alliansregering har sett till att vi har fått en etableringsreform
              som innebär att man får samhällsorientering. Nu tar vi ytterligare
              steg för att förbättra för dem som kommer till vårt land, så att
              de kan få en bra start här och komma in i det svenska samhället.
            </seg>
            <seg n="384ee982">
              Sedan är det så att man om man kommer från ett EES-land eller
              från Schweiz och redan har ett jobb också har mycket större möjligheter
              att skaffa sig kunskaper. Det ligger faktiskt också i den enskildes
              ansvar när man kommer till ett land att lära sig hur det går till.
              Man kan inte lära sig allt första dagen, men man kan genom att
              själv gå kurser, utbilda sig och skaffa sig ett socialt nätverk
              skaffa sig kunskap. Och, återigen: Är man skolpliktig har vi ett
              utbildningssystem för detta. Vi tar alltså steg i rätt riktning
              för att se till att allt fler får en samhällsorientering.
            </seg>
            <seg n="e49cec3e">
              Det är klart att man kan lägga fram förslaget om att utvidga
              allting, men det är viktigt att komma ihåg hur det var innan vi
              hade etableringsreformen. Nu tar vi ett steg framåt, och en sak
              tycker jag att Maria Stenberg skulle kunna tala om. Hon hänvisar
              till att andra ska lägga fram förslag om finansiering men nämner
              aldrig ett ord om hur detta ska finansieras. Det kanske inte är
              några stora pengar, men jag tycker ändå att det är en skyldighet
              när det har budgetpåverkan att tala om vad det skulle kosta. Det
              kan vi få höra.
            </seg>
          </u>
          <note type="speaker" n="ba9977db">
            Anf. 10 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-0c3eb6fb714ddce5-1" n="d1a25302">
            <seg n="89760ba5">
              Herr talman! Jag skulle vilja återknyta till den fråga jag ställde
              i mitt anförande när det gäller nyanlända invandrare över 65,
              som regeringen har valt att exkludera från samhällsorienteringen.
            </seg>
            <seg n="5daee970">
              Som jag sade kom vi alldeles nyss från ett seminarium som handlade
              om hur man ska kunna stimulera och förmå äldre människor att arbeta
              längre. Regeringen har lyft fram detta som en prioriterad fråga,
              och statsministern har gjort klart för svenskarna att de får räkna
              med att i framtiden arbeta betydligt längre än de gör i dag.
            </seg>
            <seg n="b820b7ef">
              Regeringen väljer då att exkludera dessa människor från samhällsorienteringen
              med motiveringen att samhällsorienteringen framför allt ska fokuseras
              på sådana grupper och individer som ska kunna etablera sig på
              arbetsmarknaden. Varför tycker man inte att det är viktigt att
              invandrare över 65 fortsätter att arbeta? Är det bara infödda
              svenskar och invandrare som har vistats länge i Sverige som förväntas
              arbeta efter sin 65-årsdag? Jag tycker att det är en väldigt märklig
              prioritering man gör.
            </seg>
            <seg n="cfec7427">
              Jag vill också anknyta till det Socialdemokraterna var inne på
              när det gäller att regeringen isolerar arbetskraftsinvandrare.
              Är det verkligen rimligt att anta att en arbetskraftsinvandrare
              som kommer hit och kanske sysslar med att städa McDonaldsrestauranger
              ensam på nätterna får ta del av de delar som i dag ingår i samhällsorienteringen
              genom sin yrkesroll och sitt arbete? Får han på sin arbetsplats
              lära sig hur det fungerar att bilda familj och leva med barn i
              Sverige, hur det fungerar att vårda sin hälsa, hur det är att
              åldras i Sverige och så vidare? Är det verkligen sannolikt? Jag
              anser inte det.
            </seg>
          </u>
          <note type="speaker" n="ef351740">
            Anf. 11 GUSTAV NILSSON (M) replik:
          </note>
          <u who="gustav_nilsson_b00398" xml:id="i-0246b3f081296767-2" n="611667b9">
            <seg n="54869264">
              Herr talman! Det var ett intressant seminarium som både Mattias
              Karlsson och jag var på, och det betonade just vikten av att vi
              får arbetskraftsinvandrare för att klara jobben och trygga välfärden
              i framtiden. Jag tycker att det är bra att man noterar just detta.
              Det kanske är bra för Sverigedemokraterna att tänka på det i olika
              sammanhang.
            </seg>
            <seg n="60913de4">
              Sedan är det så, återigen, att det säkert kan finnas enskilda
              personer som behöver lära sig mer och ha en större del av samhällsorienteringen
              när de kommer till Sverige, även om de har jobb, men i det stora
              hela är det ändå så att det är grupper som har mycket bättre förutsättningar.
              Är man ingenjör, kommer från Schweiz och får ett jobb i Sverige
              tror vi faktiskt att man både har kunskapen med sig och också
              tar till sig svenska regler och lär sig mycket om det svenska
              samhället. Men visst, det kanske skulle behövas en del samhällsorientering
              till vissa personer.
            </seg>
            <seg n="5d431ee1">
              Vi väljer dock att nu göra denna prioritering och se till att
              de som kommer hit som anhöriginvandrare får möjlighet att lära
              sig hur det fungerar i Sverige med hälso- och sjukvård, hur skolan
              fungerar, hur det är att bo och leva samt vilka rättigheter men
              också skyldigheter man har. Detta skiljer oss åt.
            </seg>
            <seg n="8b2436fb">
              Mattias Karlsson vill göra samhällsorienteringen obligatorisk.
              Det tycker inte vi att man ska göra. Vi vill inte ha nya regler
              i denna fråga, utan detta får kommunerna klara. De har ett ansvar
              att se till att hitta de människor som vill ha samhällsorientering
              och motivera dem att också få en utbildning i hur det är att leva,
              verka och bo i Sverige.
            </seg>
            <seg n="a93687b0">
              Mattias Karlsson ger sig in i en fråga som rör att alla ska ha
              samhällsorientering. Jag tror att det vore bra om Mattias Karlsson
              också talade om hur han tänker finansiera detta. Det kanske inte
              är några stora pengar, men ett parti som vill bygga hela sin politik
              och hela sin budget på att strypa invandringen måste ändå visa
              var det har pengarna till denna satsning. Det går att lägga fram
              vackra ord i talarstolen, men tittar man på er budget ser man
              att det inte finns några pengar till någonting sådant.
            </seg>
          </u>
          <note type="speaker" n="58d8c482">
            Anf. 12 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-0c3eb6fb714ddce5-2" n="d1a25302">
            <seg n="2cdaa838">
              Herr talman! För det första är det absolut så att arbetskraftsinvandring
              kan vara en tillgång. Att en massiv arbetskraftsinvandring däremot
              skulle vara en lösning på välfärdsutmaningen och pensionsavgångarna
              har dock ett antal forskare konstaterat inte är fallet, både Jan
              Ekberg i Sverige och många internationella forskare.
            </seg>
            <seg n="0fe14709">
              Ingenjörer från Schweiz talas det om, men faktum är att den stora
              andelen arbetskraftsinvandrare inte är ingenjörer från Schweiz.
              Det är i stället personer som kommer hit och arbetar i okvalificerade
              yrken i första hand. Det är som jag sade inte sannolikt att någon
              som till exempel städar McDonaldsrestauranger på nätterna får
              samma information och grundläggande kunskap om sina rättigheter
              och skyldigheter i Sverige som de får genom samhällsorienteringen.
              Det kan inte ens Moderaterna tycka är sannolikt.
            </seg>
            <seg n="ae54bf36">
              När det gäller finansieringsfrågan och att ge samtliga invandrargrupper
              rätten och skyldigheten att delta i samhällsorienteringen blir
              kostnaden inte särskilt stor eftersom vi vill ha en helt annan
              volym på invandringen. Det är något som även din migrationsminister
              varit inne på, Gustav Nilsson, innan han belades med munkavle
              av statsministern.
            </seg>
            <seg n="dad54b3e">
              När jag ändå har dig här skulle jag också vilja fråga en sak.
              På s. 46 i propositionen står det att anhöriga till arbetskraftsinvandrare
              förväntas ha sin försörjning avklarad när de kommer till Sverige.
              Vad baserar Moderaterna detta ställningstagande på? Det skulle
              jag vilja veta.
            </seg>
          </u>
          <note type="speaker" n="6afd444e">
            Anf. 13 GUSTAV NILSSON (M) replik:
          </note>
          <u who="gustav_nilsson_b00398" xml:id="i-0246b3f081296767-3" n="611667b9">
            <seg n="51a2b332">
              Herr talman! Vad gäller samhällsorientering tycker vi att det
              ska finnas en tydlighet. Den som kommer till Sverige ska kunna
              känna att man får en bra start i landet, och man ska på så sätt
              få goda förutsättningar att få ett arbete, verka och bygga upp
              ett socialt nätverk i samhället.
            </seg>
            <seg n="20908a81">
              Av dem som kommer hit för att arbeta tror jag återigen att väldigt
              många har möjlighet att via jobbet skaffa sig kunskap och få ett
              socialt nätverk. När det gäller att utvidga gruppen finns det
              ytterligare steg att ta, och vi har gjort reformer. Vi har infört
              en etableringsreform 2010. Det är viktigt att komma ihåg hur det
              såg ut innan. Då var det årslånga köer, lång väntan, ännu länge
              handläggningstider och ännu svårare för utrikes födda att komma
              in och få en etablering i samhället.
            </seg>
            <seg n="14786153">
              Den här regeringen har gjort väldigt mycket. Vi inför reformer
              stegvis.
            </seg>
            <seg n="41ba41c0">
              När man talar om invandrarpolitik och invandrarfrågor kan jag
              säga att 640 000 utrikes födda går till jobbet varje vecka. Vi
              har 70 000 utrikes födda som är företagare. Det genererar ca 200
              000 nya jobb. De utgör alltså en resurs, och det är viktigt att
              ta till vara den resursen.
            </seg>
            <seg n="73235d13">
              Det gäller att förbättra integrationen och ge ännu fler människor
              möjligheten att få en samhällsorientering som en bra grund att
              stå på, information om hur det svenska samhället fungerar, praktik
              och arbetslivserfarenhet. Det gäller också för oss som medmänniskor
              att hjälpa till och stötta människor som kommer till vårt land.
              Det är det som skiljer oss åt. Vi accepterar inte, Mattias Karlsson,
              främlingsfientlighet. Vi tror på ett sammanhållet samhälle. Så
              kan vi bygga ett bättre Sverige. Vi vill ta till vara de erfarenheter
              och de kunskaper de utrikes födda tar med sig till vårt land.
            </seg>
          </u>
          <note type="speaker" n="2e8673b6">
            Anf. 14 MEHMET KAPLAN (MP) replik:
          </note>
          <u who="mehmet_kaplan_6f7a65" xml:id="i-e6b13c4b3d4d3a84-1" n="223d935a">
            <seg n="1203dcca">
              Herr talman! Tack, Gustav Nilsson, för redogörelsen för saker
              som kanske var lite oklara tidigare. Det är några oklarheter som
              jag skulle vilja bringa klarhet i och ta Gustav Nilsson till hjälp.
            </seg>
            <seg n="41a86cc4">
              Det ena gäller sfi-bonusen. Gustav Nilsson nämnde den i förbigående
              i sitt anförande. Vad är det exakt Moderaterna väntar sig att
              den så kallade sfi-pengsutredningen ska komma fram till? Man har
              uppgett i ett antal meningar i betänkandetexten vad uppdraget
              består i. Men tror man verkligen på att sfi-bonusen plötsligt
              skulle bli väldigt mycket bättre av att man har utrett frågan?
              Eller förväntar man sig att utredningen kommer fram till förslag
              om åtgärder för att justera sfi-bonusen så att den blir mer adekvat
              och verklighetstillvänd?
            </seg>
            <seg n="ccdd9627">
              Jag kan inte riktigt se någon del av dessa. Jag skulle vilja
              ha hjälp av Gustav Nilsson att reflektera lite över det. Man skulle
              kunna göra det enkelt för sig och säga: Vi väntar på utredningen.
              Det är vad man har skrivit här. Miljöpartiet, som tycker att sfi-bonusen
              var ett feltänk, skulle lätt kunna ha sagt: Vi stoppar det här
              nu.
            </seg>
            <seg n="a7fff3dd">
              Man verkar ha så mycket förhoppningar enligt texten på utredningen
              och beredningen av det IFAU kom fram till, där man bland annat
              tar upp att tre av hundra fullföljde utbildningen inom den tid
              som är stipulerad för att få bonusen som annars inte skulle ha
              gjort det.
            </seg>
            <seg n="df564426">
              Min undran är om Gustav Nilsson kan reflektera lite över det.
            </seg>
          </u>
          <note type="speaker" n="f9369b46">
            Anf. 15 GUSTAV NILSSON (M) replik:
          </note>
          <u who="gustav_nilsson_b00398" xml:id="i-0246b3f081296767-4" n="611667b9">
            <seg n="387c5fb2">
              Herr talman! Vad gäller sfi är tillgången till en bra svenskutbildning
              en hörnsten för att man ska kunna få en bra etablering i samhället.
              Sedan finns det anledning att ställa en del frågor kring sfi det
              kan vi nog vara överens om och hur den fungerar. Samtidigt vet
              vi att det finns uttalat i skollagen att hänsyn ska tas till den
              enskildes behov och att man ska kunna kombinera studier i svenska
              med praktik och andra utbildningar. Det är väldigt viktigt, men
              så kanske inte sker överallt i vårt land i dag. Jag tror att det
              är viktigt att man kan kombinera sfi med arbete eller praktik.
              Där kan vi nog vara överens om att det kan behövas mer individuella
              lösningar, att man anpassar utbildningen till den enskilde individen.
              Så tror jag att den här utbildningen kan bli bättre. Regeringen
              har satsat pengar för att förbättra kvaliteten på sfi.
            </seg>
            <seg n="4cdc613b">
              Vad gäller utredningen är målet att anpassa utbildningen till
              den enskilde individen och att man ska kunna upphandla sfi-tjänster
              av även andra aktörer. Utredningen är inte klar med sitt arbete
              än, utan det kommer ett slutförslag senast den 1 oktober i år.
              Vi får se vilka förslag som kommer. Men helt klart finns det en
              del att göra när det gäller utbildning i svenska för dem som kommer
              till vårt land. Vi får ta en debatt när förslaget kommer. Att
              det finns en del att förändra och förbättra inom sfi är vi nog
              överens om.
            </seg>
          </u>
          <note type="speaker" n="142bd110">
            Anf. 16 MEHMET KAPLAN (MP) replik:
          </note>
          <u who="mehmet_kaplan_6f7a65" xml:id="i-e6b13c4b3d4d3a84-2" n="223d935a">
            <seg n="e50b1cd3">
              Herr talman! Tack, Gustav Nilsson, för svaret på frågan!
            </seg>
            <seg n="fdc92eb2">
              Min andra fråga handlar om etableringsreformen. I betänkandetexten
              har majoriteten skrivit: Utskottet vill understryka att regeringen
              har initierat en modell där arbetsmarknadspolitiken i första hand
              styrs via den offentliga arbetsförmedlingen. Så kommer den viktiga
              sista delen av meningen: men där det på flera områden finns alternativ
              med insatser från kompletterande aktörer.
            </seg>
            <seg n="778f24b2">
              Det är ett väldigt passivt sätt att se på kompletterande aktörer:
              Det finns alternativ. Man är nästan ursäktande i beskrivningen
              av verkligheten. Det jag har fått lära och läsa är att flera företrädare
              för Alliansen och vi ska antagligen höra dem i talarstolen verkar
              vara mer frikostiga i synen på detta. Varför håller Moderaterna
              nästan lite krampaktigt fast vid att Arbetsförmedlingen ska kunna
              hantera detta? Vi har sett år efter år att Arbetsförmedlingen
              skickar pengar tillbaka som i och för sig inte bara härrör från
              det här området, men det tyder ändå på en viss problematik inom
              området. Man tvingar, såsom jag uppfattar det, de andra partierna
              att gå med på texter lik denna. Man hoppas och hoppas när det
              visar sig att de som är inne i systemet har arbete, har olika
              former av trygghetsråd och liknande kopplade till sin anställning
              är de som faktiskt kommer ut i arbete vid en friställning eller
              arbetslöshet, medan alla andra som är utanför arbetsmarknaden
              är hänvisade till en ineffektiv och osystematisk arbetsförmedling
              som inte riktigt har funkat. Varför är man fortfarande mot?
            </seg>
          </u>
          <note type="speaker" n="41ca6311">
            Anf. 17 GUSTAV NILSSON (M) replik:
          </note>
          <u who="gustav_nilsson_b00398" xml:id="i-0246b3f081296767-5" n="611667b9">
            <seg n="e9e39336">
              Herr talman! Etableringsreformen var en väldigt viktig reform,
              en av de största reformerna nästan i modern tid vad gäller integrationsfrågor.
              Det ska vi komma ihåg. I en så stor och omfattande reform finns
              det naturligtvis en del att förändra, och det gör regeringen.
              Man har förbättrat den, och man ser över hur den fungerar. Statskontoret
              har utrett hur etableringsreformen har fallit ut, och Helsingforss
              universitet har en utredning om detta som pågår och alltså ännu
              inte är klar.
            </seg>
            <seg n="343171e9">
              Man kan säga att etableringsreformen fortfarande är under ett
              uppbyggnadsskede. Jag kan gärna hålla med om att det finns en
              del övrigt att önska, men i grunden är reformen riktig. Man ska
              korta handläggningstiderna för att se till att de som kommer till
              vårt land snabbare får möjlighet att få kontakt med det svenska
              samhället och snabbast möjligt kommer ut i arbetslivet och in
              i den svenska gemenskapen. Här återstår ett arbete att göra.
            </seg>
            <seg n="fc398fe7">
              Etableringsreformens syfte är bra. Reformen ska ses över och
              utvärderas kontinuerligt. Arbetsförmedlingen har huvudansvaret
              i dag, och kommunerna har sin roll. Länsstyrelsen har regionalt
              att se till att det fungerar när det gäller boende så att man
              får bostäder. Det är alltså många aktörer inblandade. Arbetsförmedlingen
              anlitar redan i dag kompletterande aktörer på olika sätt etableringslotsar
              och andra.
            </seg>
            <seg n="9279a742">
              Det här är en stor fråga och en fråga som ställs under debatt,
              och den debatten välkomnar jag.
            </seg>
          </u>
          <note type="speaker" n="0b2d3fde">
            Anf. 18 GULAN AVCI (FP):
          </note>
          <u who="unknown" xml:id="i-0d608ac4e15ac1e1-0" n="9b663b77">
            <seg n="75bd9bcb">
              Herr talman! Jag vill börja med att säga att det känns väldigt
              bra och roligt att få göra come back i denna vackra kammare och
              just få debattera integrationspolitiken och dess utmaningar, vilket
              är frågor som ligger mig varmt om hjärtat.
            </seg>
          </u>
          <note n="7b61cdfd">
            Jag vill även yrka bifall till förslaget i utskottets betänkande,
            som bland annat behandlar propositionen om utvidgad målgrupp för
            samhällsorientering, och avslå samtliga av oppositionens motioner.
          </note>
          <u who="unknown" xml:id="i-48fe4001744f54ca-0" n="9b663b77">
            <seg n="74a47be9">
              Herr talman! 1900-talet har inneburit en hel del förändringar
              för Sverige. Vårt land har genomgått en enormt stor samhällsförändring,
              och detta som ett resultat av en fantastisk ekonomisk tillväxt
              och en sekulär samhällsutveckling som har sin utgångspunkt i jämlikhet,
              jämställdhet och alla människors lika värde.
            </seg>
            <seg n="9f4ee435">
              Sverige har gått från att ha varit ett utvandrarland till att
              bli ett land som fler människor söker sig till än söker sig ifrån.
              Man kan säga att Sverige blev ett invandrarland på riktigt efter
              andra världskriget. När andra europeiska länder tvingades bygga
              upp sina samhällen på nytt efter krigets fasor gick den svenska
              industrin på högvarv, och behovet av arbetskraft var väldigt stort.
            </seg>
            <seg n="91a72a96">
              Efterkrigstidens migration har starkt påverkat befolkningsutvecklingen
              i vårt land. Utan migration skulle Sveriges befolkning vara ca
              1,8 miljoner människor fattigare i dag.
            </seg>
            <seg n="6279a99f">
              Sverige har berikats både ekonomiskt och kulturellt på invandringen.
              I dag drivs 70 000 företag av invandrare. Företagarna skapar sysselsättning
              för ca 200 000 personer och bidrar med ca 35 miljarder kronor
              till Sveriges bruttonationalprodukt, vilket ej ska förglömmas.
            </seg>
            <seg n="ea4d7f51">
              Till Sverige flyr eller invandrar människor för att söka skydd,
              arbete eller för kärlekens skull. Men oavsett orsakerna är det
              avgörande för människors etableringsmöjlighet att så snabbt som
              möjligt kunna försörja sig själv och känna att man är med och
              bidrar och är en del av samhällsutvecklingen.
            </seg>
            <seg n="926e0a0e">
              Trots att Sverige har haft en omfattande invandring sedan 50-talet
              var det först 1998 som integrationspolitiken blev ett eget politikområde.
            </seg>
            <seg n="99a476f9">
              Herr talman! Jag tror att det beror på att invandrarna sågs som
              gäster som snart skulle återvända hem. Därmed fanns ingen specifik
              politik för att skapa delaktighet eller ge förutsättningar för
              människor att lära sig svenska språket, vilket är en avgörande
              faktor för integrationen.
            </seg>
            <seg n="214c81fb">
              Maktskiftet 2006 innebar ett perspektivskifte i svensk politik.
              Folkpartiet Liberalerna och alliansregeringen gjorde upp med den
              omhändertagandementalitet och bidragslinje som så länge genomsyrade
              svensk integrationspolitik.
            </seg>
            <seg n="f93f6889">
              Etableringsreformen är den i särklass största reform som genomförts
              för introduktion av nyanlända. Reformen bygger på att nyanlända
              med snabbt och professionellt stöd ska lära sig språket, etablera
              sig på arbetsmarknaden, bli självförsörjande och lära sig hur
              Sverige fungerar med fokus på demokrati, jämlikhet, jämställdhet,
              skyldigheter och rättigheter. Reformen har ett individperspektiv
              som litar på människors förmåga och understryker att mottagandet
              framför allt handlar om att ge människor som kommer hit vägar
              in i det svenska samhället.
            </seg>
            <seg n="cac2630d">
              Reformen har gjort upp med det kollektivistiska synsättet och
              de tycka-synd-om-attityder som stigmatiserade invandrarna som
              grupp tidigare. Det är just detta som tyvärr har varit fallet
              med tidigare socialdemokratiska regeringars inställning till invandrare
              och integrationspolitiken. Vi ska inte möta människor med frågan:
              Vill du ha bidrag? Vi ska ställa frågan: Vad kan du bidra med?
              Första kontakten i Sverige ska vara med Arbetsförmedlingen och
              inte med något socialkontor.
            </seg>
            <seg n="2ec159f5">
              När Arbetsförmedlingen gavs i uppdrag att bli samordnande myndighet
              för utformningen av reformen bidrog det till att introduktionssystemen
              blev mer transparenta. I dag är det mycket enklare för en individ
              att utforma en etableringsplan med hjälp av professionellt stöd
              som just passar hennes behov och förutsättningar.
            </seg>
            <seg n="8149495e">
              I dag kommer många anhöriginvandrare till Sverige. Det är viktigt
              att familjer ges möjlighet till återförening. Det underlättar
              inte minst integrationsprocessen i det nya landet.
            </seg>
            <seg n="8034dbcc">
              Att komma till Sverige i vuxen ålder är inte alltid så lätt.
              De flesta saknar sociala nätverk, och ges inte människor rätt
              åtgärder från början finns det en risk att de hamnar utanför samhället.
              I det avseendet spelar samhällsorienteringen en viktig roll eftersom
              den bidrar med viktig kunskap om Sverige. Därför är regeringens
              förslag, som vi har att ta ställning till, mycket välkommet och
              angeläget.
            </seg>
            <seg n="0e5b567b">
              Låt mig nämna en grupp som jag bedömer kommer att få bättre förutsättningar
              att etablera sig på arbetsmarknaden med den utvidgade målgruppen
              för samhällsorientering. Det är de nyanlända kvinnorna från utomeuropeiska
              länder.
            </seg>
            <seg n="eedac42b">
              Det är ingen hemlighet att integrationen varit sämre för kvinnor
              än för män. Mediantiden från uppehållstillstånd till arbete för
              de kvinnor som kommer till Sverige som flyktingar, skyddsbehövande
              eller anhöriga är tio år. Det är inte acceptabelt.
            </seg>
            <seg n="e18c81be">
              Om man jämför sysselsättningen för inrikesfödda kvinnor med utrikesfödda
              kvinnor ser man stora skillnader. Det är nästan 20 procents skillnad
              i sysselsättningsgrad. Motsvarande siffra är för utrikesfödda
              kvinnor 60,3 procent och för utrikesfödda män 69,5 procent.
            </seg>
            <seg n="818369b8">
              Speciellt många kvinnor som är så kallade kärleksinvandrare har
              råkat illa ut. De har varit helt utelämnade och i händerna på
              sina män utan jobb, egen ekonomi eller möjlighet att lära sig
              svenska och komma in i samhället. Kvinnojourer som hjälpt utsatta
              kvinnor vittnar om ohyggliga förhållanden kantade av fysiskt och
              psykiskt våld och isolering från omvärlden.
            </seg>
            <seg n="e72434f0">
              Herr talman! Jag tycker att det rimmar illa med vårt rykte om
              att vara världens mest jämställda land. Därför är samhällsorientering
              viktig även för denna grupp. Jag är övertygad om att det kommer
              att underlätta kvinnors etablering på arbetsmarknaden.
            </seg>
            <seg n="88db3a04">
              Jag vill fortsätta att uppehålla mig vid kvinnors situation,
              för det finns en del andra omständigheter som försvårar integrationen.
              En sådan är föräldraförsäkringens konstruktion.
            </seg>
            <seg n="03da873e">
              Att ge möjlighet att komma till Sverige med äldre barn och kunna
              få ut föräldradagar med full pott retroaktivt är varken generöst
              eller humant. Det är snarare en hämmande faktor som bidrar till
              att kvinnor stannar hemma i stället för att påbörja sin introduktion
              för att lära sig svenska och komma i arbete. Det påverkar även
              barnen som borde vara i förskolan, träffa andra barn, lära sig
              svenska och ta del av den pedagogiska verksamheten i förskolan
              i stället för att isoleras hemma med sina mammor.
            </seg>
            <seg n="e2fc5ea5">
              Tyvärr har många kommuner bidragit till att upprätthålla detta
              system genom att hänvisa mammor till föräldraförsäkringen i stället
              för att erbjuda dem en introduktionsplan. Därför är regeringens
              och integrationsminister Erik Ullenhags förslag till ändringar
              i föräldraförsäkringen mycket välkommet. I förslaget som ligger
              ska 80 procent av föräldradagarna tas ut under barnens fyra första
              år. Kommer man hit med äldre barn ska en avtrappning av föräldradagarna
              göras.
            </seg>
            <seg n="b89d959e">
              Herr talman! Etableringsreformen i sin helhet har en tydlig jämställdhetsaspekt.
              Den ersättning som utgår är individuell. För att en familj ska
              få full ersättning för deltagande krävs att såväl kvinnor som
              män deltar i etableringsinsatserna.
            </seg>
            <seg n="72668a42">
              Ersättningen är inte heller beroende av hushållets samlade ekonomi.
              Det är just detta som ger kvinnor möjlighet till egen inkomst
              och skapar drivkrafter för att både kvinnan och mannen ska delta
              i till exempel sfi-undervisning, samhällsorientering och andra
              arbetsförberedande insatser.
            </seg>
            <seg n="77b51164">
              Den utvidgade målgruppen för samhällsorientering förutsätter
              att kommunerna ökar sitt arbete för att nå ut till målgrupperna.
              Kommunerna kommer också fortsättningsvis att kunna samarbeta med
              varandra även för denna målgrupp som vi behandlar nu.
            </seg>
            <seg n="ebeb1c38">
              I Helsingforss län har till exempel 25 av länets 26 kommuner
              ingått en samverkan för att kunna svara mot de nya kraven på samhällsorientering.
              Siffror från Arbetsmarknadsförvaltningen i Helsingfors visar att
              det fram till augusti 2012 var drygt tusen personer som hade gått
              färdigt kursen i samhällsorientering.
            </seg>
            <seg n="9da98182">
              Regeringens övriga satsningar för en tydligare och effektivare
              integrationspolitik är rätt väg att gå. Att stärka insatserna
              för personer som antingen saknar eller har kort utbildning är
              rätt prioriterat.
            </seg>
            <seg n="deeb6c1f">
              Regeringen inför till exempel basår för personer över 30 år med
              högst nio års utbildning. För detta ändamål avsätts 380 miljoner
              kronor för de kommande fyra åren.
            </seg>
            <seg n="ea9975b2">
              6 000 praktikplatser skapas genom att de arbetsgivare som tar
              emot praktikanter får merkostnadsersättning.
            </seg>
            <seg n="dbefdb81">
              Kommunerna får prestationsbaserad ersättning om de arbetar strategiskt
              för att frigöra bostäder så att mottagandet kan spridas över hela
              landet.
            </seg>
            <seg n="200dc018">
              Anslagen till antidiskrimineringsbyråerna permanentas eftersom
              deras arbete mot diskriminering diskriminering är tyvärr en verklighet
              på arbetsmarknaden är väldigt viktigt. Det ska kosta skjortan
              att diskriminera människor på grund av utseende eller namn.
            </seg>
            <seg n="6f5c5731">
              Vi fortsätter individanpassningen med sfi. Och jag ser gärna
              att sfi-utbildningarna blir mer yrkesanpassade.
            </seg>
            <seg n="e3d44cf7">
              Listan kan göras lång. Men jag vill avsluta med det som stora
              delar av mitt anförande handlat om, nämligen kvinnorna.
            </seg>
            <seg n="2b179eb9">
              Herr talman! Etableringsreformen är den i särklass största integrationssatsning
              som gjorts i Sverige någonsin, i alla fall i modern tid. Den har
              ett tydligt arbetsmarknadsperspektiv, och vinnarna är alla de
              som påbörjar etableringsplanen men kanske allra mest de kvinnor
              som osynliggjordes med tidigare integrations- och introduktionspolitik.
            </seg>
          </u>
          <note n="d487a7c4">
            I detta anförande instämde Abir Al-Sahlani (C).
          </note>
          <note type="speaker" n="c70c905f">
            Anf. 19 ABIR AL-SAHLANI (C):
          </note>
          <u who="abir_al-sahlani_7fd5f7" xml:id="i-3489748dc650ffa8-0" n="4f90c881" next="i-593269c6e3e96ca9-0">
            <seg n="09022df6">
              Herr talman! Jag börjar med att önska gott nytt år och trevlig
              nouruz till alla svenskar som firar denna glädjerika dag som förhoppningsvis
              också innebär en början på våren för oss alla.
            </seg>
          </u>
          <note n="abe02263">
            I dag debatterar vi arbetsmarknadsutskottets betänkande nr 7
            om samhällsorientering och en del motioner som berör integration
            och, för Sverigedemokraternas del, assimilation.
          </note>
          <note n="9822d973">
            Jag yrkar bifall till utskottets betänkande och avslag på samtliga
            reservationer.
          </note>
          <u who="abir_al-sahlani_7fd5f7" xml:id="i-593269c6e3e96ca9-0" n="4f90c881" prev="i-3489748dc650ffa8-0">
            <seg n="1a850362">
              Jag ska tala om samhällsorientering för nyanlända. Det nya med
              denna proposition är att även nyanlända som kommer till Sverige
              via anhörighetsinvandring ska omfattas av samhällsorientering.
            </seg>
            <seg n="cddee874">
              Det finns stor samstämmighet i utskottet om vikten av samhällsorientering.
              Alla är nog överens om att den är jätteviktig, men vi skiljer
              oss lite åt när det gäller vilka som ska omfattas, vad den ska
              innehålla och hur den ska utformas.
            </seg>
            <seg n="01bf4497">
              Samhällsorientering bör ses som en del av en verktygslåda för
              att riva murarna kring innanförskapet. Kunskap om vart man ska
              vända sig, hur institutioner hänger ihop, hur samhället fungerar
              och vad man har för grundläggande rättigheter och skyldigheter
              kan, herr talman, korta ned startsträckan väsentligt för nyanlända
              och deras familjer i etableringen av ett nytt liv i det nya hemlandet.
            </seg>
            <seg n="cbe4825b">
              Centerpartiet tycker att det är av stor vikt att samhällsorienteringen
              som sagt ses som en del av en låda med verktyg. Det är inte bara
              denna åtgärd som kommer att skapa integration och minska utanförskapet
              som invandrare känner.
            </seg>
            <seg n="640fe852">
              Det är inte ett sätt för våra nyanlända att assimileras i det
              svenska samhället. Att vilja assimileras eller inte är ett val
              som individen ska göra. Det ska inte vi politiker lägga oss i.
            </seg>
            <seg n="dcd9142d">
              Det vi politiker ska göra är att jämna spelplanen för individer
              med olika förutsättningar, bakgrund, drömmar och ambitioner. Vi
              ska försöka riva hinder för människor så att de kan bli en del
              av vår gemenskap. I vilken grad och på vilket sätt de vill bli
              det ska stå varje individ fritt att välja.
            </seg>
            <seg n="d8d49d8f">
              De verktyg vi har som politiker är att stifta lagar, och de ska
              följas av alla på samma sätt.
            </seg>
            <seg n="e3a77a58">
              Det är också viktigt att se på samhällsorienteringen som en del
              av hela den etableringsreform som alliansregeringen har genomfört.
              Vi har gått från ett omhändertagande synsätt på invandrare till
              att se på invandrare som individer som kan bidra till gemenskapen
              i vårt samhälle.
            </seg>
            <seg n="11cc46d1">
              Herr talman! När vi talar om samhällsorientering är det viktigt
              att vi behåller fokus på varför vi erbjuder denna typ av kunskap.
              Det är för att underlätta för nyanlända invandrare att etablera
              sig på arbetsmarknaden och således etablera sig i det svenska
              samhället. Den grundläggande skillnaden mellan oppositionen och
              allianspartierna är att vi ser arbetslinjen, inte kulturell och
              social ingenjörskonst, som det viktigaste sättet att integrera
              nyanlända invandrare i samhället.
            </seg>
            <seg n="f19c531f">
              Man kan tycka att det är orättvist att de som är under 18 år
              och över 65 år inte omfattas av den utvidgning som propositionen
              föreslår. Majoriteten har dock valt att göra denna prioritering
              för att behålla fokus på just arbetslinjen, och åldersgruppen
              1865 år har störst chans att etablera sig på arbetsmarknaden.
            </seg>
            <seg n="b134eb58">
              Med det sagt, herr talman, vill jag åter understryka att det
              inte är samhällsorienteringen som får en invandrad svensk att
              känna sig hemma i Sverige. Det är inte i mötet med ännu en tjänsteman,
              en sfi-lärare eller en kommunföreträdare som integrationen sker
              och hemkänslan skapas. Det är i mötet mellan människor och i känslan
              av att höra samman i gemenskapen. Det är när människor får komma
              till sin rätt, får känna sig betydelsefulla och kan bidra. Det
              är då känslan skapas och stärks.
            </seg>
            <seg n="1194e1cf">
              Därför har kanske en arbetskraftsinvandrare helt andra förutsättningar
              bättre förutsättningar, vågar jag säga att komma in i samhället.
              Där finns det redan en färdig arena att komma till där mötet mellan
              människor sker.
            </seg>
            <seg n="9b37eadb">
              Jag fikade med min barndomskompis Sulafah. Tyvärr har jag inte
              så många barndomskompisar eftersom vi flyttade så mycket när jag
              var yngre. Sulafah är palestinier och född och uppvuxen i Syrien.
              Till slut hamnade hon i Sverige med sin lilla dotter. Jag frågade
              henne vad hon tyckte om sina förutsättningar att skapa ett bättre
              liv i Sverige.
            </seg>
            <seg n="7d316d9c">
              Hon har hela tiden sagt att hon kom till Sverige för sin dotters
              skull. Hon är orolig för det som händer i Syrien och för de islamister
              som verkar vara på frammarsch. Hon var rädd att hennes dotter
              inte skulle få samma möjligheter som hon hade när hon växte upp.
              Hon kom till Sverige för att ge sin lilla flicka ett bättre liv
              så att hon kan utvecklas och nå sin fulla potential.
            </seg>
            <seg n="3db0de0f">
              Bland annat sade hon att hon var tacksam över den snabba behandlingen
              av hennes ärende och över beskedet att hon fick stanna. Hon var
              dock inte riktigt nöjd med att hon bara fick ett tillfälligt uppehållstillstånd.
            </seg>
            <seg n="e1cb0368">
              När jag som sagt frågade om hennes förutsättningar att skapa
              sig ett liv i Sverige nämnde hon sfi-bonusen som en häftig idé.
              Det var inte pengarna som utgjorde attraktionen utan att få utmana
              sig själv.
            </seg>
            <seg n="0cb36d77">
              Vi glömmer ofta att nyanlända inte kommer till Sverige för att
              söka bidrag och pengar utan ett nytt liv med trygghet och säkerhet.
              De vill bidra och har mycket med sig i bagaget, såväl positivt
              som negativt.
            </seg>
            <seg n="ecffb56b">
              Att klara av sfi-utbildningen på kort tid tyckte min kompis var
              en jätterolig utmaning som hon ville anta. Hon bestämde sig för
              att satsa och försöka klara av sfi-utbildningen på denna korta
              tid.
            </seg>
            <seg n="27083210">
              När vi debatterar integrationsfrågor tycker jag att vi ibland
              måste skifta fokus från vårt eget navelskådande till att fråga
              dem som är berörda vad de tycker. Jag hoppas att många riksdagsledamöter
              har sådana samtal med nyanlända och frågar vad de tycker om det
              som vi beslutar här.
            </seg>
            <seg n="c62749c2">
              Gruppen nyanlända är fruktansvärt underrepresenterad. De är inte
              med i politiska partier, de kan inte svenska och de är inte med
              på Twitter eller skriver på Newsmill. De har inte hittat dit än.
              Här måste vi försöka hitta en samtalsform för att fråga vad de
              tycker funkar bra och mindre bra.
            </seg>
            <seg n="dd4b683b">
              Herr talman! Jag avslutar med att säga att Centerpartiet och
              Alliansen vill fortsätta arbetet för integration, inte assimilation,
              av människor i vårt samhälle. Vi vill fortsätta arbeta för att
              riva innanförskapets murar och röja undan hinder så att människor
              kan ta sig ur utanförskapet.
            </seg>
          </u>
          <note n="e173ef84">
            I detta anförande instämde Jenny Petersson (M).
          </note>
          <note type="speaker" n="13b757e1">
            Anf. 20 PENILLA GUNTHER (KD):
          </note>
          <u who="penilla_gunther_920fff" xml:id="i-c7b37133b16c7a46-0" n="84d9b32c">
            <seg n="ec146a4f">
              Herr talman! Det här är en viktig debatt i ett viktigt ämne,
              nämligen att utvidga målgruppen för samhällsorientering.
            </seg>
            <seg n="061b35bb">
              Jag var på en intressant konferens i början av veckan och råkade
              då sitta bredvid en hitflyttad fransman. Han hade en svensk fru
              och hade fått möjlighet att jobba några år i Sverige. Eftersom
              jag visste att vi skulle ha den här debatten kunde jag inte låta
              bli att fråga honom hur han tyckte att det var här. Han hade alltså
              kommit för ett jobb och hade hört svenska hemma av sin fru och
              sina barn som lärde sig svenska. Jag frågade också vad han tyckte
              var svårast. Då skrattade han lite och sade att det var väl att
              veta hur man skulle bete sig. När jag frågade hur han menade svarade
              han att det handlar om sådana självklara saker som vi som bott
              här hela vårt liv redan vet.
            </seg>
            <seg n="ddb5fd8a">
              Det handlar om enkla saker, om hur man agerar i vardagen. Det
              finns många som vittnat om vår svenska specialitet att man, när
              man är hembjuden till folk, naturligtvis tar av sig skorna, något
              man sällan gör i andra länder. Det rör sig om allt från enkla
              vardagssaker till mer allvarliga saker som demokrati och liknande.
            </seg>
            <seg n="45e2037b">
              Det är intressant att se att samhällsorienteringen genom etableringsreformen
              som trädde i kraft 2010 fått större uppmärksamhet. Att ge samhällsorientering
              till dem som kommer hit och att utvidga målgruppen till att även
              omfatta anhöriginvandrare tror jag är en viktig del av etableringsreformen.
              Annars kan det vara lätt att överlåta ansvaret på enskilda personer
              som i den egna familjen ska berätta om hur samhället fungerar.
              Det är inte alltid så lätt att göra det. Det brukar sägas att
              man inte är profet i sin hemstad, och det gäller särskilt den
              egna familjen.
            </seg>
            <seg n="0c999788">
              För min och Kristdemokraternas del handlar det om att samhällsorientering
              även ska kunna erbjudas i frivillig form, vilket redan sker i
              många sammanhang. Jag känner till diakonala organisationer inom
              kyrkor och samfund som erbjuder samhällsorientering, liksom föreningar,
              studieförbund, kvinnohus, arbetsintegrerande sociala företag.
              Det handlar helt enkelt om samhällskunskap, learning by doing,
              just för att öka kunskapen om Sverige och svenskarna.
            </seg>
            <seg n="7239bc4b">
              Ibland får man frågan vad det är som lärs ut. Boken Om Sverige
              , som jag har med mig och visar för kammaren, används i dag av
              många kommuner inom ämnet samhällsorientering. Den består, som
              en tidigare talare sade, av åtta kapitel som behandlar olika saker.
              Det kan handla om att komma till Sverige, historia, typiskt svenska
              företeelser, traditioner, högtider, att bo i Sverige, geografi,
              näringsliv, infrastruktur, befolkning, ekonomi och så vidare.
              Inte minst behandlar boken individens rättigheter och skyldigheter,
              jämställdhet, jämlikhet, skydd mot diskriminering med mera.
            </seg>
            <seg n="00aca6db">
              Det viktiga är den förordning som har reglerat upplägget. Där
              stipuleras, vilket vi inte hört någon framföra i debatten, att
              målet med samhällsorienteringen är att deltagarna ska utveckla
              kunskap om de mänskliga rättigheterna och de grundläggande demokratiska
              värderingarna, om den enskildes rättigheter och skyldigheter i
              övrigt, om hur samhället är organiserat och om praktiskt vardagsliv.
              Det kan man tycka är självklart, men det är det inte.
            </seg>
            <seg n="c9f391e2">
              När jag går igenom boken för att se vad det innebär kan jag le
              lite grann eftersom jag som infödd svensk känner igen mycket.
              Det är sådant som jag aldrig behövt förklara för någon då det
              är alldeles självklart. Samtidigt finns det många saker där jag
              tänker att ja, just det, det var bra presenterat. Jag tror att
              den här delen är oerhört viktig att kombinera med sfi, svenska
              för invandrare.
            </seg>
            <seg n="014e2d29">
              Herr talman! Jag är ledsen att behöva säga att vi efter den undersökning
              som Skolinspektionen gjorde förra året i trettiotalet kommuner
              kan konstatera att sfi i dag inte är något roligt område i Sveriges
              utbildningssystem. Det finns stora brister i individanpassning
              och stora skillnader i undervisningens kvalitet. Undervisningen
              är sällan anpassad till yrkeslivets krav. Man kan fråga sig vad
              det beror på. Till en del handlar det om att lärarna saknar pedagogiska
              hjälpmedel. De har inte tillgång till relevant undervisningsmaterial
              eller till digitala hjälpmedel, vilket man kan tycka borde vara
              självklart i 2013 års undervisningsmiljö. Så är det inte på det
              här området.
            </seg>
            <seg n="8d26f71f">
              Vi kristdemokrater vill arbeta för en förbättrad samhällsorientering,
              i det här fallet med koppling till sfi, för att anpassa den efter
              individens behov. Undervisning ska erbjudas i olika takt med flera
              nivågrupperingar, mindre klasser samt genom att undervisning sker
              på arbetsplatser och praktikplatser eller samordnas med andra
              studier på gymnasie- och universitetsnivå.
            </seg>
            <seg n="f9638e65">
              Detta är en skyldighet för kommunerna, och för det krävs en lag,
              vilket vi i dag har diskuterat. Det handlar om att få sfi:n att
              fungera på ett bättre sätt. Sfi-bonusen har kritiserats. Visst
              kan det vara så att inte tillräckligt många är intresserade eller
              kan ta del av den. Därför vill jag påpeka att bonusen är beroende
              av att de elever som den berör kan ta till sig undervisningen
              på ett relevant sätt. Finns det inte tillräckligt bra gruppindelningar
              efter utbildningsnivå, kunskapsnivå över huvud taget, lärstilar
              och så vidare det pedagogiska upplägget betyder oerhört mycket,
              beroende på vad man har med sig sedan tidigare är det självklart
              att man inte når de nivåerna. Jag vill nog påstå att vi ska börja
              med grunden, med undervisningens kvalitet i sfi:n.
            </seg>
            <seg n="bd5690d0">
              Herr talman! Jag tror att mottagandet av våra nya invånare är
              av vital betydelse för utvecklingen av vårt land. När inte arbetsmarknaden
              räcker till och människor inte integreras naturligt genom arbetsgemenskapen
              och därmed får språket, åtminstone till en del, är det min övertygelse
              att samhällsorienteringen och undervisningen i svenska har en
              än större betydelse.
            </seg>
            <seg n="9368e18c">
              De verksamheter jag besökt som tagit emot nyanlända barn eller
              vuxna och som har en samling av människor från olika världsdelar,
              olika språk och språkgrupper kräver otroligt mycket av dem som
              jobbar där. Jag känner stor respekt och beundran för lärare och
              annan personal i och runt dessa verksamheter. Att få ta del av
              glädjen hos dem som tagit till sig undervisningen, som kommer
              fram och presenterar sig och talar om det som de är med om är
              fantastiskt.
            </seg>
            <seg n="2e484be2">
              Kristdemokraternas inställning är att alla som har rätt till
              samhällsorientering också ska vara med på de lektioner som erbjuds,
              detta oavsett om man är föräldraledig eller inte. Vi tror att
              det är mycket viktigt att man tar del av undervisningen i svenska
              språket. Integrationen i det svenska samhället är A och O för
              alla som kommer hit oavsett ålder och bakgrund, och där spelar
              kunskapen om det svenska samhället en stor och viktig roll.
            </seg>
          </u>
          <note type="speaker" n="01628640">
            Anf. 21 HANIF BALI (M):
          </note>
          <u who="hanif_bali_8499a8" xml:id="i-6184c2fa70ed4716-0" n="fb0f37e1">
            <seg n="f9c0202b">
              Herr talman! Jag kunde inte låta bli att gå upp i debatten. Jag
              tycker nämligen att integrationspolitiken för första gången på
              länge är ganska saklig, och det vill jag ge oppositionen kredd
              för. Det är sakliga invändningar och politiken är ganska praktisk
              och konstruktiv. Det tycker jag självklart om.
            </seg>
            <seg n="9e33dc42">
              Däremot vill jag bemöta några av de ganska märkliga saker vi
              hört sägas från talarstolen. Speciellt gäller det oppositionens,
              särskilt Socialdemokraternas, besatthet av att arbetskraftsinvandrare
              ska ha tillgång till samhällsintroduktion.
            </seg>
            <seg n="804daf19">
              Jag vill bara påminna om att det är fullt frivilligt för kommunerna
              att bedriva den här verksamheten. Man kan öppna sin samhällsintroduktion
              för alla. Det är helt valfritt för kommunerna att göra det. Vad
              vi pratar om är vad som ska vara obligatoriskt för kommuner att
              göra. Är det några skogsarbetare i din kommun som du tycker borde
              ha tillgång till samhällsintroduktion, gå då och ta kommunalrådet
              i örat och säg att de ska öppna för det. Jag tror att de kan dra
              fram några stolar extra i klassrummen.
            </seg>
            <seg n="b7b64d37">
              Jag vill även vända mig till Sverigedemokraterna, som påstår
              att man i boken Om Sverige , som används inom samhällsintroduktionen,
              över huvud taget inte diskuterar svenskhet eller förklarar svensk
              kultur. Men det står till exempel om midsommar. Är inte det svenskt?
              Det står också om en massa svenska kungar, om allemansrätten,
              om hur man söker lägenhet och om dop och konfirmation. Det står
              till och med månad för månad om varenda svensk högtid vi har i
              det här landet. Det finns ett helt kapitel som heter Traditioner
              och högtider i Sverige . Det finns ett långt kapitel om svenska
              kungar som jag gärna efteråt kan förhöra Sverigedemokraternas
              ledamot på för att se om han är tillräckligt assimilerad.
            </seg>
            <seg n="439af097">
              Återigen målar Sverigedemokraterna upp bilden att det enda som
              står i denna bok är allmänt flum om hur man söker bidrag, hur
              man lättast organiserar ramadan och så vidare. Det är den bild
              Sverigedemokraterna vill förmedla. Men den stämmer inte.
            </seg>
            <seg n="c2506ec1">
              Jag vill också motarbeta bilden att arbetskraftsinvandrare skulle
              vara i extremt stort behov av samhällsintroduktion. Av de 111
              000 människor som fick uppehållstillstånd förra året är det en
              minoritet som är svaga på arbetsmarknaden. Majoriteten av dem
              kommer hit och har redan jobb. Deras anhöriga är försörjda. Det
              är inte ett utanförskap de hamnar i.
            </seg>
            <seg n="8a98dd00">
              Detta verkar Socialdemokraterna ha missat. Ni verkar ha missat
              att det var 17 000 flyktingar som fick uppehållstillstånd förra
              året, medan det var 29 000 arbetskraftsinvandrare och anhöriga
              som kom hit, rakt in i kollektivavtalsenliga löner. En stor andel
              av dem är bärplockare eller andra som är här tillfälligt, kanske
              en eller två månader. Vadå? Är det meningen att de ska sitta på
              samhällsintroduktionen under två veckor av den här tiden? Det
              är den stora majoriteten, den stora bulken av arbetskraftsinvandrare.
              Det finns ett litet antal lågkvalificerade, runt 900, men den
              stora majoriteten är kinesiska och indiska dataspecialister, som
              också är här ganska tillfälligt. Om de har ett jobb och mår bra,
              om deras hälsa och ekonomi är bra, varför ska vi då lägga stora
              summor pengar på detta?
            </seg>
          </u>
          <note type="speaker" n="a2ef5bc1">
            Anf. 22 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-0c3eb6fb714ddce5-3" n="d1a25302">
            <seg n="155bcb2f">
              Herr talman! Jag tackar Hanif Bali för det livliga anförandet.
            </seg>
            <seg n="16e87498">
              Det som vi har föreslagit i vår följdmotion är att ett nytt kunskapsmål
              om svensk kultur och svenska traditioner ska föras in. Något sådant
              kunskapsmål finns inte i dag. Att det ändå finns med information
              om svensk kultur och svenska traditioner i boken måste vara ett
              olycksfall i arbetet sett från Moderaternas perspektiv. I den
              majoritetstext som bland annat Hanif Bali ställt sig bakom konstaterar
              man nämligen att det inte ska finnas med någonting som handlar
              om svenskhet, eftersom svenskhet inte finns. Alla som bor i Sverige
              tänker och agerar inte likadant. Alltså kan det inte finnas någon
              svenskhet, och därför ska det inte finnas med. Det är en text
              som Hanif Bali har ställt sig bakom. Försök inte låtsas som någonting
              annat.
            </seg>
          </u>
          <note type="speaker" n="e2d9ac86">
            Anf. 23 HANIF BALI (M) replik:
          </note>
          <u who="hanif_bali_8499a8" xml:id="i-6184c2fa70ed4716-1" n="fb0f37e1">
            <seg n="dcdfbe94">
              Herr talman! Återigen försöker Sverigedemokraterna måla upp bilden
              att det viktiga är ordet svenskhet och ditten och datten. Men
              i boken Om Sverige står det om Sverige på 1800-talet, om Karl
              XIII, om alla de här sakerna som vi tycker är viktiga delar av
              Sverige. Det betyder inte att svenskhet är någonting konstant
              som behöver fastställas i kunskapskrav.
            </seg>
            <seg n="18fa6e2a">
              Detsamma gäller kurder och iranier, som Mattias Karlsson nämnde
              tidigare. Det är identiteter som konstant har förändrats och konstant
              förändras. Fråga en iranier som bor i Sverige hur mycket man har
              gemensamt med iranier i Iran. Det är förmodligen inte så himla
              mycket efter 20 år, utan det är någonting som förändras. Svenskar
              som bor i Sverige i dag tror jag har ganska lite gemensamt med
              svenskar som bodde här för 200 år sedan. Man har kanske snarare
              mer gemensamt med amerikaner som bor i USA nu. Tiderna förändras.
            </seg>
            <seg n="06155c42">
              Men när det gäller samhällsintroduktionen vill Sverigedemokraterna
              att det ska fastställas av Jimmie Åkessons kontor vad svenskhet
              är och att det sedan ska bankas in i huvudet på folk. Det är ganska
              orimligt. Däremot är det bra att undervisa om vetenskap, historia
              och nutida kultur. Men man måste vara öppen för att det är någonting
              som konstant förändras.
            </seg>
            <seg n="759f0f93">
              Vad gäller svenskhet har Jimmie Åkesson själv sagt i en intervju
              att en majoritet av de inrikes födda svenskarna behöver omassimileras
              och assimileras in i sin kultur. Inte ens svenskarna är alltså
              tillräckligt svenska för Sverigedemokraterna. Det är ett ganska
              intressant fenomen.
            </seg>
          </u>
          <note type="speaker" n="b8074b5a">
            Anf. 24 MATTIAS KARLSSON (SD) replik:
          </note>
          <u who="mattias_karlsson_d9c916" xml:id="i-0c3eb6fb714ddce5-4" n="d1a25302">
            <seg n="0eb9eea0">
              Herr talman! Att nationella kulturer och identiteter förändras
              har ingen förnekat. Det står också i vårt principprogram. Men
              att erkänna det är inte samma sak som att säga att det inte finns
              någonting som är svenskt, vilket Hanif Balis parti gör, till exempel
              genom att ställa sig bakom den här majoritetstexten. Man kan också
              lyssna till den moderata statsministern, som bland annat har sagt:
              Ursvenskt är bara barbariet. Resten av utvecklingen har kommit
              utifrån. Det finns många liknande citat.
            </seg>
            <seg n="5f6e4749">
              När det handlar om assimilering av svenskar tror jag inte alls
              att det var det Jimmie Åkesson menade, även om jag tycker att
              det uttalandet satt i relation till vad Reinfeldt säger om svenskhet
              är betydligt mer sympatiskt. Däremot är det så att man medvetet
              från såväl liberala som socialistiska regeringar i det här landet
              i decennier fört en politik som har förminskat den svenska kulturen
              och identiteten och talat om hur ful, tråkig, grå och trist den
              är. Därför kan det finnas en poäng med att uppgradera den och
              uppgradera värdet av våra traditioner och vår historia. Det var
              snarare det Jimmie Åkesson menade.
            </seg>
          </u>
          <note type="speaker" n="c8d4f176">
            Anf. 25 HANIF BALI (M) replik:
          </note>
          <u who="hanif_bali_8499a8" xml:id="i-81325aa4e06270eb-0" n="fb0f37e1" next="i-4cc2d640074fca57-0">
            <seg n="be0de024">
              Herr talman! Låt mig göra Mattias Karlsson en tjänst! Låt mig
              uppgradera svenskheten! Sverige är fantastiskt. Vår kultur är
              fantastisk. Vi är öppna. Vi är fantastiska. Vi är innovativa.
              Vi är produktiva. Vi är jämställda. Vi är väldigt bra. Här har
              du fått din uppgradering. Om vår regering skulle vara den första
              som erkänner detta borde Mattias Karlsson applådera. Sverige är
              fantastiskt, och det är inget konstigt med det. Jag tror inte
              heller att någon här förnekar det. Sverigedemokraterna försöker
              måla fan på väggen och sedan säga att det är där problemet finns.
              Det tycker jag är ganska ohederligt.
            </seg>
            <seg n="56e9f6e5">
              Men låt oss diskutera de riktiga problemen med integration! Det
              handlar inte om kurser i svenskhet, och faktiskt inte om samhällsintroduktionen
              heller. Den stora utmaningen ligger i att det ekonomiskt inte
              lönar sig att gå från bidrag till arbete och att de insatser som
              erbjuds från samhället oftast är av otroligt dålig kvalitet och
              inte håller det mått som vi vill att de ska hålla. Det är den
              viktiga frågan. Att man kan läsa i Om Sverige om ett antal kungar,
              ett antal midsommarnätter och andra fina saker som vi tycker är
              väldigt viktiga här i Sverige spelar mindre roll för utanförskapet
              och Sveriges framtid.
            </seg>
            <seg n="76c54877">
              Men det betyder inte att vi inte skulle ta det på allvar. Vi
              erbjuder samhällsintroduktionen till alla. Tycker ni att fler
              borde plugga på om det här vi tycker är så himla viktigt, gå då
              hem till era kommuner och kräv av era kommunalråd att de öppnar
              klassrummen och ser till att fler får tillgång till detta!
            </seg>
          </u>
          <note n="306eab06">
            Överläggningen var härmed avslutad.
          </note>
          <note n="9d557750">
            Ajournering
          </note>
          <note n="9537760d">
            Kammaren beslutade kl. 13.49 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="hanif_bali_8499a8" xml:id="i-4cc2d640074fca57-0" n="fb0f37e1" prev="i-81325aa4e06270eb-0">
            <seg n="02d410b1">
              Återupptagna förhandlingar
            </seg>
            <seg n="7dac4784">
              Jag hälsar statsråden välkomna till dagens frågestund.
            </seg>
            <seg n="967d967c">
              Arbetslösheten
            </seg>
          </u>
          <note n="d899b95a">
            Förhandlingarna återupptogs kl. 14.00.
          </note>
          <note n="2081e9af">
            9 § Frågestund
          </note>
          <note n="d4ee44cc">
            Anf. 26 FÖRSTE VICE TALMANNEN:
          </note>
          <note type="speaker" n="d1597367">
            Anf. 27 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-5e6d2ff19f1b371f-0" n="8d1b5b1a">
            <seg n="95402bda">
              Fru talman! Min fråga går till statsrådet Catharina Elmsäter-Svärd.
            </seg>
            <seg n="5ed88cb8">
              Vi har 400 000 arbetslösa i Sverige. Antalet långtidsarbetslösa
              har tredubblats under regeringens tid vid makten. Ungdomsarbetslösheten
              är 25 procent. Arbetslösheten i Sverige är högre än i jämförbara
              länder. Regeringens passiva arbetsmarknadspolitik producerar en
              ny person varannan timme, dygnet runt, året runt till förvaring
              i fas 3. Enligt Svenskt Näringslivs konjunkturrapport fortsätter
              nedgången i ekonomin. Trots detta har företagen problem med att
              rekrytera personal till lediga jobb.
            </seg>
            <seg n="d34e03e5">
              I detta läge skulle man kunna tro att regeringen jobbade för
              högtryck och att arbetsmarknadsutskottet var överbelamrat av ärenden.
              I stället är situationen den att regeringen inte vidtar några
              åtgärder. Arbetsmarknadsutskottet ställer in möten i brist på
              ärenden.
            </seg>
            <seg n="2c190f66">
              Hur länge kan det här få pågå? När tänker regeringen göra någonting?
              Läget är akut, och regeringen är passiv.
            </seg>
          </u>
          <note type="speaker" n="ef192240">
            Anf. 28 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-23699ccfc3985dbd-0" n="9b663b77">
            <seg n="6624ca58">
              Fru talman! Om det är någonting som många verkligen känner för
              är det förmågan och möjligheten att försörja sig själv och de
              sina. Regeringen har under en lång tid jobbat på att den som har
              jobb kan jobba och på att fånga upp drivkrafter för dem som vill
              kunna jobba mer, inte minst genom jobbskatteavdraget.
            </seg>
            <seg n="5d3c588d">
              Men detta är inte allt. Här handlar det verkligen om att se till
              att enskilda är rustade från början och har en bra utbildning
              från grundskolan för att kunna ha vidare möjligheter till studier.
              Men det handlar också om att företagen måste ha möjlighet att
              anställa. Det handlar kanske särskilt om människor som har varit
              borta från arbetsmarknaden under lång tid och om att se till att
              företagen får lägre kostnader för att anställa dem.
            </seg>
            <seg n="2cbda372">
              När vi har dessa två ben gäller det att hitta det som handlar
              om att matcha däremellan. Där har också Arbetsförmedlingen fått
              ett mycket tydligare uppdrag i att matcha och coacha människor
              som behöver jobb till företag som söker arbetstagare.
            </seg>
          </u>
          <note type="speaker" n="fb498fee">
            Anf. 29 PATRIK BJÖRCK (S):
          </note>
          <u who="patrik_bjorck_a4bbfc" xml:id="i-5e6d2ff19f1b371f-1" n="8d1b5b1a">
            <seg n="f535d827">
              Fru talman! Detta stämmer inte. Arbetsförmedlingen har så rigida
              regler att de inte ens kan använda de pengar de har fått sig tilldelade.
              Under de senaste sex åren har Arbetsförmedlingen lämnat tillbaka
              nästan 20 miljarder. Det är pengar som skulle ha gått till att
              utbilda arbetslösa människor så att de skulle kunna ha tagit de
              jobb som faktiskt finns där. Kritiken är hård. Den är hård från
              de arbetslösa och hård från företagen, som skulle behöva rekrytera
              folk men som inte hittar folk med rätt utbildning.
            </seg>
            <seg n="553b6a8b">
              Nu ställer jag denna konkreta fråga: Vad tänker regeringen göra
              i denna akuta situation? Hur kan det komma sig att det inte kommer
              några förslag? Hur kan det komma sig att arbetsmarknadsutskottet
              här i riksdagen får ställa in sina möten eftersom det inte finns
              några förslag från regeringen att bereda?
            </seg>
            <seg n="c5136635">
              Jag skulle vilja ha konkreta förslag här i dag till företagen,
              som inte kan anställa trots hög arbetslöshet, och till de arbetslösa,
              som inte kan få de jobb som finns.
            </seg>
          </u>
          <note type="speaker" n="c61c5a34">
            Anf. 30 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-23699ccfc3985dbd-1" n="9b663b77">
            <seg n="386d5273">
              Fru talman! De pengar som Arbetsförmedlingen har använt har delvis
              tidigare varit kopplade till om personer har någon form av lönebidrag
              eller inte. Nu har man gjort så att de pengar som blev över från
              Arbetsförmedlingen 2012 får föras över till 2013. Här gäller det
              att ständigt vara med och vara vaksam över att de åtgärder som
              man sätter in får avsedd effekt.
            </seg>
            <seg n="ac623513">
              Vad som är viktigt, framför allt för de människor som av olika
              skäl har varit utan arbete under lång tid, är att regeringen särskilt
              har jobbat med nystartsjobben och olika typer av etableringsstöd.
              Det handlar om sätt att kunna sänka kostnaden det som vi brukar
              kalla för att sänka trösklarna för företagen att ta emot dessa
              människor. Här behöver vi också föra en bra dialog med företag
              om att de verkligen tar till sig dessa människor, som kanske inte
              alltid förväntas vara lika produktiva.
            </seg>
            <seg n="7f81d581">
              Men det handlar också om att se till att inte höja skatter för
              att anställa, vilket tyvärr har varit andras förslag. Det har
              inte varit regeringens förslag.
            </seg>
            <seg n="19ae19df">
              Arbetskraftsinvandring
            </seg>
          </u>
          <note type="speaker" n="8c62ffca">
            Anf. 31 JONAS JACOBSSON GJÖRTLER (M):
          </note>
          <u who="jonas_jacobsson_gjortler_7c45de" xml:id="i-f2c2d267a47448e4-0" n="5aac423b">
            <seg n="d2059c41">
              Fru talman! Jag har en fråga till statsrådet Billström. Fram
              till år 2025 kommer 1,6 miljoner svenskar att gå i pension. Det
              medför en hel del stora utmaningar. För att framtidens välfärd
              ska kunna fungera behöver fler jobba i Sverige.
            </seg>
            <seg n="dab94231">
              Reformen för ökad arbetskraftsinvandring är ett av flera instrument
              för att på kort och på lång sikt motverka arbetskraftsbrist. Samtidigt
              ser vi ibland oroväckande rapporter i medierna om hur oseriösa
              företagare utnyttjar utländsk arbetskraft.
            </seg>
            <seg n="67160ad6">
              Stefan Löfven har sagt att Socialdemokraterna vill skärpa kraven
              för arbetskraftsinvandring och att facken ska ha mer att säga
              till om. Sverigedemokraterna är också inne på denna linje. Det
              skulle kunna leda till att man viker av från den linje som Sverige
              har valt i och med alliansregeringens och Miljöpartiets reform
              från 2008.
            </seg>
            <seg n="7181d4f4">
              Min fråga till statsrådet är därför: Hur avser statsrådet att
              komma till rätta med det missbruk av regelverket som rapporteras
              samtidigt som vi värnar öppenheten?
            </seg>
          </u>
          <note type="speaker" n="54072edb">
            Anf. 32 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-ce469bb57c0d21ba-0" n="c5f4a185">
            <seg n="82e74893">
              Fru talman! Ett öppet regelverk för arbetskraftsinvandring behövs
              både för att möta Sveriges behov av arbetskraft och för att ge
              människor som vill arbeta i Sverige en möjlighet att förverkliga
              sina drömmar. Regelverket för arbetstillstånd ställer mycket tydliga
              krav på både lön och övriga anställningsvillkor.
            </seg>
            <seg n="802e7285">
              Jag tycker att det är viktigt att framhålla att det är oacceptabelt
              att enskilda arbetsgivare inte följer de regler som gäller och
              att man utnyttjar utländska arbetstagare. Alla ska ha samma villkor
              oavsett ursprung. Därför har Migrationsverket intensifierat sitt
              arbete för att motverka missbruk, bland annat genom skärpta kontroller.
            </seg>
            <seg n="57883bb5">
              Men jag är inte nöjd, så jag kommer i vår att återkomma till
              kammaren med förslag i syfte att ge Migrationsverket fler verktyg
              att använda när reglerna missbrukas och när arbetstagare utnyttjas.
            </seg>
          </u>
          <note type="speaker" n="7756b517">
            Anf. 33 JONAS JACOBSSON GJÖRTLER (M):
          </note>
          <u who="jonas_jacobsson_gjortler_7c45de" xml:id="i-f2c2d267a47448e4-1" n="5aac423b">
            <seg n="1de09e96">
              Fru talman! Jag tackar ministern så mycket för svaret.
            </seg>
            <seg n="a56af205">
              Den reform för ökad arbetskraftsinvandring som Alliansen och
              Miljöpartiet kom överens om har beslutats om under Tobias Billströms
              ledning. Den var principiellt mycket viktig och, skulle jag våga
              påstå, dessutom den mest öppna och frihetliga i sin form som någon
              regering i Sverige har lagt fram.
            </seg>
            <seg n="883b1c96">
              Just därför är det också så viktigt att vi kommer till rätta
              med de eventuella problem och det missbruk som kan finnas för
              att undvika att socialdemokrater, sverigedemokrater eller andra
              försöker bygga upp nya murar runt arbetsmarknaden.
            </seg>
            <seg n="d6903750">
              Jag har en konkret fråga. I debatten sägs ibland att man skulle
              lösa problemen om man gjorde anställningserbjudandet bindande
              i samband med att människor kommer hit. Jag vill gärna höra hur
              statsrådet ser på det.
            </seg>
          </u>
          <note type="speaker" n="28b78771">
            Anf. 34 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-ce469bb57c0d21ba-1" n="c5f4a185">
            <seg n="0144eb27">
              Fru talman! Det är oerhört viktigt att vi inte stänger gränserna
              bara för att det i dagsläget råder en ekonomiskt svår situation
              i Europa. Sedan 2008 har Sverige ett av världens mest öppna regelverk
              för arbetskraftsinvandring. Vi har inga kvoter. Vi gör ingen skillnad
              på människor utifrån färdigheter eller utbildning. Denna öppenhet
              ska vi värna. Vi ska inte stänga några dörrar.
            </seg>
            <seg n="4f6a474e">
              Med detta sagt är det viktigt att bekämpa och försöka undvika
              att människor missbrukar regelverken. I takt med att det har framgått
              att reglerna i vissa fall har kringgåtts har vi vidtagit åtgärder
              för detta.
            </seg>
            <seg n="e31f7b63">
              Vi kommer nu att i vår återkomma med förslag, precis som Jonas
              Jacobsson Gjörtler tar upp, för att se till att lösa de problem
              som ibland uppstår i relationen mellan arbetsgivare och arbetstagare
              och bekämpa exploatering och utnyttjande. Det är viktigt för att
              vi ska kunna värna det öppna regelverk som vi från regeringens
              sida tycker är viktigt.
            </seg>
          </u>
          <note n="d8aff431">
            Uttalanden om migration
          </note>
          <note type="speaker" n="0d68072d">
            Anf. 35 MEHMET KAPLAN (MP):
          </note>
          <u who="mehmet_kaplan_6f7a65" xml:id="i-e6b13c4b3d4d3a84-3" n="223d935a">
            <seg n="cddd3d7e">
              Fru talman! Min fråga går till migrationsminister Tobias Billström.
              En del av att vara en fungerande människa i det moderna samhället
              är att kunna fördela sin uppmärksamhet mellan det konstruktiva
              och det destruktiva. När det gäller livet som sådant balanserar
              vi hela tiden, och oftast går det bra.
            </seg>
            <seg n="e0b605b8">
              Men om man tittar på vad som hundratusentals människor i vårt
              land med bakgrund i andra länder har att göra blir det i grunden
              en idékamp om på vilket sätt vi är med och bidrar till detta samhälles
              välstånd. Vi ska bygga på det som är bra med Sverige. Vi ska bygga
              på det som är bra och ge och dela med oss av det vi finner vara
              viktigt.
            </seg>
            <seg n="4cbe1846">
              Jag vill fråga migrationsministern om den senaste tidens uttalanden.
              Exakt vilka uttalanden är det migrationsministern har bett om
              ursäkt för när det gäller frågan om migration?
            </seg>
          </u>
          <note type="speaker" n="e5817247">
            Anf. 36 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-ce469bb57c0d21ba-2" n="c5f4a185">
            <seg n="e0a07613">
              Fru talman! Jag tycker att det är viktigt att be om ursäkt för
              vad jag har sagt. Det var ett dåligt sätt att formulera sig på.
              Att formulera sig på det sättet som jag gjorde tidigare i veckan
              i en intervju i Dagens Nyheter var fel. Det leder fel, och det
              är provocerande.
            </seg>
            <seg n="d4fa8906">
              Det är svårt att prata om skuggsamhället. Det är svårt att prata
              om att människor lever utan tillstånd i vårt land. När man lever
              i ett skuggsamhälle riskerar man att fara illa. Man riskerar att
              utnyttjas, och det är någonting som vi bör bekämpa. Vi bör hjälpa
              de människor som befinner sig i det här tillståndet.
            </seg>
            <seg n="34f22025">
              Det var fel av mig att ha en ingång till den diskussionen som
              handlade om ögonfärg eller hårfärg. Det var dåligt uttryckt, och
              det leder fel att välja att ta debatten från det hållet. Jag är
              uppriktigt ledsen för det.
            </seg>
            <seg n="7c7ae22e">
              Jag vill också vara mycket tydlig med att för mig är människovärdet
              alltid lika. Det är ingen skillnad på människor som bor i det
              här landet oavsett om de har den ena eller den andra bakgrunden
              eller om de har det ena eller det andra ursprunget.
            </seg>
          </u>
          <note type="speaker" n="849d2d0b">
            Anf. 37 MEHMET KAPLAN (MP):
          </note>
          <u who="mehmet_kaplan_6f7a65" xml:id="i-e6b13c4b3d4d3a84-4" n="223d935a">
            <seg n="755277c2">
              Fru talman! Regeringschefen har ju varit relativt tydlig med
              vad han anser om en del av uttalandena, men faktum är att den
              här opinionsstormen och den enorma kraften i opinionen när det
              gäller vad migrationsministern har menat inte bara verkar ha rört
              det senaste uttalandet utan går tillbaka lite i tiden.
            </seg>
            <seg n="6b3b13aa">
              Min fråga är: Ungefär när tyckte migrationsministern att han
              borde be om ursäkt för de här uttalandena? Hur långt tillbaka
              i tiden går det? Det handlar inte bara om ett enskilt uttalande,
              utan det handlar om olika bitar av den politik som migrationsministern
              är den högsta ansvariga för.
            </seg>
          </u>
          <note type="speaker" n="dba6cf44">
            Anf. 38 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-ce469bb57c0d21ba-3" n="c5f4a185">
            <seg n="63dcb2c9">
              Fru talman! Hur någon ser ut är självfallet inte relevant att
              diskutera. Som jag sade tidigare tycker jag att det är viktigt
              att förklara att jag vill be om ursäkt för det sätt som jag uttryckte
              mig på och som har lett tankarna fel och gjort människor upprörda.
            </seg>
            <seg n="dfaf3460">
              Jag vill samtidigt slå fast att jag kommer att arbeta hårt och
              vara ännu tydligare än vad jag har varit hittills med att visa
              att jag står för regeringens linje med en human asylpolitik. Sedan
              2006 har rättssäkerheten och öppenheten i Sverige ökat och Sverige
              gett skydd till över 100 000 människor som har kommit till vårt
              land. Vi har öppnat dörren för dem som vill komma hit och arbeta.
              Det har vi för övrigt också gjort tillsammans med Miljöpartiet
              i en stor och viktig arbetskraftsinvandringsreform. Jag tycker
              att det är viktigt att fortsätta det arbetet i den andan.
            </seg>
            <seg n="3ffcb6c4">
              Sverige ska ha en öppen och generös migrationspolitik, och vi
              ska motverka främlingsfientlighet och diskriminering. När jag
              tittar tillbaka på de här sex åren tycker jag att det är viktigt
              att lyfta fram helheten i det som vi har gjort och det som jag
              kommer att fortsätta att arbeta för. Det vill jag understryka
              med emfas.
            </seg>
            <seg n="ceecc1a5">
              Utländska studenter och doktorander i Sverige
            </seg>
          </u>
          <note type="speaker" n="ae434ed1">
            Anf. 39 KARIN GRANBOM ELLISON (FP):
          </note>
          <u who="karin_granbom_1f4a4d" xml:id="i-048a52aa3c277cda-0" n="8752ad3d">
            <seg n="0c0f3363">
              Fru talman! I måndags presenterade Folkpartiet ett förslag till
              nytt partiprogram som har fått titeln Frihet i globaliseringens
              tid . Programmet tar avstamp i att globalisering är något positivt.
            </seg>
            <seg n="6ec83865">
              Men för att Sverige ska bli vinnare i den internationella konkurrensen
              krävs att vi gör reformer. Vi behöver bland annat bli bättre på
              att attrahera och ta till vara människor från andra länder som
              kan bidra till vårt välstånd.
            </seg>
            <seg n="8241c709">
              Varje år kommer utländska studenter och doktorander hit. De bidrar
              med idéer och i sökandet efter kunskap. De har goda förutsättningar
              att i arbetslivet främja utvecklingen av produkter och tjänster,
              men tyvärr gör dagens regler att de har svårt att stanna i Sverige
              efter sina studier och disputationer.
            </seg>
            <seg n="90e5adf3">
              En utredning med namnet Cirkulär migration och utveckling har
              lämnat förslag på det här området. Min fråga till migrationsministern
              är: Vad gör regeringen för att ge utländska studenter och doktorander
              större möjligheter att stanna i Sverige?
            </seg>
          </u>
          <note type="speaker" n="6e5c9480">
            Anf. 40 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-ce469bb57c0d21ba-4" n="c5f4a185">
            <seg n="d4273575">
              Fru talman! Precis som frågeställaren säger har den parlamentariska
              Kommittén för cirkulär migration och utveckling föreslagit att
              uppehållstillstånd ska kunna beviljas även för en tid av sex månader
              efter avslutade studier för en student om studierna pågått minst
              två terminer. Det här skulle, precis som Karin Granbom Ellison
              tar upp, skapa en möjlighet för studenten att avsluta sina studier
              och därefter söka arbete. Det underlättar också för studenter
              som har en affärsidé eller ett patent som de vill utveckla i ett
              eget företag. De skulle få möjlighet att göra detta.
            </seg>
            <seg n="34136c4b">
              När det gäller internationella doktorander har kommittén föreslagit
              att en helt ny tillståndsform ska införas. Det skulle innebära
              att det skulle bli möjligt att kvalificera sig för permanent uppehållstillstånd
              på samma sätt som för en person som har fått uppehållstillstånd
              på grund av arbete.
            </seg>
            <seg n="c15fa452">
              De förslag som kommittén har överlämnat bereds för närvarande
              i Regeringskansliet. Vi avser att presentera ett förslag under
              våren 2013.
            </seg>
          </u>
          <note type="speaker" n="bd2e4b52">
            Anf. 41 KARIN GRANBOM ELLISON (FP):
          </note>
          <u who="karin_granbom_1f4a4d" xml:id="i-048a52aa3c277cda-1" n="8752ad3d">
            <seg n="1696b7db">
              Fru talman! Tack för svaret, ministern! Det är bra att regeringen
              arbetar med frågan och tittar på utredningen. Det är brådskande
              med nya, smartare regler. Varje år går Sverige miste om välutbildad
              arbetskraft. Människor tvekar att komma till Sverige för att studera
              och doktorera. Av dem som blir klara med sin utbildning åker många
              hem eller till andra länder i stället för att stanna i Sverige.
            </seg>
            <seg n="42e3cabb">
              Dessutom vill jag säga att det vore logiskt att doktorander,
              som ofta är anställda av universiteten och som betalar skatt på
              lönen, också har samma rättigheter att stanna som personer som
              är här med uppehållstillstånd för arbete.
            </seg>
            <seg n="12302e6c">
              Jag ser fram emot det fortsatta arbetet och hoppas på en proposition
              snart som skapar bättre förutsättningar för att de här personerna,
              ofta unga människor med stort kunnande, ska kunna stanna i Sverige
              och bidra. Jag tror att det vore ett värdefullt steg för att bevara
              Sveriges konkurrenskraft i en globaliserad värld.
            </seg>
          </u>
          <note type="speaker" n="15a97596">
            Anf. 42 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-ce469bb57c0d21ba-5" n="c5f4a185">
            <seg n="0c85c6c0">
              Fru talman! Precis som Karin Granbom Ellison säger är det mycket
              viktigt för Sveriges förmåga att förbli en tillväxtnation att
              vi kan attrahera de bästa hjärnorna och rekrytera internationella
              studenter och forskare till vårt land som vill komma hit och hjälpa
              oss att bygga vår välfärd och komplettera den arbetsmarknad som
              annars kanske saknar den kompetens som behövs.
            </seg>
            <seg n="9b951f26">
              Det kan vara svårt om man har ett system som bygger på uppehållstillstånd
              för studier men där det tar, precis som har sagts tidigare, en
              viss tid från det att man får ut sin examen till dess att man
              faktiskt kan söka det här uppehållstillståndet. Vi kommer nu att
              titta på den här frågan i Regeringskansliet och komma tillbaka
              med ett förslag i vår. Jag hoppas att det kommer att kunna lösa
              de problem som vi ser i de här frågorna.
            </seg>
            <seg n="f4cc67b9">
              Löneskillnader mellan män och kvinnor
            </seg>
          </u>
          <note type="speaker" n="05d7c69a">
            Anf. 43 ANNIKA QARLSSON (C):
          </note>
          <u who="annika_qarlsson_37c24d" xml:id="i-222809c07571f7a4-0" n="b0797a57">
            <seg n="b4d54ff5">
              Fru talman! Jag vill börja med att hälsa statsrådet Maria Arnholm
              välkommen på hennes nya, viktiga post. Det ska bli otroligt spännande
              att jobba tillsammans.
            </seg>
            <seg n="b4aafc18">
              Jag vill börja med att vända mig till det gäng som sitter uppe
              på läktaren. Det är fullt med gymnasieklasser som är på besök
              här i riksdagen i dag. Den första utmaningen vi har är att se
              till att de kommer in på arbetsmarknaden. Nästa utmaning, där
              jag tänker grilla statsrådet, handlar om att om ingenting händer
              kommer hälften av dem som sitter där uppe att tjäna 3,6 miljoner
              mindre i livsinkomst än vad den andra halvan kommer att göra.
              De kommer inte att få betalt för den utbildning de satsar på eller
              den tid de satsar, och det fortsätter även när de blir pensionärer.
            </seg>
            <seg n="16c669c1">
              Den här skillnaden handlar inte om utbildning. Den handlar inte
              om något annat än att vi har ett system som fortfarande sätter
              sina spår i Sverige 2013. På vilket sätt kommer jämställdhetsminister
              Maria Arnholm att jobba med de här frågorna för att det ska vara
              lika lön för lika jobb för kvinnor och män i Sverige?
            </seg>
          </u>
          <note type="speaker" n="b0097b08">
            Anf. 44 Statsrådet MARIA ARNHOLM (FP):
          </note>
          <u who="unknown" xml:id="i-23699ccfc3985dbd-2" n="9b663b77">
            <seg n="0867f003">
              Fru talman! Tack för frågan, Annika Qarlsson! Jag är ny jämställdhetsminister.
              Jag har sagt att högst upp på min agenda står att vara med och
              försöka göra någonting åt de orättvisa löneskillnaderna. Det skiljer
              3,6 miljoner kronor i genomsnitt under en livstid mellan vad en
              man och en kvinna tjänar. Så mycket frihet och så mycket trygghet
              ligger det i 3,6 miljoner. Vi är många som behöver göra någonting
              åt det.
            </seg>
            <seg n="99ff7a8c">
              Vi som är politiker ska se till att våra diskrimineringslagar
              fungerar. Arbetsmarknadens parter ska se till att lönerna blir
              mer rättvisa. Där är vi viktiga. Vi politiker kan inte gömma oss,
              för vi är också arbetsgivare.
            </seg>
            <seg n="46b501e1">
              När ni ungdomar som sitter där uppe bestämmer er för vad ni vill
              jobba med och vilket ansvar ni ska ta för familj och barn hemma
              fattar ni också beslut om hur dessa 3,6 miljoner kommer att fördelas.
            </seg>
          </u>
          <note type="speaker" n="f8879970">
            Anf. 45 ANNIKA QARLSSON (C):
          </note>
          <u who="annika_qarlsson_37c24d" xml:id="i-222809c07571f7a4-1" n="b0797a57">
            <seg n="86a05816">
              Fru talman! Det intressanta här i Sverige är att vi har en oerhört
              segregerad arbetsmarknad. Vi väljer traditionellt de yrken som
              kvinnor och män har valt före oss. Det ligger en stor utmaning
              i hur man jobbar inom skolan och inom utbildningsväsendet och
              med rådgivning. Det är den ena delen. Du tog även upp det här
              med diskriminering. På vilket sätt kan man jobba med arbetsmarknadens
              parter för att ytterligare förstärka så att det går i rätt riktning?
              De är ju fristående och ska så vara, men vad finns det för verktyg
              så att man från politiken kan vara med och stötta utvecklingen
              så att den går i rätt riktning?
            </seg>
          </u>
          <note type="speaker" n="3480c942">
            Anf. 46 Statsrådet MARIA ARNHOLM (FP):
          </note>
          <u who="unknown" xml:id="i-23699ccfc3985dbd-3" n="9b663b77">
            <seg n="24554314">
              Fru talman! Vi ska uppmuntra flickor att välja tekniska yrken,
              och vi ska uppmuntra killar att välja omsorgsyrken. Men vi ska
              också bejaka intresset hos alla tjejer som vill jobba i vården
              och hos alla killar som vill jobba med teknik. Lösningen måste
              ligga i att lönerna blir mer rättvisa.
            </seg>
            <seg n="4b725555">
              Jag för samtal med arbetsmarknadens parter, lyssnar på dem och
              försöker fundera över hur vi kan hjälpa till. Men jag tror att
              det viktigaste vi kan göra är att inse att vi är arbetsgivare
              själva. Sveriges riksdags- och kommunpolitiker kan inte dölja
              sig bakom arbetsmarknadens parter, utan vi måste kliva fram och
              säga: Vi finns också här. Det är upp till SKL och det är upp till
              oss att se till att jobba både med rättvisare löner och med frågan
              om möjligheten och rätten till heltid. Vi har alltså mycket att
              göra själva. Vi ska inte lägga armarna i kors, utan vi ska kavla
              upp ärmarna och göra det vi kan.
            </seg>
          </u>
          <note n="df664257">
            Papperslösa barns rätt till utbildning
          </note>
          <note type="speaker" n="1575f2eb">
            Anf. 47 CARINA HERRSTEDT (SD):
          </note>
          <u who="carina_herrstedt_8950a1" xml:id="i-e840b1c2cfd4cba7-0" n="e7951141">
            <seg n="07ba4bc9">
              Fru talman! Min fråga går till migrationsminister Tobias Billström
              och gäller ett uttalande som gjordes häromdagen och som han ganska
              omgående tvingades ta tillbaka.
            </seg>
            <seg n="da6a9ae9">
              Det handlar om regeringens överenskommelse med Miljöpartiet om
              att barn till illegala invandrare, det vill säga personer som
              vistas i landet utan tillstånd, ska ges laglig rätt att gå i skolan,
              och inte bara den obligatoriska skolan utan även gymnasieskolan.
              I en intervju i DN säger dock ministern att han inte vill att
              gymnasieskolan ska omfattas av den överenskommelsen.
            </seg>
            <seg n="33973465">
              Jag har full förståelse för att även ministrar kan säga fel ibland,
              men i det här fallet resonerar ministern länge, klokt och medvetet
              kring frågan om varför gymnasieskolan inte ska inkluderas.
            </seg>
            <seg n="268f09c0">
              Mina frågor till ministern är: Hur långt ska vi gå i uppbyggandet
              av parallella strukturer? Tycker ministern att det är en god idé
              att inkludera den frivilliga gymnasieskolan, och hur långt är
              han beredd att gå? Kan han framöver tänka sig att illegala invandrare
              även ska få gå på högskola och universitet?
            </seg>
          </u>
          <note type="speaker" n="3c72d070">
            Anf. 48 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-ce469bb57c0d21ba-6" n="c5f4a185">
            <seg n="b77060ba">
              Fru talman! Ja, jag uttryckte mig slarvigt i den här DN-intervjun.
              Regeringen har redan lagt en proposition på riksdagens bord, och
              den propositionen innebär att vi nu kommer att ge så kallade gömda
              barn och papperslösa barn rätt till utbildning i förskoleklass,
              grundskola och gymnasieskola. Detsamma gäller motsvarande skolformer,
              det vill säga grundsärskola, specialskola, sameskola och gymnasiesärskola.
              Den här rätten kommer dessutom att gälla om man påbörjar utbildningen
              innan man har fyllt 18 år.
            </seg>
            <seg n="e31cf9ce">
              Grunden för beslutet att lägga fram den här propositionen är
              att barnen befinner sig i en utsatt situation som de själva inte
              har valt. Med utbildning kommer de att ges kunskaper som de kommer
              att ha nytta av var än de ska leva i framtiden. Dessutom innebär
              det att deras situation kommer att förbättras vad gäller hälsa
              och social utveckling.
            </seg>
          </u>
          <note type="speaker" n="446f3e52">
            Anf. 49 CARINA HERRSTEDT (SD):
          </note>
          <u who="carina_herrstedt_8950a1" xml:id="i-e840b1c2cfd4cba7-1" n="e7951141">
            <seg n="14c8763f">
              Fru talman! Tack för svaret, ministern! Jag skulle dock ändå
              vilja fråga hur långt ministern är beredd att gå framöver. Kan
              man tänka sig att invandrare som väljer att inte följa besluten
              och som befinner sig i landet illegalt även ska kunna gå på högskola
              och universitet, eller står ministern fast vid den delen av sitt
              uttalande i alla fall?
            </seg>
          </u>
          <note type="speaker" n="e0cea85d">
            Anf. 50 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-ce469bb57c0d21ba-7" n="c5f4a185">
            <seg n="6752ba65">
              Fru talman! Jag får än en gång hänvisa till propositionen. I
              den har regeringen ansett att det är en rimlig avvägning att barn
              ges utbildning och rätt till utbildning i förskoleklass, den obligatoriska
              skolan och gymnasieskolan före 18 års ålder. Det är den nivå som
              är fastslagen i propositionen.
            </seg>
            <seg n="f3c3772b">
              Språkbruk och rasism
            </seg>
          </u>
          <note type="speaker" n="9d633873">
            Anf. 51 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-ef6138cd34944c2a-1" n="98692c32">
            <seg n="40ab26d6">
              Fru talman! I dag är det FN-dagen mot rasism, och jag tänkte
              att vi kunde högtidlighålla den dagen med en ganska enkel och
              rak fråga till statsrådet Billström. Frågan är: Om statsrådet
              skulle råka höra en person påstå att personer som är blonda och
              blåögda är hederligare än andra, alltså de som inte är blonda
              och blåögda, skulle statsrådet då tycka att det är rasism?
            </seg>
          </u>
          <note type="speaker" n="7981cd5a">
            Anf. 52 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-ce469bb57c0d21ba-8" n="c5f4a185">
            <seg n="4bbb085b">
              Fru talman! Jag kan vara väldigt tydlig i den här frågan, för
              ingen ska behöva vara osäker på var jag står någonstans när det
              gäller detta. Jag tar mycket starkt avstånd från rasism och främlingsfientlighet
              och från att värdera människor med utgångspunkt i deras hårfärg,
              ögonfärg eller ursprung. Det är en oacceptabel människosyn. Det
              är mitt korta och koncisa svar på var jag står i de här frågorna.
            </seg>
          </u>
          <note type="speaker" n="69108139">
            Anf. 53 CHRISTINA HÖJ LARSEN (V):
          </note>
          <u who="christina_hoj_larsen_ac4135" xml:id="i-ef6138cd34944c2a-2" n="98692c32">
            <seg n="584588ab">
              Fru talman! Det här är inte en fråga om ordval. Det här är en
              fråga om människosyn. Det är inte första gången vi har hört migrationsministern
              göra skillnad på människor utifrån ursprung. Vi har bland annat
              hört det när det gäller gruppen romska EU-medborgare och deras
              rätt till en fri rörlighet i förhållande till andra EU-medborgares
              rätt till samma sak. Det är en fråga om människosyn, och den sipprar
              såklart också ut i det språk som används.
            </seg>
            <seg n="1733ee6b">
              Vi har också hört när statsministern pratar om arbetslöshet och
              att sådan inte finns för etniska svenskar mitt i livet.
            </seg>
            <seg n="7dc0eb92">
              Det är den här strukturella rasismen som ska ändras, inte ordvalet.
              Det är konsekvenserna av en segregerande och rasistisk politik
              som vi ska förändra, inte ordvalet. Då kvarstår frågan: Ser statsrådet
              eller ser han inte att det är rasism att göra skillnad på människor
              utifrån ursprung?
            </seg>
          </u>
          <note type="speaker" n="b1bc3d7f">
            Anf. 54 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-ce469bb57c0d21ba-9" n="c5f4a185">
            <seg n="5b6ee301">
              Fru talman! För mig, för Moderaterna och för regeringen finns
              det bara en linje. Det är en värnad och oinskränkt asylrätt, och
              det är en human och rättssäker migrationspolitik. Det är den grund
              som vi har byggt och kommer att fortsätta att bygga vår politik
              på. Jag är mycket stolt över det ansvar som Sverige tar. Vi har
              sedan 2006 givit ungefär 100 000 personer möjligheten till en
              fristad här i Sverige, och vi kommer att fortsätta att stå upp
              för den som behöver en fristad i vårt land, inom ramen för den
              reglerade invandringen. Det är den politiken som vi för nu och
              framgent.
            </seg>
            <seg n="ffb4b145">
              Särskoleelevers fortsatta utbildning
            </seg>
          </u>
          <note type="speaker" n="87baa937">
            Anf. 55 YVONNE ANDERSSON (KD):
          </note>
          <u who="yvonne_andersson_3449f2" xml:id="i-e60d29fd7d922cd2-0" n="a6224a84">
            <seg n="54b489a7">
              Fru talman! Min fråga går till statsrådet Maria Arnholm och gäller
              folkhögskolans breda och goda kompetens i flera avseenden. Barn
              placerades tyvärr under tidigare regeringar i särskola utan att
              befinna sig i den personkretsen. När de efter ett antal år går
              ut skolan, till exempel den gymnasiala vuxenutbildningen på särskolenivå,
              har de ingenstans att gå vidare på grund av att de inte har några
              vanliga avgångsbetyg. Kommuner står inför att behöva kompensera
              för detta.
            </seg>
            <seg n="57708fe4">
              Är ministern beredd att öppna för att folkhögskolan kan få ta
              hand om dem som på grund av misslyckade placeringar inte har kunnat
              utveckla den kompetens som de kan ha och som behövs för deras
              livs fortsatta utveckling?
            </seg>
          </u>
          <note type="speaker" n="e064ac44">
            Anf. 56 Statsrådet MARIA ARNHOLM (FP):
          </note>
          <u who="unknown" xml:id="i-23699ccfc3985dbd-4" n="9b663b77">
            <seg n="0c0f020f">
              Fru talman! I går var jag på kongress med rörelsefolkhögskolorna.
              Av de 150 folkhögskolorna drivs 107 av rörelser som står många
              av oss här i kammaren nära. RIO, intresseorganisationen, fyller
              50 år, och det är fantastiskt att få fira den unika bildningstradition
              som finns inom folkhögskolorna. Den gör dem extra lämpade att
              möta behovet av utbildning och av att växa hos grupper som det
              övriga utbildningssystemet inte klarar av. Därför finns det också
              gott om resurser. 3,5 miljarder går till folkbildning varje år.
              Utöver det går särskilda medel till att studiemotivera unga människor
              som skolorna inte når på annat sätt, och det finns 1 000 extra
              platser om året till allmän kurs. Där finns också utrymme att
              ta emot de här eleverna som frågeställaren talar om.
            </seg>
          </u>
          <note type="speaker" n="4d533b43">
            Anf. 57 YVONNE ANDERSSON (KD):
          </note>
          <u who="yvonne_andersson_3449f2" xml:id="i-e60d29fd7d922cd2-1" n="a6224a84">
            <seg n="beaca0c2">
              Fru talman! Jag är naturligtvis glad för svaret. Det är viktigt
              att de elever som på grund av bristfälliga prognoser och diagnoser
              har placerats felaktigt också ska få kompensation och rättelse
              och komma vidare i livet, få utbilda sig och komma till sin rätt.
              Därför är det så bra om folkhögskolan också vill ta vara på de
              människorna och hjälpa dem vidare så att de får sina avgångsbetyg.
              Jag är glad för svaret, och jag hoppas att vi kan se en utveckling
              i den riktningen när det kommer fram sådana fall.
            </seg>
            <seg n="2b681fce">
              Fru talman! Vi har i dag helt andra kriterier på diagnostisering,
              och jag är glad för att vi har kommit fram till dem. Vi har goda
              skolformer där vi kan ta vara på elevers kompetens utifrån de
              behov de har. Jag är glad för att vi tar vara på dem som också
              har kommit fel.
            </seg>
          </u>
          <note type="speaker" n="45c52634">
            Anf. 58 Statsrådet MARIA ARNHOLM (FP):
          </note>
          <u who="unknown" xml:id="i-23699ccfc3985dbd-5" n="9b663b77">
            <seg n="76eba509">
              Fru talman! Låt mig instämma i glädjeyttringen över att vi nu
              har kommit ett steg längre. Särskolan ska ta hand om dem som särskolan
              ska ta hand om. Vi ska göra ordentliga utredningar och erbjuda
              bättre stöd och undervisning för andra grupper som inte ska vara
              i särskolan. Det är värt att understryka.
            </seg>
            <seg n="12f62ba5">
              Vi får tillsammans se till att folkhögskolorna fortsätter att
              få ett starkt stöd inom ramen för folkbildningsanslaget och på
              andra sätt kan vara med och hjälpa till. Vi försöker lösa de problem
              som andra frågeställare också har tagit fasta på, nämligen hur
              vi ska se till att vi får arbetskraft till de arbetsgivare som
              verkligen ropar efter den. Där kan folkhögskolorna spela en viktig
              roll.
            </seg>
            <seg n="96b9aa32">
              Kvinnor med funktionsnedsättning
            </seg>
          </u>
          <note type="speaker" n="55717c13">
            Anf. 59 KERSTIN NILSSON (S):
          </note>
          <u who="kerstin_nilsson_b0911d" xml:id="i-ee5628f093ba280c-0" n="17386c76">
            <seg n="41f22fa7">
              Fru talman! Min fråga går till statsrådet Maria Arnholm och gäller
              kvinnor med funktionsnedsättning.
            </seg>
            <seg n="e6efb6f4">
              Rapporter och undersökningar visar att ett flertal myndigheter,
              stat, landsting, vårdgivare och kommuner, bemöter och bedömer
              kvinnor och män på olika sätt. De som i detta sammanhang är mest
              missgynnade är kvinnor med funktionshinder. Det kan gälla Arbetsförmedlingens
              bedömningar om vilka åtgärder som ska vidtas eller Försäkringskassans
              bedömningar i olika ärendeslag där kvinnor med funktionsnedsättning
              inte kommer till sin rätt. De är en utsatt grupp när det gäller
              våld i hemmet och vid möten med myndigheter i utsatta situationer.
            </seg>
            <seg n="327cb278">
              Vilka åtgärder avser statsrådet att vidta för att göra det tryggare
              för kvinnor med funktionsnedsättning så att de bemöts och bedöms
              på ett likvärdigt och jämställt sätt?
            </seg>
          </u>
          <note type="speaker" n="52c66fc0">
            Anf. 60 Statsrådet MARIA ARNHOLM (FP):
          </note>
          <u who="unknown" xml:id="i-23699ccfc3985dbd-6" n="9b663b77">
            <seg n="51d63d6c">
              Fru talman! Tack för en viktig och svår fråga. I morgon ska jag
              vara med när Sveriges Kommuner och Landsting samlar till en konferens
              efter ett tvåårigt arbete om en jämlik vård. De som frågeställaren
              pekar ut berörs ur två aspekter, att de är både kvinnor och funktionshindrade.
            </seg>
            <seg n="925d0049">
              Ännu så länge kan jag bäst överblicka satsningar när det gäller
              jämställdhetsdimensionen. Genom särskilda satsningar har Sveriges
              Kommuner och Landsting fått en kvarts miljard från 2008 fram till
              2013 där 70 kommuner eller landsting har valt att med jämställdhetsglasögon
              se på hur de kan lösa vårdinsatser och andra serviceinsatser för
              sina medborgare.
            </seg>
            <seg n="3bf05291">
              Jag kommer tillbaka och berättar om ett möte med landstings-
              och kommunpolitikerna.
            </seg>
          </u>
          <note type="speaker" n="e4ba0eb0">
            Anf. 61 KERSTIN NILSSON (S):
          </note>
          <u who="kerstin_nilsson_b0911d" xml:id="i-ee5628f093ba280c-1" n="17386c76">
            <seg n="7ea3fb3a">
              Fru talman! Det är glädjande, statsrådet, att höra att det pågår
              uppföljningar. När jag ställde en liknande fråga till statsrådets
              föregångare fick jag reda på att inga uppföljningar skulle ske
              förrän år 2016. Det är bra att det händer något innan. Hur många
              människor, kvinnor, hinner kränkas fram till 2016? Det här startade
              redan 2011.
            </seg>
          </u>
          <note type="speaker" n="c53df161">
            Anf. 62 Statsrådet MARIA ARNHOLM (FP):
          </note>
          <u who="unknown" xml:id="i-23699ccfc3985dbd-7" n="9b663b77">
            <seg n="9db3c950">
              Fru talman! Satsningen som handlar om att se på hur vården kan
              bli mer jämställd har samlat ett sjuttiotal kommuner. De träffas
              ett par gånger om året för att fortsätta att lära sig av varandra.
              Till exempel har man tittat på varför fler män än kvinnor ges
              starroperationer.
            </seg>
            <seg n="bb7c79d8">
              När jag träffade gänget för en vecka sedan var jag för första
              gången i mitt jämställdhetsarbetande liv på ett möte om jämställdhet
              där över hälften av de närvarande hundratalet personerna var män.
              Det var kommundirektörer, landstingsdirektörer och ekonomichefer
              som med en annan typ av glasögon hade lärt sig att förstå att
              behandla människor jämställt och att framöver se på funktionshindersaspekten.
              Det är bra för alla medborgare. Jag hoppas att vi kan fortsätta
              att bedriva arbetet i den riktningen.
            </seg>
            <seg n="eca87f61">
              Nu finns det ett sådant projekt för myndigheter, Jämställdhetsintegrering
              i myndigheter, Jim. Det är nästa steg i arbetet.
            </seg>
            <seg n="307c191b">
              FN:s millenniemål om fattigdomsbekämpning
            </seg>
          </u>
          <note type="speaker" n="8ffcb093">
            Anf. 63 ELISABETH BJÖRNSDOTTER RAHM (M):
          </note>
          <u who="elisabeth_bjornsdotter_rahm_63309b" xml:id="i-f7ee42bfd26b9dd2-0" n="974687e4">
            <seg n="21a84f15">
              Fru talman! Min fråga går till biståndsminister Gunilla Carlsson.
            </seg>
            <seg n="902134db">
              Högnivåpanelen för att ta fram de nya millenniemålen post-2015
              kommer att lägga fram sin rapport nu i maj. Biståndsministern
              har varit delaktig i hela processen. Därför har jag en fråga om
              vad ministern tror om det fortsatta arbetet, implementeringen
              och den viktiga uppföljningen av de nya millenniemålen som ska
              presenteras.
            </seg>
          </u>
          <note type="speaker" n="de7bef79">
            Anf. 64 Statsrådet GUNILLA CARLSSON (M):
          </note>
          <u who="gunilla_carlsson_bef48a" xml:id="i-b0f9f22c1ed0efb5-0" n="7940f185">
            <seg n="d04d49b6">
              Fru talman! Tack för frågan!
            </seg>
            <seg n="6bb68b48">
              Det arbete som just nu genomförs inom ramen för högnivåpanelen
              går in i ett intensivt skede. I nästa vecka har vi ett av våra
              sista möten i Indonesien under ledning av president Yudhoyono
              en av de tre ledarna i processen.
            </seg>
            <seg n="2ff423b5">
              Det är viktigt att vi tar vara på de framgångar som millenniemålen
              har inneburit för att göra något samlat i kampen mot global fattigdom.
              Nu äntligen kanske vi kan få en generation där vi verkligen kan
              utrota fattigdomen, helst i alla dess former.
            </seg>
            <seg n="defbb989">
              För att det ska vara möjligt får det inte vara fråga om punktinsatser
              eller något temporärt. Det viktiga är att det blir långvarigt.
              Därför har jag i panelarbetet prioriterat frågan om demokratisk
              samhällsstyrning, ansvarsutkrävande och transparens för att arbetet
              ska bli hållbart och långsiktigt. De som har det svårast att nå
              millenniemålen är ofta de som inte är sedda, hörda och delaktiga.
              Därför är det viktigt att också se på ansvarsutkrävande och deltagande.
            </seg>
          </u>
          <note type="speaker" n="ff763e70">
            Anf. 65 ELISABETH BJÖRNSDOTTER RAHM (M):
          </note>
          <u who="elisabeth_bjornsdotter_rahm_63309b" xml:id="i-f7ee42bfd26b9dd2-1" n="974687e4">
            <seg n="d48b1a40">
              Fru talman! Det är viktigt att Sverige har en ledande roll i
              utvecklingen och i det fortsatta arbetet med de nya millenniemålen.
              Jag ser fram emot att Sverige tar över stafettpinnen och ledarpositionen
              när det gäller att fokusera på framför allt kvinnors arbete och
              kvinnors positionering i det framtida biståndsarbetet. Jag ser
              fram emot detta.
            </seg>
          </u>
          <note type="speaker" n="43227194">
            Anf. 66 Statsrådet GUNILLA CARLSSON (M):
          </note>
          <u who="gunilla_carlsson_bef48a" xml:id="i-b0f9f22c1ed0efb5-1" n="7940f185">
            <seg n="0af0b465">
              Fru talman! Tack till riksdagen för intresset och engagemanget!
              Det handlar inte bara om den roll jag har, utan jag tror att vi
              står inför ett helt annat läge när vi år 2015 ska anta nya millenniemål.
              De måste vara mer mångsidiga och ta in den miljömässiga, sociala
              och ekonomiska hållbarheten så att vi får mer av universalitet
              och sammanhållning i världen. Vi ska se på de framgångar som millenniemålen
              hittills har skapat.
            </seg>
            <seg n="539b61c6">
              Vi ska komma ihåg att vi i dag lever i en mycket mer komplex
              värld än vad vi gjorde för bara ett decennium sedan. Det ställer
              högre krav på hur målen utformas. Därför är det svårare att globalt
              komma överens om mål som alla ska känna sig delaktiga i och leva
              efter.
            </seg>
            <seg n="9d0970cc">
              Vi gör så gott vi kan, och tack så mycket för stödet.
            </seg>
            <seg n="d426feba">
              Statsråds ansvar i opinionsbildning
            </seg>
          </u>
          <note type="speaker" n="33a6d6a6">
            Anf. 67 SARA KARLSSON (S):
          </note>
          <u who="sara_karlsson_6c50ab" xml:id="i-b9f0ca9ba3cc4419-0" n="9761f1a6">
            <seg n="c0288d42">
              Fru talman! Det har varit mycket uppmärksamhet de senaste dagarna
              runt migrationsminister Tobias Billströms uttalanden där han tillskriver
              olika grupper olika egenskaper beroende på vilken hårfärg de har.
              För detta har migrationsministern fått hård kritik, också från
              statsministern som i det närmaste förklarade att han inte har
              något förtroende för ministern.
            </seg>
            <seg n="5e9e0af1">
              Jag är medveten om att migrationsministern har bett om ursäkt,
              också i kammaren i dag. Men jag tycker att det är viktigt att
              påminna om att detta har hänt förut. Det här är bara ett i raden
              av obehagliga uttalanden.
            </seg>
            <seg n="60e73069">
              Det ligger i rollen som minister och politiker att opinionsbilda
              och bidra till samhällsdebatten. Det borde därför vara självklart
              för en minister i en regering som gör anspråk på att i alla lägen
              stå upp för allas människors lika värde att inte underblåsa rasistiska
              och främlingsfientliga stämningar samt att värna anständigheten
              i debatten.
            </seg>
            <seg n="bdedfab7">
              Håller migrationsministern med om att han har det ansvaret?
            </seg>
          </u>
          <note type="speaker" n="90f693bf">
            Anf. 68 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-ce469bb57c0d21ba-10" n="c5f4a185">
            <seg n="e47b7841">
              Fru talman! För mitt personliga felande tar jag naturligtvis
              fullständigt ansvar. Att man formulerar sig på det sätt som jag
              gjorde leder fel, och det provocerar.
            </seg>
            <seg n="7a70242c">
              Sedan har naturligtvis alla som deltar i den politiska debatten
              ett gemensamt ansvar. Vi måste alla värna och vårda det språk
              som vi använder och det sätt vi beskriver olika företeelser på.
              Det är svårt att prata om skuggsamhället, till exempel, där människor
              lever utanför de ramar som vi har i övrigt för samhället. Men
              då måste man också fundera över hur man uttrycker sig. Det är
              mycket viktigt och angeläget.
            </seg>
          </u>
          <note type="speaker" n="5e5f54ac">
            Anf. 69 SARA KARLSSON (S):
          </note>
          <u who="sara_karlsson_6c50ab" xml:id="i-b9f0ca9ba3cc4419-1" n="9761f1a6">
            <seg n="b43bb3e5">
              Fru talman! Tack för svaret, ministern! Det är bra att migrationsministern
              instämmer i mitt påstående att vi alla delar det här ansvaret.
            </seg>
            <seg n="8e32aa8c">
              Som jag påpekade är detta ett i raden av obehagliga uttalanden.
              Min följdfråga blir då: Hur tycker migrationsministern att han
              lyckas med att ta det ansvaret, och vad borde det få för konsekvenser?
            </seg>
          </u>
          <note type="speaker" n="0c7d6a19">
            Anf. 70 Statsrådet TOBIAS BILLSTRÖM (M):
          </note>
          <u who="tobias_billstrom_bf997b" xml:id="i-ce469bb57c0d21ba-11" n="c5f4a185">
            <seg n="e027a039">
              Fru talman! När man gör ett fel rättar man till det och försöker
              göra saker och ting bättre. När man får kritik tycker jag att
              man ska ta till sig den och inse att den säger något om behovet
              av förändring.
            </seg>
            <seg n="91b8fae4">
              Jag kommer att arbeta vidare i den anda som statsministern har
              gett uttryck för och fortsätta att värna och utveckla den här
              regeringens humana och rättssäkra migrationspolitik och den liberala
              arbetskraftsinvandringsreform som vi har satt på plats.
            </seg>
            <seg n="077e7fd6">
              För mig är budskapet väldigt tydligt, och det kommer också att
              visa sig i min gärning som minister framöver: Sveriges dörr mot
              omvärlden är och ska förbli öppen.
            </seg>
            <seg n="9c758c59">
              Biståndsmedel och flyktingmottagande
            </seg>
          </u>
          <note type="speaker" n="0af7df51">
            Anf. 71 HANS LINDE (V):
          </note>
          <u who="hans_linde_857e1f" xml:id="i-2689d1d2d3a26ecd-0" n="b52635e7">
            <seg n="09135287">
              Fru talman! Jag har en fråga till biståndsministern. Det är i
              år tio år sedan riksdagen fattade beslut om politik för global
              utveckling, som innebär att alla politikområden ska utgå från
              arbetet för att bekämpa fattigdom i världen och att man på alla
              politikområden, på alla statsråds ansvarsområden, ska utgå från
              de fattigas perspektiv på utveckling.
            </seg>
            <seg n="3157a652">
              Så sent som i går sade biståndsministern vid en konferens här
              i Helsingfors att det var dags att gå från ord till handling och
              att det var dags för mer action när det gäller politik för global
              utveckling. Samtidigt har biståndsministern och finansministern
              nu sagt att man i biståndsbudgeten för 2013 kommer att omfördela
              medel från insatser i världens fattigaste länder till insatser
              här i Sverige i form av flyktingmottagande.
            </seg>
            <seg n="e8a94ed1">
              Låt mig vara tydlig: Vänsterpartiet står upp för human flyktingpolitik,
              men flyktingpolitik och biståndspolitik är två helt olika saker.
              Jag vill fråga biståndsministern: På vilket sätt bidrar man till
              att uppnå målen om att minska fattigdom i världen genom att använda
              biståndspengar till flyktingmottagande här i Sverige?
            </seg>
          </u>
          <note type="speaker" n="8031885b">
            Anf. 72 Statsrådet GUNILLA CARLSSON (M):
          </note>
          <u who="gunilla_carlsson_bef48a" xml:id="i-b0f9f22c1ed0efb5-2" n="7940f185">
            <seg n="b1623898">
              Fru talman! Tack för frågan, Hans Linde! I de utmaningar som
              vi står inför i dag är det viktigt att vi ser hur världen ser
              ut och vad som är Sveriges ansvar.
            </seg>
            <seg n="9a4df4e7">
              Inte minst den alarmerande flyktingssituation som vi har att
              hantera i ett ganska närbeläget område, Syrien, ställer ökade
              krav också på svensk kapacitet. Det handlar inte minst om att
              kunna agera inne i landet, där det är ursvårt att nå människor
              som har förvägrats möjligheter att ta hand om sina barn, att hålla
              sig själva friska och att känna sig trygga. Man räknar med att
              inemot 70 000 människor har förolyckats. Det är en hemsk situation.
            </seg>
            <seg n="433e12c4">
              Jag har ansvaret för världens globala flyktingfrågor. Vi är stora
              givare till exempelvis UNHCR, som ju kämpar dag och natt för att
              försöka göra någonting åt eländet. Jag tycker att det är rimligt
              att ansvaret för flyktinghanteringen följer hela vägen och att
              vi i Sverige kan ta emot flyktingar på ett bra sätt och att det
              också avräknas från och finansieras genom biståndsbudgeten.
            </seg>
          </u>
          <note type="speaker" n="b784ba27">
            Anf. 73 HANS LINDE (V):
          </note>
          <u who="hans_linde_857e1f" xml:id="i-2689d1d2d3a26ecd-1" n="b52635e7">
            <seg n="62fdb341">
              Fru talman! Med det förslag som har diskuterats skulle Sverige
              lägga lika mycket bistånd på flyktingmottagande i Sverige som
              vi i dag lägger på insatser i Afrika.
            </seg>
            <seg n="654dabf6">
              I medierna har det förekommit uppgifter om att detta kommer att
              finansieras genom ett kraftigt minskat bidragande just till de
              olika FN-organen. Jag har själv den senaste tiden blivit kontaktad
              av flera anställda vid olika FN-organ som är oroliga, för Sverige
              är en stor och viktig givare till FN-systemet. Skulle Sveriges
              regering mitt under ett verksamhetsår välja att minska stödet
              kommer det att märkas och få konsekvenser för deras verksamhet.
            </seg>
            <seg n="a4afce77">
              Hitintills har FN-organen inte fått några tydliga besked från
              den borgerliga regeringen, utan man har fått lita på medieuppgifter.
              Min fråga till biståndsministern blir därför: Hur kommer biståndsministern
              nu att agera för att Sverige ska ha en ansvarsfull dialog med
              de berörda FN-organen angående Sveriges finansiering både för
              2013 och för framtiden?
            </seg>
          </u>
          <note type="speaker" n="ec56cc00">
            Anf. 74 Statsrådet GUNILLA CARLSSON (M):
          </note>
          <u who="gunilla_carlsson_bef48a" xml:id="i-bf61e345db9ce945-0" n="7940f185" next="i-4b2eca3169f37e13-0">
            <seg n="628f93a6">
              Fru talman! Som jag försökte belysa har vi nu en mycket tragisk
              och alarmerande situation i till exempel Syrien, med ett ökat
              tryck på Sverige där vi nu är uppe i historiskt höga nivåer på
              antalet flyktingar som söker sin fristad i det här landet. Men
              det är bara en liten rännil i jämförelse med hur det ser ut i
              Syriens grannländer, som nu gör helt formidabla insatser.
            </seg>
            <seg n="bb92bb47">
              Att vi nu tar vår del av ansvaret hela vägen tycker jag är något
              som vi ska känna gemensam stolthet över, för vi är en av de största
              finansiärerna och aktörerna. Att detta avräknas från den svenska
              biståndsbudgeten är något som sker helt i enlighet med internationella
              regelverk och i enlighet med den ordning som riksdagen har haft
              sedan början av 1990-talet eller ännu längre tillbaka. När det
              just nu är sådana flyktingströmmar blir det också hög belastning
              på biståndsbudgeten, vilket innebär att vi måste justera biståndsbudgeten
              för just utvecklingssamarbete för att på något sätt kunna rymma
              de ökade kostnaderna inom biståndsbudgeten. Då måste vi göra besparingar,
              och vi ber att få återkomma till dem i vårändringsbudgeten.
            </seg>
            <seg n="6fbbf7b8">
              Filmavtalet
            </seg>
          </u>
          <note n="0f6ca87c">
            Anf. 75 GUNILLA CARLSSON i Hisings Backa (S):
          </note>
          <u who="gunilla_carlsson_bef48a" xml:id="i-4b2eca3169f37e13-0" n="7940f185" prev="i-bf61e345db9ce945-0">
            <seg n="b55f11f3">
              Fru talman! Min fråga går till kulturminister Lena Adelsohn Liljeroth.
            </seg>
            <seg n="653fb55d">
              Det nya svenska filmavtalet har knappt hunnit komma i gång, men
              det är redan nu många kritiska röster som hörs. En nyhet i avtalet
              är det som kallas för automatstöd. Man har tagit en stor del av
              de resurser som tidigare har kunnat användas av filmkonsulenter
              till stöd från svenska långfilmer, och det ska nu användas i ett
              så kallat automatstöd. Det ska gå till filmer som till stor del
              redan har en större del av sin finansiering färdig och som antas
              bli publiksuccéer. Bedömning av eventuella kvaliteter görs inte,
              och jämställdhets- och mångfaldsmål behöver inte heller uppfyllas.
            </seg>
            <seg n="d8089afb">
              Min fråga till kulturministern är: Är kulturministern nöjd med
              utformningen av detta sådan den ser ut i dag, och tror kulturministern
              att det går att uppfylla filmavtalets krav på kvalitet och jämställdhet
              när så mycket pengar tas bort från filmkonsulenterna?
            </seg>
          </u>
          <note type="speaker" n="fc91e251">
            Anf. 76 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_c63cef" xml:id="i-0d608ac4e15ac1e1-1" n="7c1edcbe" next="i-48fe4001744f54ca-1">
            <seg n="4c709307">
              Fru talman! Det finns ett starkt stöd för svensk film i dag.
              Jag kan också glädja mig åt att det är fler som går på bio nu
              än det har varit på många år.
            </seg>
            <seg n="215940f3">
              Jag är också glad över att vi har ett nytt filmavtal med fler
              parter och mer pengar. I detta avtal, som bygger på att man kommer
              överens, man ger och man tar, träffar man också ibland avtal om
              nya lösningar. Automatstödet är en sådan. Det ska nu godkännas
              av EU-kommissionen, och det ska också omprövas eller rättare sagt
              testas efter ett år.
            </seg>
            <seg n="6e40f6b9">
              Jag vet att det har funnits synpunkter, men syftet med automatstödet
              är att vi ska få in mer pengar i filmavtalet, och det är också
              något som jag välkomnar.
            </seg>
          </u>
          <note n="f7ecd720">
            Anf. 77 GUNILLA CARLSSON i Hisings Backa (S):
          </note>
          <u who="lena_adelsohn_liljeroth_c63cef" xml:id="i-48fe4001744f54ca-1" n="7c1edcbe" prev="i-0d608ac4e15ac1e1-1">
            <seg n="19d148f5">
              Fru talman! Tack så mycket för svaret, kulturministern!
            </seg>
            <seg n="5f8cecd5">
              Automatstödet är ju redan klubbat av Kulturdepartementet, men
              det är ännu inte godkänt i EU. Det är många kritiska röster, och
              det finns fortfarande en möjlighet för kulturministern att tänka
              om.
            </seg>
            <seg n="387beda9">
              Målet för filmpolitiken är att det ska vara en jämn könsfördelning
              när det gäller stödet till filmen. Det visar sig nu att med automatstödet
              kan man inte påverka att det blir en jämn könsfördelning till
              filmen, och det tycker jag är ett stort problem.
            </seg>
            <seg n="42e79547">
              Jag har en ytterligare fråga till kulturministern. Nu är det
              många som efterfrågar en ny filmutredning, för det här filmavtalet
              sträcker sig inte så långt framåt. Kommer det snart en ny filmutredning,
              och kommer den i så fall att vara en parlamentarisk utredning?
            </seg>
          </u>
          <note type="speaker" n="98cac907">
            Anf. 78 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_c63cef" xml:id="i-23699ccfc3985dbd-8" n="7c1edcbe">
            <seg n="a827ebb7">
              Fru talman! Det är riktigt att jämställdheten har varit ett bekymmer
              inom bland annat filmen. Vi har därför stärkt kraven på jämställdhet
              i det nya filmavtalet, som ska gälla hela vägen.
            </seg>
            <seg n="31606bb9">
              Automatstödet kommer att utvärderas efter ett år.
            </seg>
            <seg n="36872aaa">
              Ett nytt filmavtal är det för tidigt att säga något om. Det som
              vi har kommer att gälla tre år framöver. Det har inte varit en
              parlamentarisk utredning, utan det har varit en filmförhandlare,
              Lennart Foss, som har suttit med de olika parterna, från SF till
              Folkets Hus och Parker och tv-bolagen med flera.
            </seg>
            <seg n="d61d9772">
              Det här har fungerat väl i 50 år. Hur det kommer att bli framöver
              kan jag inte säga i dag. Men vi kommer snart att sätta i gång
              processen för att det ska finnas någon ny säker finansiering av
              svensk film även efter de tre åren.
            </seg>
            <seg n="b9d2ad44">
              Jag är väldigt glad över att det är många parter som är med och
              finansierar svensk film, såväl kommersiell tv som svenska staten.
            </seg>
            <seg n="8968bcc8">
              Trafikens klimatutsläpp
            </seg>
          </u>
          <note type="speaker" n="1d90290c">
            Anf. 79 STINA BERGSTRÖM (MP):
          </note>
          <u who="stina_bergstrom_d57ec1" xml:id="i-0e30893b461d87a3-0" n="55c08f40">
            <seg n="3b44d8cd">
              Fru talman! Jag vill ställa en fråga till infrastrukturministern.
            </seg>
            <seg n="47323495">
              På lördag är det Earth Hour. Då kommer miljontals svenskar att
              på olika sätt uttrycka sin stora oro för klimatförändringarna.
            </seg>
            <seg n="2e0e5024">
              Vi vet att trafiken står för en tredjedel av våra klimatutsläpp
              i Sverige. Omkring 20 miljoner ton koldioxid kommer varje år från
              våra transporter. Enligt Trafikverkets senaste prognos kommer
              de här utsläppen, med regeringens nuvarande politik, inte att
              minska utan i stället att öka.
            </seg>
            <seg n="66812333">
              Jag och många med mig är oroliga över det här. Jag vill fråga
              ministern: Är ministern orolig över trafikens klimatutsläpp? Är
              ministern orolig över Trafikverkets prognos, att utsläppen inte
              kommer att minska med den politik man för i dag?
            </seg>
          </u>
          <note type="speaker" n="2a9fcd4b">
            Anf. 80 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-23699ccfc3985dbd-9" n="9b663b77">
            <seg n="d2baf07f">
              Fru talman! Ja, vi har hört under de senaste dagarna att många,
              inte minst unga, till och med kan känna en stress och en oro inför
              framtiden. Det är just kopplat till miljö och klimat. Sådant ska
              man naturligtvis alltid ta på allvar.
            </seg>
            <seg n="718f5737">
              Transporterna har kommit att gå snabbare, och sedan, när de väl
              går snabbare, ska de bli alltmer trafiksäkra. Dagens utmaningar
              handlar om att de ska kunna gå snabbare, vara trafiksäkra och
              klara framtidens utmaningar just när det gäller miljön.
            </seg>
            <seg n="8e952184">
              Då kan man fundera på: Vilken är den mest miljövänliga resan?
              Det är kanske rent av den som aldrig blir av. Men så fungerar
              inte vårt samhälle. Därför måste varje trafikslag för sig fungera
              så bra, säkert och miljömässigt riktigt som möjligt. Kan vi dessutom
              tänka intermodalt, så att vi tänker på hela resan för gods, att
              den blir logistiskt effektiv, och att arbetspendlingen kan ske
              på olika sätt som förhåller sig bättre till miljön, är det precis
              det regeringen jobbar för.
            </seg>
          </u>
          <note type="speaker" n="8b4f2c00">
            Anf. 81 STINA BERGSTRÖM (MP):
          </note>
          <u who="stina_bergstrom_d57ec1" xml:id="i-0e30893b461d87a3-1" n="55c08f40">
            <seg n="b5fec4b9">
              Fru talman! Regeringens eget mål är att utsläppen från trafiken
              ska minska med 80 procent till år 2030. Det som ministern säger
              låter väldigt bra. Jag håller med om det mesta.
            </seg>
            <seg n="71769076">
              Men i går hade Naturvårdsverket sin årliga konferens Klimatforum
              här i Helsingfors med 800 deltagare. Temat var transporter och
              klimatet. Och, återigen, Trafikverket och Naturvårdsverkets klimatexperter
              var där och presenterade prognoser för trafikens utsläpp de kommande
              10, 20, 30 åren för oss. De visade att det behövs mycket mer styrmedel.
              Det behövs många fler åtgärder för att man ska minska utsläppen.
            </seg>
            <seg n="14d612e5">
              Regeringens politik leder oss i rakt motsatt riktning. Jag vill
              återigen fråga ministern: Hur ser ministern och regeringen på
              de här problemen, att vi har en trafikpolitik som går på tvärs
              mot de klimatmål som regeringen själv säger sig vilja uppnå?
            </seg>
          </u>
          <note type="speaker" n="757e14cb">
            Anf. 82 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-23699ccfc3985dbd-10" n="9b663b77">
            <seg n="3e11f964">
              Fru talman! Regeringen har satt upp tydliga mål, bland annat
              utifrån 2050, att vi ska ha klimatneutrala utsläpp. Men det handlar
              också om att vi till 2030 här i Sverige ska ha en fossiloberoende
              fordonsflotta.
            </seg>
            <seg n="b1986f8c">
              Det kan låta som mycket tuffa mål. Jag brukar jämställa dem med
              den vision som vi hade för trafiksäkerhet, att ingen skulle skadas
              eller dödas, som ett sätt för att alla ska ha det här som ett
              eget mindset.
            </seg>
            <seg n="ebac8439">
              Jag träffade Trafikverket i dag. Då hade vi också en genomgång
              och följde upp utifrån hur situationen har sett ut till och med
              2012. När det gäller trafikens utsläpp under 2012 har de minskat
              med 3 procent. De har minskat med 11 procent sedan 2007.
            </seg>
            <seg n="c8bc8123">
              Men vi har fortfarande viktiga utmaningar. Därför är det fokus
              nu, när det gäller de 522 miljarder som avsätts i kommande plan,
              på att också se hur man i städerna kan jobba mer med att gå och
              cykla och öka kollektivtrafiken. Och det handlar om hur vi satsar
              mer på järnväg. Men bilen måste också ha en plats i samhället.
              Då är det teknikutveckling och alternativa bränslen som är en
              viktig förutsättning.
            </seg>
          </u>
          <note n="10e72c30">
            Barns och ungdomars tillgång till kultur
          </note>
          <note type="speaker" n="f37cf9c6">
            Anf. 83 KERSTIN ENGLE (S):
          </note>
          <u who="kerstin_engle_4cda41" xml:id="i-e7c4b1c3834d24ef-0" n="8c32916e">
            <seg n="1ac2c01c">
              Fru talman! Min fråga går till idrotts- och kulturministern.
            </seg>
            <seg n="2788145b">
              Under de senaste dagarna har vi nåtts av flera negativa signaler
              när det gäller barns och ungdomars tillgång till kultur.
            </seg>
            <seg n="9c63c61c">
              Antalet boklån minskar, vilket förklaras med en minskning av
              antalet biblioteksfilialer i landet, och det drabbar med all sannolikhet
              barn och ungdomar. Kulturskolan i Helsingfors stagnerar i brist
              på resurser. Vår teaters verksamhet, som förut ständigt tog emot
              fler barn, utesluter nu barn som inte har särskilt intresserade
              föräldrar som kan ställa upp på olika sätt. Antalet barn som besöker
              fria teatergrupper har nästan halverats på några år. Till kulturskolorna
              runt om i landet köar ca 40 000 barn. Särskilt små kommuner har
              svårt att prioritera kulturskolan.
            </seg>
            <seg n="6fff3656">
              För en kulturminister och en regering som säger sig vilja satsa
              på barn och unga måste detta vara mycket bekymmersamt. Min fråga
              är: Vad tänker ministern göra för att det ska vara fortsatt trovärdighet
              i satsningen på barns och ungas tillgång till kultur?
            </seg>
          </u>
          <note type="speaker" n="22515ba6">
            Anf. 84 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_c63cef" xml:id="i-23699ccfc3985dbd-11" n="7c1edcbe">
            <seg n="a1ef94ec">
              Fru talman! Det här är en fråga som jag mycket gärna talar om,
              för här har vi mycket att berätta. Vi får se hur mycket jag hinner
              med på en minut.
            </seg>
            <seg n="f9240222">
              Kultur för barn och unga är en av regeringens främsta prioriteringar,
              kanske min prioritering, på kulturområdet. I den satsningen har
              vi bland annat Skapande skola som är en permanent verksamhet,
              som nu är utbyggd från förskolan hela vägen upp till nian, där
              barn får möta professionella kulturskapare direkt i skolan.
            </seg>
            <seg n="bc8c2efe">
              Vi har nu ett obligatorium när det gäller skolbibliotek i skolan.
              Det har inte funnits tidigare. Litteraturutredningen vill att
              vi ska gå ännu längre. Den frågan är också någonting som vi diskuterar
              mellan Kulturdepartementet och Utbildningsdepartementet. Vi har
              på kultursidan givit, tror jag, 25 eller 26 av våra institutioner
              i uppdrag att ta fram strategier, redskap och verktyg för hur
              man ska jobba med och för barn och unga för att museer, bland
              annat, ska kunna vara ett förlängt klassrum.
            </seg>
          </u>
          <note type="speaker" n="ec0ec87c">
            Anf. 85 KERSTIN ENGLE (S):
          </note>
          <u who="kerstin_engle_4cda41" xml:id="i-e7c4b1c3834d24ef-1" n="8c32916e">
            <seg n="68a2ce1f">
              Fru talman! Jo, jag känner självklart till satsningen på Skapande
              skola. Men vi har sett i samband med utvärdering att Skapande
              skola bara når hälften av landets elever. Samtidigt urholkar man
              de estetiska ämnena, och de har fått en allt svagare position
              i samhället. Jag kan inte tycka att det är en satsning.
            </seg>
            <seg n="8176aa08">
              En regering som verkligen vill någonting ser till att kommunerna
              får bättre förutsättningar. Vi socialdemokrater hade till exempel
              1,7 miljarder mer än regeringen i allmänna bidrag till kommunerna.
              Där kan man ju stötta till exempel de små kommuner som har tvingats
              lägga ned sina kulturskolor.
            </seg>
            <seg n="9b8b819f">
              Som socialdemokrat anser jag att kulturen är en del av välfärdens
              kärna. Det vore bra om ministern här kunde bekräfta att regeringen
              också anser detta. Är kulturen en del av välfärdens kärna?
            </seg>
          </u>
          <note type="speaker" n="a32e26d6">
            Anf. 86 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_c63cef" xml:id="i-23699ccfc3985dbd-12" n="7c1edcbe">
            <seg n="9c1e0eaa">
              Fru talman! Kultur är en omistlig del av livet, skulle jag säga.
              Därmed kan den också sägas vara en del av välfärdens kärna.
            </seg>
            <seg n="825f28d3">
              Vi kan glädja oss åt att biblioteken har kvar en stark ställning.
              Det är riktigt att det finns orter i landet, avfolkningsorter,
              där filialer tyvärr måste läggas ned. Vi kan också se hur man
              i Helsingfors har skapat fler biblioteksfilialer, ofta där människor
              möts och är. Tunnelbanestationer är ett sådant exempel.
            </seg>
            <seg n="b33c65db">
              Vi har fördubblat satsningen på läsfrämjande via Kulturrådet.
              Ungdomsstyrelsen, som vilar under jämställdhetsminister Maria
              Arnholm, har i en intressant rapport konstaterat att intresset
              för kultur är oerhört stort bland barn och unga. Men det syns
              inte alltid i statistiken. Det ser till och med bättre ut än vad
              vi skulle vilja tro.
            </seg>
            <seg n="37a6ea12">
              Via Filminstitutet har vi skolbio. Många arbetar med dans som
              en del i lärandet, inte bara i Skapande skola utan också i lärarutbildningarna.
              Det händer oerhört mycket när det handlar om barns och ungas rätt
              till kultur.
            </seg>
            <seg n="967d967c">
              Arbetslösheten
            </seg>
          </u>
          <note type="speaker" n="a65c18a6">
            Anf. 87 PETER PERSSON (S):
          </note>
          <u who="peter_persson_b021b6" xml:id="i-3b50d027b77952d5-0" n="0d085f68">
            <seg n="e3aef35b">
              Fru talman! Regeringens stora misslyckande är en massarbetslöshet
              som biter sig fast och växer. Ibland beskrivs de arbetslösa som
              samfällt dåligt utbildade och varande i stort utanförskap.
            </seg>
            <seg n="b9360647">
              Så är det inte. Arbetslösheten kan drabba vem som helst.
            </seg>
            <seg n="1d1cb590">
              Låt mig få berätta om Monica Anderberg, som för tre år sedan
              ledde ett projekt med 200 anställda i Lund. Det var avancerat
              tekniskt arbete på Sony Ericsson. Nu har hon varit arbetslös i
              tre år. Hon har sökt 140 jobb i regionen.
            </seg>
            <seg n="f59c705e">
              På vilket sätt underlättar det för henne och alla andra att komma
              tillbaka till arbetsmarknaden med en förstörd arbetslöshetsförsäkring?
            </seg>
          </u>
          <note type="speaker" n="77eb0012">
            Anf. 88 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-0d608ac4e15ac1e1-2" n="9b663b77">
            <seg n="8f7e3e2e">
              Fru talman! Om vi ska ta arbetslösheten på fullt allvar kan vi
              resonera på olika sätt om hur man ska komma åt den. Man kan välja
              att göra det enklare och lättare för de företag som behöver anställa
              och också erbjuda sänkta skatter eller göra det omvända och tro
              att höjda skatter ska ge mer arbete åt människor det tror inte
              jag.
            </seg>
            <seg n="f608b638">
              Man kan också titta tidigare i livet och fundera över om man
              ska ta till vara olikheter hos människor kanske redan i skolan,
              ta till vara möjligheterna att vara studieförberedande eller yrkesförberedande
              eller se alla som lika och erbjuda alla samma sak.
            </seg>
            <seg n="3f8392bb">
              Jag tror snarare att man måste titta på individen. På precis
              samma sätt är det när man kommer in vidare i arbetslivet. Då gäller
              det att fundera på om man ska matcha rätt, där vi har företagets
              möjligheter att anställa, och just däremellan arbetar regeringen
              hårt. Vi ser också att det ger mer och mer resultat.
            </seg>
          </u>
          <note n="cf5842f1">
            Anf. 89 FÖRSTE VICE TALMANNEN:
          </note>
          <u who="unknown" xml:id="i-48fe4001744f54ca-2" n="9b663b77">
            <seg n="dc93c637">
              Därmed förklarar jag dagens frågestund avslutad och tackar deltagande
              statsråd.
            </seg>
          </u>
          <note n="680ba40d">
            10 § Socialtjänstfrågor
          </note>
          <note n="84cdf4e8">
            Föredrogs
          </note>
          <note type="speaker" n="fea84d79">
            Anf. 90 MEERI WASBERG (S):
          </note>
          <u who="meeri_wasberg_8279a7" xml:id="i-369ddb4d9ae052a6-0" n="b5d57ca2">
            <seg n="63fc8c8f">
              Fru talman! Detta motionsbetänkande om socialtjänstfrågor hanterar
              flera olika delar, frågor som har stor inverkan på enskilda människors
              liv.
            </seg>
            <seg n="712b2b0c">
              Sedan socialtjänstlagen trädde i kraft för mer än 30 år sedan
              har både samhället och barn- och ungdomsvården genomgått stora
              förändringar. Lagen har i flera omgångar kompletterats med olika
              tillägg och klargöranden, senast vad gäller stärkt stöd och skydd
              för barn och unga. Flera olika utredningar, bland annat Missbruksutredningen
              och Barnskyddsutredningen, har föreslagit att delar av innehållet
              i lagen borde brytas ut i en ny lagstiftning.
            </seg>
            <seg n="8a77e840">
              Som jag sade tidigare har det under åren skett stora förändringar
              i samhället. Exempelvis kan den som har flytt från hedersrelaterat
              förtryck och våld behöva ett omfattande och långsiktigt stöd.
              Det är viktigt att erbjuda unga som har utsatts för hedersvåld
              en trygg miljö och en ny social gemenskap. Vi anser att regeringen
              ska se över socialtjänstlagen för att inkludera ett relevant stöd
              för dem som har utsatts för hedersrelaterat våld.
            </seg>
            <seg n="325a9f18">
              Ett annat exempel är den extremt svåra situation som kvinnor
              med en funktionsnedsättning kan befinna sig i när de utsätts för
              våld. Forskning visar nämligen att kvinnor med funktionsnedsättning
              i högre grad är utsatta för våld än kvinnor generellt. Kunskapen
              behöver öka hos kommuner, de intresseföreningar som stöder och
              hjälper våldsutsatta kvinnor och deras barn, till exempel kvinno-,
              tjej- och brottsofferjourer, samt handikapporganisationerna. Därför
              anser vi att regeringen ska se till att det utreds hur situationen
              kan underlättas för våldsutsatta kvinnor med funktionsnedsättning.
            </seg>
            <seg n="d7728665">
              De specifika frågor som jag har nämnt och det faktum att det
              under åren skett så stora förändringar i samhället motiverar en
              parlamentarisk utredning som ser över hela socialtjänstlagen innan
              lagen riskerar att i alltför hög utsträckning få karaktären av
              ett lapptäcke.
            </seg>
            <seg n="6c85382a">
              En annan fråga som berörs i betänkandet är de ideella föreningar
              och organisationer som arbetar med att stödja och hjälpa brottsutsatta,
              till exempel brottsofferjourer och kvinnojourer, som man måste
              säga gör ett ovärderligt arbete. Vi anser att regeringen ska se
              till att stärka frivilligorganisationernas möjligheter att stödja
              och hjälpa brottsutsatta.
            </seg>
            <seg n="368fd374">
              Få kommuner har ett planerat och genomtänkt stöd till närstående
              till brottsoffer. Vi anser att regeringen i sina kontakter med
              kommunerna bör stimulera dem att utveckla stödet till närstående
              samt uppmuntra och stödja frivilligorganisationer som vill arbeta
              med stöd till närstående.
            </seg>
            <seg n="6e25f5b3">
              En grupp av kvinnor som inte får det stöd de ska få enligt socialtjänstlagen
              när de utsätts för våld är kvinnor med missbruksproblem. Även
              vad gäller dessa behöver man öka kunskapen hos olika aktörer som
              stöder och hjälper våldsutsatta kvinnor och deras barn, som kvinno-,
              tjej- och brottsofferjourer, som jag nämnde tidigare. Vi anser
              att regeringen måste se till att öka kunskapen om våldsutsatta
              kvinnor med missbruksproblem och se till att stödet till dessa
              stärks.
            </seg>
            <seg n="855d16c0">
              En förutsättning för att våldsutsatta kvinnor och barn ska kunna
              återgå till ett normalt liv är att de får en egen bostad. Av skyddsskäl
              är det oftast lämpligt att kvinnan inte flyttar tillbaka till
              sin hemkommun utan till en annan kommun i länet eller kanske till
              och med en annan del av landet. Vi anser att regeringen ska främja
              mellankommunala samarbeten som syftar till att ge kvinnor och
              barn som har brutit upp från våld i nära relationer ett eget boende.
            </seg>
            <seg n="2998951d">
              Jag går vidare till försörjningsstödet, som är tänkt som ett
              kortvarigt bistånd tills en person eller ett hushåll har kommit
              på fötter igen. Det har aldrig varit meningen att det ska klara
              av att kompensera för brister vad gäller våra socialförsäkringssystem,
              när nu både a-kassan och sjukförsäkringen krackelerar. Försörjningsstödet
              är ytterst en fråga om överlevnad.
            </seg>
            <seg n="70f3c323">
              För ett antal personer och familjer blir försörjningsstödet tyvärr
              långvarigt. Vi vill att det ska göras en översyn av både nivåer
              i försörjningsstödet och huruvida det är rimligt att särskild
              hänsyn tas vid långvarigt stödbehov. Dessutom är det angeläget
              att se över möjligheten att under vissa förutsättningar göra det
              möjligt att behålla en del av försörjningsstödet även när ett
              arbete kommer in i bilden.
            </seg>
            <seg n="99912834">
              Det är också så att allt fler av våra dagliga ärenden sköts via
              internet, och allt fler myndigheter och företag hänvisar till
              sina webbplatser för både information och kontakt. Ansökningar
              till lediga jobb görs ofta via nätet, liksom tidsbokningar till
              hälsovården. Samma utveckling präglar också skolan, där elever
              förutsätts ha tillgång till dator med internetuppkoppling hemma.
              Regeringen har på olika sätt fortsatt att driva på den utvecklingen,
              vilket det finns flera rationella och goda förklaringar till.
              Men då bör regeringen också se över möjligheten att låta kostnader
              för dator och internetuppkoppling ingå i riksnormen för försörjningsstöd.
            </seg>
            <seg n="d1e02d54">
              Det är också viktigt att komma ihåg att försörjningsstödet just
              handlar om överlevnad och att det bör kombineras med olika former
              av stöd för att var och en så snart görligt ska kunna klara sin
              egen försörjning. Att ensidigt tala om ökade krav och motprestationer
              av olika slag riskerar i detta sammanhang att bli kontraproduktivt.
            </seg>
            <seg n="61e3dc53">
              Även i detta betänkande bör man betänka barnperspektivet. Barnperspektivet
              bör vara i fokus, vilket för mig vidare till en fråga som handlar
              om brist på aktiviteter för barn till fattiga föräldrar. Det visar
              sig särskilt under sommarmånaderna, då skola, fritidsgårdar och
              andra verksamheter för barn håller stängt. Att kommunerna drar
              in på eller struntar i att erbjuda barn gratis aktiviteter under
              sommaren kan på kort sikt ge ett litet extra klirr i kassan, ett
              positivt resultat i budgeten. Men på lång sikt riskerar barns
              och ungdomars brist på meningsfull sysselsättning att leda till
              ökad social utslagning. Vi anser att regeringen bör låta utreda
              och se över kommunernas utbud av gratis sommaraktiviteter för
              barn i syfte att föreslå förbättringar.
            </seg>
            <seg n="a07c7c97">
              En annan del som inte heller riktigt står i samklang är frågan
              om ideellt skadestånd. Syftet med ett ideellt skadestånd är att
              ge den som har utsatts för ett brott upprättelse. Den ekonomiska
              kompensationen ska kunna leda till något positivt, som en motvikt
              till de negativa upplevelser som brottet har orsakat.
            </seg>
            <seg n="f9fa5e6e">
              Om till exempel en kvinna har utsatts för misshandel av sin man
              och har tilldömts ett ideellt skadestånd påverkas inte hennes
              inkomst i form av a-kassa eller sjukersättning av detta. Om hon
              däremot har försörjningsstöd innebär det att skadeståndet räknas
              som inkomst vid bedömningen av rätten till försörjningsstöd. Detta
              innebär att det i det närmaste är poänglöst att begära ett ideellt
              skadestånd för ett brottsoffer som löpande får försörjningsstöd.
              Vi socialdemokrater anser att ett ideellt skadestånd inte ska
              räknas som inkomst vid bedömningen av rätt till försörjningssstöd.
              Regeringen bör återkomma med förslag.
            </seg>
            <seg n="f90554fe">
              Fru talman! Avslutningsvis vill jag återvända till våra ungdomar.
              En del av våra ungdomar hamnar i mycket unga år lite grann utanför
              samhället. Ett antal hamnar i missbruk. När de har kämpat på för
              att ta sig ur sitt missbruk och är drogfria men kanske inte är
              färdiga och redo för heltidsstudier eller arbete kan de inte få
              försörjningsstöd om de vill börja läsa något eller några ämnen
              på komvux. Vi anser att det är lite motsägelsefullt att socialtjänstlagens
              regler innebär att man inte får studera samtidigt som man får
              försörjningsstöd. Det borde kunna vara möjligt att åtminstone
              påbörja lägre studier, till exempel grundskola och gymnasieskola
              vid komvux, och samtidigt få försörjningsstöd.
            </seg>
            <seg n="5dab51e8">
              Vi är i detta läge inte beredda att skriva en reservation om
              detta. Men vi har från socialdemokratiskt håll för avsikt att
              följa denna fråga och utvecklingen noga, och vi kanske återkommer
              i ärendet.
            </seg>
            <seg n="72e45bde">
              Vi socialdemokrater står naturligtvis bakom samtliga våra reservationer,
              men för tids vinnande vill jag avsluta med att yrka bifall till
              reservationerna 1 och 7.
            </seg>
          </u>
          <note n="ead7b756">
            I detta anförande instämde Ann Arleklo, Lennart Axelsson, Christer
            Engelhardt och Gunnar Sandberg (alla S).
          </note>
          <note type="speaker" n="88d2f97b">
            Anf. 91 MAGNUS EHRENCRONA (MP):
          </note>
          <u who="magnus_ehrencrona_161a69" xml:id="i-08604b37cd413db1-0" n="943e20d8" next="i-132b75ddd5cc3e19-0">
            <seg n="25a637b7">
              Fru talman! I dag har vi ett helt smörgåsbord av motioner inom
              socialtjänstens område i detta ärende. Vi hinner inte diskutera
              dem alla, men jag tycker att behandlingen ibland är något svepande
              från majoritetens sida. Socialutskottets majoritet skriver att
              man avstyrker alla motionsyrkanden främst mot bakgrund av pågående
              arbete på området. Vi från Miljöpartiet delar inte denna uppfattning
              till fullo. Därför har vi reserverat oss i fråga om vissa saker.
            </seg>
            <seg n="94303d19">
              Visst förekommer politiskt arbete hos regeringen i vissa delar.
              Det är förvisso sant. Men i andra fall är det lite av en dimridå.
            </seg>
            <seg n="ef13a180">
              Jag kommer att ha mitt inledande fokus på att problematisera
              Alliansens mycket ofta använda begrepp arbetslinje och utanförskap.
            </seg>
            <seg n="bf542cd2">
              Frågan om ifall dator och internetuppkoppling ska vara inkluderat
              i en skälig levnadsnivå är en mycket intressant fråga i detta
              sammanhang, anser vi från Miljöpartiet.
            </seg>
            <seg n="ffca437b">
              Fru talman! Vi i Sverige lever i ett modernt kunskapssamhälle.
              Datorer och internet behövs i dag i allt högre grad till vardagliga
              ärenden såsom att söka jobb, betala räkningar eller att göra skolarbeten
              och läxor. Utifrån Miljöpartiets perspektiv är det därför mycket
              viktigt att barn och vuxna även i hushåll som får försörjningsstöd
              ska kunna ha tillgång till en teknik som blivit i det närmaste
              självklar i samhället i stort. Utanförskap för mig betyder att
              ställas utanför det som andra tar för givet i sin vardag. Varför
              ska barn, unga och vuxna inte ges samma möjligheter som andra
              till att göra hemuppgifter eller söka jobb? Det finner vi mycket
              underligt.
            </seg>
            <seg n="1559b289">
              En fungerande arbetslinje förutsätter en möjlighet för alla att
              söka jobb på arbetsmarknaden. Jobbsökandet blir mer komplicerat
              om man hänvisas till att låna dator kortare tid på exempelvis
              bibliotek.
            </seg>
            <seg n="4d5f2d69">
              Socialstyrelsen presenterade förra året en kartläggning om skälig
              levnadsnivå, och denna visar att flertalet granskade lokala styrdokument
              rörande försörjningsstöd inte nämner datorer och internet över
              huvud taget. Närmare bestämt 69 procent av de lokala styrdokumenten
              nämner alltså inte en modern kommunikationsteknologi som under
              de senaste 1520 åren kommit att betraktas som lika självklar i
              vardagen som telefon. Det är därför dags att vi moderniserar regelverket.
            </seg>
            <seg n="e83cc26a">
              Dessutom skriver man i kartläggningen från Socialstyrelsen att
              barnperspektivet rent allmänt är bristande. Endast en fjärdedel
              av styrdokumenten har beskrivit och använt barnperspektivet på
              ett utförligt och genomgripande sätt.
            </seg>
            <seg n="27eeeb12">
              Fru talman! Redan år 2007 föreslog Socialstyrelsen att behovsposten
              dagstidning, telefon och tv-avgift borde byta namn till information
              och kommunikation. Regeringen har mig veterligen inte aviserat
              något som helst initiativ för att genomföra detta, vilket är beklagligt.
            </seg>
          </u>
          <note n="29194c24">
            I vår reservation 8 behandlas denna fråga, vilken jag yrkar bifall
            till.
          </note>
          <u who="magnus_ehrencrona_161a69" xml:id="i-132b75ddd5cc3e19-0" n="943e20d8" prev="i-08604b37cd413db1-0">
            <seg n="2a51815f">
              Jag vill även passa på att lyfta fram frågan om spelberoende.
              I juli månad 2012 kunde vi läsa att regeringen har uppdragit åt
              Socialstyrelsen att ta fram en plan för hur myndigheten kan stödja
              utvecklingen av vård och behandling av spelberoende. Ansvaret
              har tidigare legat på Statens folkhälsoinstitut.
            </seg>
            <seg n="9c214fce">
              Ett skäl som enligt Statens folkhälsoinstitut angetts för överflyttningen
              av ansvaret till Socialstyrelsen är att diagnosen spelmani sannolikt
              kommer att placeras i samma kategori som missbruk och beroende
              av alkohol och narkotika.
            </seg>
            <seg n="6020ea7e">
              Denna utveckling borde göra att debatten gällande frågan om att
              skriva in spelberoende i socialtjänstlagen får ny näring och blir
              föremål för nytt politiskt ställningstagande. Avsaknaden av skrivning
              i lagen gör i dag att många kommuner helt enkelt inte engagerar
              sig för att ta denna problematik på allvar. Därför skulle en förändring
              behövas.
            </seg>
            <seg n="35db68a1">
              Kristdemokraternas vice partiledare Maria Larsson, tillika ansvarigt
              statsråd, skrev häromåret i en debattartikel att hon var förespråkare
              av att skriva in spelberoende i socialtjänstlagen.
            </seg>
            <seg n="3095f2bf">
              De rödgröna partierna har en gemensam reservation med anledning
              av ett socialdemokratiskt motionsyrkande om att upprätta en nationell
              handlingsplan för spelförebyggande arbete. Detta förslag lanserades
              redan 2010 i den folkhälsopolitiska rapporten från Statens folkhälsoinstitut.
              En av bitarna i en sådan handlingsplan kan lämpligen vara att
              skriva in spelberoende i socialtjänstlagen.
            </seg>
            <seg n="8c9fb3ba">
              Vi stöder givetvis Miljöpartiets alla reservationer, men för
              tids vinnande yrkar jag härutöver bifall bara till reservationerna
              18 och 20.
            </seg>
          </u>
          <note n="0c62ff3c">
            Utifrån detta yrkar jag bifall även till reservation 11.
          </note>
          <note type="speaker" n="47c63fdd">
            Anf. 92 MARGARETA LARSSON (SD):
          </note>
          <u who="margareta_larsson_fa13a4" xml:id="i-dd2e4be67b5ce414-0" n="7b8c8206">
            <seg n="407d4745">
              Fru talman! Jag tvivlar inte på att de flesta av oss är övertygade
              om att trygga uppväxtförhållanden är en fördel inför det kommande
              vuxenlivet. Om livet däremot är i kaos ökar risken att man blir
              förvirrad, utagerar eller handlar irrationellt. Mycket av dessa
              symtom kan man som lärare se dagligen ute på våra skolor.
            </seg>
            <seg n="2bb18307">
              Ponera också att man som liten även tvingas vara rädd för att
              vräkas från sitt hem utifrån att något hänt i familjens ekonomi.
              Då tror jag att man löper ytterligare ökad risk för att hamna
              i olyckliga händelsekedjor, mycket beroende på vem man är, vad
              man har med sig i bagaget, vilken omgivning som finns omkring
              en och vilken ålder man befinner sig i.
            </seg>
            <seg n="df7fcc69">
              Just denna olustkänsla att inte längre kunna känna sig trygg
              med vuxna är starkt ångestladdad, och det är inte helt ovanligt
              att man söker olika flyktvägar för att kunna hantera denna olust.
            </seg>
            <seg n="4f71f199">
              Även vi vuxna tar många gånger till olyckliga tillvägagångssätt
              när det gäller att döva stark ångest och rädsla. Det är därför
              jag anser att det är så viktigt att i tid förebygga för att i
              längden spara både lidande och kostnader för individ som samhälle.
            </seg>
            <seg n="5b03e438">
              När det gäller antalet vräkningar där barn är inblandade har
              regeringen tyvärr hittills inte lyckats särskilt bra. Men den
              arbetsgrupp som tillsattes 2010 gav ändå lite intressant statistik
              som jag hade tänkt dela med mig av.
            </seg>
            <seg n="334fd91d">
              Hälften av de vräkningshotade hushållen hade ensamstående mödrar.
              Det framkom, enligt utredningen, att det handlar om svenska kvinnor
              eller kvinnor födda i Norden. Man kan fundera på om denna grupp
              har ett sämre skyddsnät omkring sig än andra grupper. Det är i
              alla fall rätt intressant att se.
            </seg>
            <seg n="825d05c0">
              Av de vräkningshotade hushållen där barn bodde stadigvarande
              vräktes 30 procent. Till över 90 procent har det handlat om ekonomiska
              svårigheter och i betydligt mindre grad om störande verksamhet.
              80 procent har haft mindre skulder på högst 20 000 kronor.
            </seg>
            <seg n="43410521">
              Fru talman! När jag skrev denna motion var inte min avsikt den
              att samhället skulle gå in med en sorts medberoendes förhållningssätt
              och ta över ansvaret för människor så att de kan fortsätta att
              missköta sig. Jag förespråkar absolut individens ansvar och skyldighet
              att göra rätt för sig i den mån man kan. Men om man inte kan anser
              jag att vi ska försöka ge hjälp till självhjälp och inte moralisera
              över varandras öden. Här gäller det att hitta en balans och se
              hur komplext vårt bidragssamhälle har blivit.
            </seg>
            <seg n="982dec67">
              Jag är helt övertygad om att många av de fall där hemmavarande
              barn har tvingats bort från sin fasta boplats har handlat om att
              föräldern har fallit mellan stolarna. Vi vet att många ensamstående
              mödrar kämpar med otrygga anställningsformer och lågbetalda jobb,
              med ständig ovisshet om hur månadsinkomsten kommer att se ut nästa
              månad. En del blir sjuka och arbetslösa, och i väntan på utredning
              eller ersättning från diverse socialförsäkringssystem kan det
              ibland gå flera månader innan någon ersättning kommer.
            </seg>
            <seg n="312d81aa">
              Jag tycker inte att det känns rimligt att man ska tvinga familjer
              till vräkning för att exempelvis Försäkringskassan tar tre månader
              på sig för att betala ut ersättning. Jag anser därför inte att
              socialtjänsten ska uppmanas att följa regeln om att den biståndssökande
              tre månader i förväg ska ha pengar undansparade för sådana här
              händelser. Visst kan man ställa krav på en buffert, men då ska
              det gälla tandläkarbesök, möjligtvis, eller restskatt inte sådana
              här händelser. De som hamnar i sådana situationer är nämligen
              långt ifrån höginkomsttagare.
            </seg>
            <seg n="5ef6d53b">
              När det sedan gäller vårdnadstvister är det ännu en sak som barn
              många gånger far illa på grund av vårt svenska system. De utredningar
              som görs av socialtjänsten är väldigt spretiga i kvalitet utifrån
              var man bor i landet. Jag tror att en del av orsaken är att socialsekreterare
              förr hade handledning i mycket högre grad än de har i dag.
            </seg>
            <seg n="6a5d92cd">
              Enligt en granskning som har gjorts på ett flertal familjerätter
              har det framgått att socionomerna själva anser att de inte kan
              göra ett så bra jobb som de skulle önska. Man påtalar brist på
              riskbedömningsmaterial och osäkerhet kring hur man ska tolka och
              bedöma det barnet säger. I likhet med barnförhör hos polisen krävs
              särskild kompetens för att verkligen kunna bedöma barnets egen
              vilja utifrån vad det säger eller inte säger. Att så inte sker
              inom socialtjänsten är märkligt, och det gör det inte trovärdigt
              när man säger sig vilja arbeta för barnperspektivet.
            </seg>
            <seg n="ae7a49c8">
              En annan intressant iakttagelse i detta är att så många pappor
              anser att de är chanslösa i en vårdnadstvist, då familjerätten
              i de flesta fall rekommenderar modern framför fadern. Som ett
              tydligt exempel på detta kan jag nämna Karlskrona, som mellan
              2007 och 2009 rekommenderade mamman i 93 procent av vårdnadsutredningarna.
              I snitt handlar det om att 75 procent av vårdnadstvisterna döms
              till mammans fördel.
            </seg>
            <seg n="241d19ea">
              Då måste vi stanna upp och tänka efter vad detta egentligen handlar
              om. Är det verkligen så illa i det här landet att män anses av
              samhället som olämpliga vårdnadshavare i ett land som vill gå
              i bräschen och vara det mest jämställda i världen? Det ser inte
              särskilt trovärdigt med tanke på statistiken. Jag tror absolut
              inte att det är så illa att papporna i det här landet inte förmår
              vara dugliga vårdnadshavare. Jag tror däremot att det kan tyda
              på att det brister i utredningarna.
            </seg>
            <seg n="767cc179">
              Fru talman! Det är inte bara föräldrar som har lagt fram klagomål
              på detta, utan även framstående advokater och jurister har påtalat
              det absurda systemet och hur rättsvidrigt det är. Jag har svårt
              att förstå att det inte finns en politisk vilja att se över bristerna.
              I väntan på en förändring anser jag det dock vara självklart att
              man ska kunna överklaga ett domslut, och därför yrkar jag bifall
              till reservation 9 och reservation 29.
            </seg>
          </u>
          <note type="speaker" n="0fb86867">
            Anf. 93 EVA OLOFSSON (V):
          </note>
          <u who="eva_olofsson_993bb0" xml:id="i-a1ff5083a98235be-0" n="bb71d671">
            <seg n="59225b39">
              Fru talman! Jag vill börja med att yrka bifall till reservation
              16 som berör mäns våld mot kvinnor och reservation 27 om sommaraktiviteter
              för barn.
            </seg>
            <seg n="b01f56c7">
              Detta motionsbetänkande tar som många redan har sagt upp väldigt
              många olika frågor. Jag kommer främst att ägna mig åt två. Det
              gäller försörjningsstödet och mäns våld mot kvinnor. Vi kommer
              snart att ha en debatt i riksdagen om missbrukarvården. Vi har
              fått ett förslag från regeringen som vi håller på att skriva motioner
              på.
            </seg>
            <seg n="47a2b1c4">
              Fru talman! När det gäller frågor om det vi förut kallade socialbidrag
              och som vi nu kallar ekonomiskt bistånd eller försörjningsstöd
              är det några frågor som är viktiga att ställa sig.
            </seg>
            <seg n="213a6797">
              Den första tycker jag handlar om varför människor har försörjningsstöd.
              Ja, de allra flesta har det för att de är arbetslösa eller sjuka
              och för att de inte har kommit in i våra trygghetssystem. Socialstyrelsen
              säger i sin senaste lägesrapport man gör en sådan varje år att
              enskilda personers behov av ekonomiskt bistånd beror på strukturella
              faktorer i samhället, till exempel hur arbetsmarknaden ser ut
              och hur trygghetssystemen är utformade. Är arbetslösheten hög
              är det svårare att få jobb. Är det dyrt att vara med i a-kassan
              och svårt att kvalificera sig hamnar man i stället på försörjningsstöd.
              Vi har en sjukförsäkring där man kan hamna i stupstocken om man
              inte är frisk nog att jobba ett visst datum, och då kan man hamna
              på försörjningsstöd.
            </seg>
            <seg n="2fe953b3">
              En annan sak som tas upp i de öppna jämförelser SKL och Socialstyrelsen
              nu har börjat göra ihop när det gäller försörjningsstöd är att
              väldigt många kommuner inte har hittat ett fungerande samarbete
              mellan arbetsförmedling, försäkringskassa, sjukvård och socialtjänst
              kring de personer som behöver stöd och kanske rehabilitering för
              att kunna ta ett jobb. Jag tycker att det är ganska självklart
              att det inte är de människor som går på försörjningsstöd som vi
              ska ställa allt tuffare krav på. I stället ska vi se till att
              vi har ett samarbete med de myndigheter som behövs för att vi
              ska kunna stötta personen, en fungerande a-kassa som är lätt att
              komma med i och en sjukförsäkring utan stupstock.
            </seg>
            <seg n="fa1cbb63">
              Den andra frågan jag tycker är viktig att ställa är vilka som
              tvingas leva på försörjningsstöd. Ekonomiskt bistånd är vanligast
              bland ensamstående kvinnor med barn. Nästan 25 procent av de ensamstående
              mammorna tvingas leva på försörjningsstöd. Det handlar om att
              man som ensamhushåll har svårare att få inkomsten att räcka till.
              Det kanske är svårt att jobba heltid, och man kanske inte får
              ekonomiskt stöd från barnens pappa. Man är den förälder som alltid
              får stanna hemma när barnet är sjukt.
            </seg>
            <seg n="b82e6946">
              I det läget väljer kanske arbetsgivaren till och med bort att
              anställa en ensamstående förälder om det finns andra att välja
              på. Frågan som inställer sig är då: Varför har vi inte rätt till
              barnomsorg på obekväm arbetstid? Varför höjs inte underhållsstödet?
              Varför kan man inte få hjälp hemma när man har ett sjukt barn?
            </seg>
            <seg n="ede6abe0">
              Den tredje frågan jag tycker är viktig att ställa gäller detta
              med att försörjningsstödet sägs vara något som är väldigt kortvarigt
              och akut samhällets yttersta skyddsnät. Så ser det dock inte ut
              i verkligheten, och det är faktiskt verkligheten människor lever
              i. Vi vet att den grupp som lever långvarigt på försörjningsstöd
              ökar. Den grupp som lever på försörjningsstöd i tio månader och
              upp till ett år utgör lite mer än en tredjedel av dem som har
              ekonomiskt bistånd. De som lever på försörjningsstöd i tre år
              eller mer utgör en femtedel av dem som har försörjningsstöd.
            </seg>
            <seg n="8522ee93">
              Att leva på försörjningsstöd, vilket är en väldigt låg ekonomisk
              nivå, går kanske an att göra i två tre månader. Om jag lever på
              det år ut och år in är dock basvarorna slut, vinterkläderna har
              blivit utslitna, barnen har vuxit ur sina skor och det är en massa
              saker som fattas. Då blir det en ekonomisk utsatthet på ett helt
              annat sätt. Därför tycker jag, precis som Miljöpartiet och Socialdemokraterna
              gjorde, att det är dags att titta över hur det ser ut för de människor
              inte minst barnfamiljer som går på försörjningsstöd länge.
            </seg>
            <seg n="74d13f2c">
              Vi kan nu också se att de socialsekreterare som arbetar alltmer
              slår larm. Man kan läsa en debattartikel av nätverket Ny bryter
              vi tystnaden i DN Debatt Helsingfors i dag.
            </seg>
            <seg n="29ec3e35">
              Socialsekreterarna säger att arbetsbördan blir allt större. De
              har allt mindre tid. De kan inte hålla handläggningstiderna, inte
              göra det jobb de behöver göra därför att de är för få i förhållande
              till arbetsuppgifterna. Det är ofta frågor om försörjningsstöd
              som man börjar med som socialsekreterare.
            </seg>
            <seg n="0c206347">
              Det är viktigt att titta på internetfrågan. Det är en väldigt
              gammaldags syn att säga att människor som har försörjningsstöd
              inte ska ha rätt till internetabonnemang och inte ska kunna använda
              den nya tekniken.
            </seg>
            <seg n="327f5e96">
              Fru talman! Mäns våld mot kvinnor är den yttersta följden av
              den ojämlika maktstruktur som råder mellan kvinnor och män. Vi
              har 28 000 fall av misshandel i Sverige, i 75 procent av fallen
              är kvinnorna bekanta med förövaren. I nästan hälften av fallen
              begås våldet i hemmet. I 97 procent av fallen är förövaren man.
              Mörkertalet är väldigt stort. Det är bara 20 procent som kommer
              till polisens kännedom. Det är alltså 80 procent som aldrig kommer
              fram, som inte finns med i siffrorna.
            </seg>
            <seg n="e9e8d722">
              Det är ett stort folkhälsoproblem. Vänsterpartiet har i flera
              år drivit frågan att vi ska ha ett nytt folkhälsomål som tar upp
              att minska mäns våld mot kvinnor. Kommunerna har enligt lagen
              skyldigheten att stödja våldsutsatta kvinnor och deras barn. Men
              det ser väldigt olika ut i olika kommuner. En del kommuner gör
              ett väldigt bra jobb, och andra är ingenting att visa fram som
              föredöme. Det ska inte vara så med kvinnors skydd att det beror
              på var de bor. Kvinnojourerna har väldigt olika stöd i olika kommuner.
              En del ser till att de har ett långsiktigt ekonomiskt stöd. Andra
              tycker i stort sett att man ska göra det här helt ideellt och
              gratis. Därför tycker vi i Vänsterpartiet att det ska finnas ett
              nationellt ekonomiskt grundläggande stöd till kvinnojourerna och
              har avsatt 200 miljoner till det.
            </seg>
            <seg n="cfd5b675">
              Det hedersrelaterade våldet slår hårt mot unga flickor och kvinnor,
              men det drabbar också pojkar och män, inte minst pojkar och män
              som är homosexuella och bryter könsnormerna. I Helsingforss stad
              har man tittat på det här. Det visade sig att var tionde 15-årig
              flicka och 4 procent av pojkarna lever med hedersrelaterade problem
              som begränsar deras liv. Den grundläggande orsaken för hälften
              av de flickor som omhändertogs i Helsingforss stad var just hedersrelaterat
              hot.
            </seg>
            <seg n="68885c98">
              Det är en mänsklig rättighet att välja vem man ska gifta sig
              med och tillåta sig själv att välja den man ska älska, välja utbildning
              och arbete, delta i skolans aktiviteter och inte få sitt liv begränsat
              på grund av kön, därför att man är en flicka eller en kvinna.
              Jag vill säga klart och tydligt att dessa kvinnors, flickors och
              pojkars liv i många fall hade varit ännu mer begränsat om de inte
              hade fått uppehållstillstånd i Sverige när de kom hit som flyktingar
              från länder med förtryck och krig.
            </seg>
            <seg n="9f0c1a25">
              Det måste till ett helt annat långsiktigt stöd, för många tvingas
              bryta med hela sin familj, hela släkten och alla bekanta för att
              undfly hoten. Det måste till mer kunskap i skola, socialtjänst,
              rättsväsen, och inte minst måste man kunna göra mycket bättre
              riskbedömningar av de hot som de här flickorna, och i vissa fall
              pojkarna, utsätts för. Det är självklart att tvångsäktenskap ska
              kriminaliseras, inga undantag ska göras.
            </seg>
            <seg n="65a4c41d">
              När det beslutades om att det skulle göras dödsorsaksutredningar
              på kvinnor det fanns det redan på barn lyfte vi i Vänsterpartiet
              fram att man bör titta på de fall där det finns en hedersrelaterad
              kontext och när psykisk misshandel och tvång har gjort att unga
              flickor hoppat från en balkong eller kanske tagit livet av sig
              när det egentligen handlar om ett mord. Vi fick inte igenom det.
              Vi tycker att det är oerhört viktigt att de här fallen synliggörs
              och att man tittar på dem liksom på de andra fallen för att kunna
              förebygga och skapa kunskap så att det inte ska hända igen. Vi
              fortsätter att driva den frågan.
            </seg>
            <seg n="2879d1f5">
              Våld mot papperslösa kvinnor är en fråga som jag har pratat om
              många gånger här. Det är den kanske mest utsatta gruppen av kvinnor
              som utsätts för våld därför att de inte finns. De kan inte gå
              till kvinnojourerna, om inte kommunen har tagit ansvar och är
              villig att betala. De vågar kanske inte gå till sjukvården, och
              de kan inte anmäla till polis. Att vara rädd och gömd, och nu
              ännu mer rädd därför att polisen jagar papperslösa, och dessutom
              behöva fly tillsammans med barn från en närstående man som utövar
              våld mot en, är en outhärdlig situation. Jag hoppas att det är
              fler än Vänsterpartiet och några partier till som kommer att driva
              den frågan så att det händer något. Jag är väldigt glad att regeringens
              samordnare Carin Götblad sade att hon i sitt arbete kommer att
              ha med frågan om våld mot papperslösa.
            </seg>
            <seg n="898ab201">
              Gömda kvinnors situation hänger ihop med asylsökande kvinnors
              villkor. Det händer tyvärr att Migrationsverket ger avslag därför
              att man har för dåliga kunskaper om hedersrelaterat våld och vad
              det innebär. Ibland är det de kvinnorna som sedan tvingas gömma
              sig.
            </seg>
            <seg n="7d8ee69e">
              Fru talman! Alla våldsutsatta kvinnor har rätt till samhällets
              skydd och stöd. I dag osynliggörs mäns våld mot äldre kvinnor.
              Det måste bli en ändring där. Kvinnor med funktionsnedsättning
              kan i dag bedömas som mindre trovärdiga om det hänger ihop med
              en psykisk sjukdom eller en intellektuell funktionsnedsättning.
              Deras speciella situation med ett många gånger stort beroende
              finns det bristande kunskap om. Många jourer är inte tillgängliga.
              Kvinnor med missbruk kan råka ut för synpunkten: Vad väntar du
              dig om du umgås i de miljöer som du gör? Bli först nykter eller
              fri från narkotikaberoende så kan vi göra något. De prioriteras
              bort, som Q-jouren till stora delar har gjort här i Helsingfors.
              Alla våldsutsatta kvinnor har rätt till skydd och stöd.
            </seg>
            <seg n="1445012b">
              Vi vill stärka kvinnojourernas ekonomi. Vi avsätter resurser
              till utbildning av personal i kommuner och landsting och kräver
              att mäns våld mot kvinnor ska finnas med i relevanta yrkesgruppers
              utbildning. Vi vill ha en handlingsplan för våld mot äldre med
              ett tydligt genusperspektiv. Kvinnor med funktionsnedsättning
              ska få samma skydd och stöd som alla andra när det gäller tillgängliga
              kvinnojourer. Det ska finnas kunskap om deras problem. Kvinnor
              och unga flickor i situationer med hedersrelaterat våld måste,
              när de har omkommit, finnas med i de dödsfallsutredningar som
              görs.
            </seg>
          </u>
          <note type="speaker" n="20b8e68f">
            Anf. 94 HELENA BOUVENG (M):
          </note>
          <u who="helena_bouveng_5e8f71" xml:id="i-712bf08cdb4e5def-0" n="0b627fef">
            <seg n="ab60331f">
              Fru talman! I dag har vi som sagt en debatt och en behandling
              av motioner rörande socialtjänstfrågor där hela 118 motionsyrkanden
              från 2011 och 2012 har kommit in. En hel del har hänt inom detta
              område, inte minst de senaste åren. Då tänker jag framför allt
              på den nya lagen om förstärkt skydd för unga där förändringarna
              trädde i kraft den 1 januari i år. I och med dessa lagförändringar
              stärktes skyddet för barn och unga som riskerar att fara eller
              far illa. Ett tydligt barnrättsperspektiv underströks, och de
              ungas egna åsikter blir alltmer vägande i en bedömning.
            </seg>
            <seg n="16cad81d">
              Alliansregeringen har tillsatt en särskild utredare som fått
              ett särskilt ansvar för att se över bestämmelserna i LVU, det
              vill säga bestämmelser om vård för unga. Särskilt fokus är på
              barnrättsperspektivet, rättssäkerheten och på att kvalitetsutveckla
              den sociala vården inom barn- och ungdomsvården, inte minst när
              det gäller tvångsvården.
            </seg>
            <seg n="842268ae">
              Fru talman! Det är inte alltid lagstiftningen inom detta område
              som är den mest framgångsrika vägen för att stärka människor i
              behov av hjälp. Det finns viktiga överenskommelser som kan vara
              nog så effektiva. Alldeles särskilt gläder jag mig åt den överenskommelse
              som regeringen träffat med landets kommuner och landsting, SKL.
              Där har man nationellt enats om ett arbete för att utveckla en
              evidensbaserad praktik inom just socialtjänsten.
            </seg>
            <seg n="4b6d0cc8">
              Personal som jag har träffat inom socialtjänsten runt om i landet
              vittnar om ett stort behov och önskemål att utifrån evidens verkligen
              kunna veta vilka insatser som faktiskt ger resultat, att kunna
              gå från ambulansutryckningar till ett arbete där de förebyggande
              insatserna står i centrum. För den lilla kommunen med få socialsekreterare
              och ett brett fält att arbeta inom välkomnas detta extra mycket.
            </seg>
            <seg n="f1ff392c">
              Detta med evidens kan tyckas självklart men har tyvärr inte alltid
              varit för givet taget inom socialtjänsten. Attityden till vikten
              av just evidens har dock, enligt min åsikt, ändrats betydligt
              de senaste åren i positiv riktning.
            </seg>
            <seg n="f2ad5bd3">
              Fru talman! Det är inte bara socialtjänstens innehåll som förändrats,
              utan vi har också sökt förstärka de mest ekonomiskt utsatta med
              olika riktade ekonomiska förstärkningar. Jag tänker på det höjda
              flerbarnstillägget, höjt bostadstillägg och nu senast en förstärkt
              föräldrapenning.
            </seg>
            <seg n="fece4f4e">
              Även normen för de ekonomiska bistånden höjdes 2012, något som
              inte har hänt på tolv år. För en ensamstående förälder med barn
              på exempelvis 11 och 15 år har det gett en höjning med 980 kronor
              per månad. Det är med all säkerhet en välkommen och viktig förstärkning
              för de familjer som har det tufft ekonomiskt. Samtidigt får det
              inte innebära att man stannar i ett försörjningsstöd i stället
              för att kunna komma i arbete. Vi som sitter i denna sal är säkert
              alla insatta i vilka negativa konsekvenser det innebär att långvarigt
              vara beroende av försörjningsstöd, inte minst för barnen.
            </seg>
            <seg n="a9a4f6c0">
              Därför tror jag, fru talman, att det viktigaste som nu är på
              gång under våren är regeringens aviserade förslag om att det i
              större utsträckning ska löna sig att gå från bidrag till arbete.
              Förslaget innebär att barn och skolungdomar får tjäna upp till
              44 500 kronor i stället för dagens 22 500 kronor per år utan att
              det påverkar det ekonomiska biståndet.
            </seg>
            <seg n="aadd668a">
              Den andra delen av förslaget innebär att 25 procent av den vuxnes
              arbetsinkomst inte kommer att påverka biståndets storlek. För
              att det i första hand ska nå personer, som tidigare har nämnts,
              vilka riskerar ett långvarigt bidragsberoende, börjar detta gälla
              för personer som fått försörjningsstöd i minst sex månader.
            </seg>
            <seg n="9938de33">
              Jag välkomnar denna proposition som regeringen aviserat mer än
              något annat. Vägen från utanförskap till innanförskap är vägen
              från bidrag till arbete.
            </seg>
            <seg n="eeba489b">
              Det tredje som jag vill beröra i detta betänkande är det stora
              antalet motioner angående våld i nära relation. Den av regeringen
              tillsatta samordnaren Carin Götblad, som fått i uppdrag att åstadkomma
              en kraftsamling i arbetet med att motverka våld i nära relationer,
              besökte utskottet så sent som förra veckan. Hon konstaterar att
              Sverige har kommit långt jämfört med andra länder men att det
              fortsatt finns mycket kvar att göra. Jag är av samma åsikt. Och
              frågan har länge varit en prioriterad fråga för alliansregeringen.
            </seg>
            <seg n="42e8a546">
              Brottsförebyggande rådet har utvärderat handlingsplanen för att
              bekämpa mäns våld mot kvinnor, hedersrelaterat våld och förtryck
              samt våld i samkönade relationer. Här konstaterar Brå att handlingsplanen
              har resulterat i en imponerande mängd aktiviteter och bidragit
              till en ökad medvetenhet inom de flesta professioner om hur viktigt
              det är att arbeta med de här frågorna. Även Nationellt centrum
              för kvinnofrid, NCK, bidrar mycket med att höja kunskapen på nationell
              nivå. Deras jour, som är öppen dygnet runt och med simultantolkning,
              är förmodligen otroligt viktig.
            </seg>
            <seg n="7342a0b4">
              Men, fru talman, en av de största utmaningarna som den nationella
              samordnaren har är förmodligen att få brottsutsatta att anmäla.
              Senast förra veckan gick det att läsa i medierna att de 30 000
              anmälningar som görs bara är toppen av ett isberg. Anledningarna
              till att anmälningar inte görs är förmodligen flera, och oro,
              rädsla, skam, beroendeställning och till och med ekonomi torde
              vara några av orsakerna till att inte anmälningar sker. Och vilket
              barn, precis som samordnaren sade, vill se till att dess förälder
              hamnar i fängelse?
            </seg>
            <seg n="b1b713bf">
              En annan fråga som samordnaren själv angav är hur vi får ut mer
              av alla de satsningar som är gjorda och att de otaliga instanser
              som kvinnan möter när hon faktiskt bestämt sig för att anmäla
              blir för henne omöjliga att hantera.
            </seg>
            <seg n="cee99294">
              Ett tredje område är ojämnheten i bemötandet runt om i Sverige
              och emellanåt de konflikter som råder myndigheter emellan.
            </seg>
            <seg n="539157c2">
              Jag ser fram emot den nationella samordnarens förslag på hur
              vi kan komma vidare med att möta människor som är utsatta för
              våld i en nära relation, att komma vidare med att fler anmäler
              och sist men inte minst att det förebyggande arbetet blir starkt.
              Det mest framgångsrika arbetet är trots allt det arbete som leder
              till att knytnäven inte höjs.
            </seg>
          </u>
          <note n="e6f176a3">
            Fru talman! Jag yrkar bifall till förslaget i betänkandet och
            avslag på samtliga reservationer.
          </note>
          <note type="speaker" n="f24f67c5">
            Anf. 95 EVA OLOFSSON (V) replik:
          </note>
          <u who="eva_olofsson_993bb0" xml:id="i-a1ff5083a98235be-1" n="bb71d671">
            <seg n="9a2824a8">
              Fru talman! Helena Bouveng sade här att det behövs fler anmälningar,
              men det finns ju en grupp kvinnor som inte kan anmäla, de papperslösa
              kvinnorna. Jag vill gärna veta hur Helena Bouveng ser på deras
              situation.
            </seg>
            <seg n="abb2b336">
              Ibland handlar det om att Migrationsverket helt enkelt har haft
              väldigt dålig kunskap om mäns våld mot kvinnor och hedersrelaterat
              våld till att kvinnor gömmer sig. I vissa fall är det väldigt
              svårt att kunna återvända till sitt hemland. Den möjligheten finns
              inte.
            </seg>
            <seg n="6fe29219">
              När man lever papperslös, gömd, förflyttar sig och kanske också
              har barn och det uppstår svåra våldssituationer är självklart
              frågan: Vart ska man ta vägen? Vad ska man göra? Man riskerar
              också att bli utnyttjad där man söker hjälpen.
            </seg>
            <seg n="d1d78405">
              De här kvinnorna är i stort sett totalt utlämnade. Jag tycker
              inte att vi kan ha det så i vårt land. Där har vi ingen anledning
              att vara stolta, möjligtvis de kommuner som har sagt att så får
              det inte vara. Men det finns inga beslut på nationell nivå.
            </seg>
            <seg n="6fe46f21">
              Jag vill gärna veta vad Moderaterna kan tänka sig att göra i
              den här frågan. Carin Götblad sade att hon skulle titta på den,
              och det var det första riktigt hoppfulla som jag har hört. Jag
              kan inte säga att det var från regeringshåll, för hon sitter ju
              inte i regeringen, och jag vet inte vad ni kommer att göra med
              hennes förslag. Men vad kommer Moderaterna att göra om det kommer
              ett förslag om att papperslösa kvinnor ska ha möjlighet att anmäla
              till rättsväsendet utan att bli utvisade, att de ska kunna söka
              skydd hos kvinnojourer och att kommuner ska kunna hjälpa dem att
              betala vad det kostar?
            </seg>
          </u>
          <note type="speaker" n="3e474174">
            Anf. 96 HELENA BOUVENG (M) replik:
          </note>
          <u who="helena_bouveng_5e8f71" xml:id="i-712bf08cdb4e5def-1" n="0b627fef">
            <seg n="98b39a6a">
              Fru talman! Jag delar Eva Olofssons starka oro för de här kvinnorna.
              Under min tid i justitieutskottet hade vi en hel del arbete och
              utredningar om just papperslösa kvinnor. Det är inte helt sällan
              som man blir utsatt, att man utnyttjas av illvilliga människor.
              Jag tror precis som Carin Götblad att här krävs det betydligt
              större kunskaper för att kunna hitta olika sätt och vägar att
              bemöta dessa ytterst utsatta kvinnor.
            </seg>
            <seg n="bd050429">
              Vad Carin Götblads förslag kommer att innebära vet inte jag.
              Men jag vet att det finns exempel på en hel del kommuner som aktivt
              har arbetat med att uppsöka dessa kvinnor, för man vet att de
              finns men man har inte tagit tag i det.
            </seg>
            <seg n="7d2f4a0f">
              Jag skulle inte bli förvånad om Carin Götblad exempelvis kommer
              att titta på hur Helsingforss socialtjänst jobbar när man hittat
              gömda kvinnor. Det handlar om att ge kvinnorna skydd och stöd
              och att de efter ett tag ska kunna hitta vägar att på något sätt
              återvända men inte komma i kontakt med de människor som har utsatt
              dem för fruktansvärda brott.
            </seg>
          </u>
          <note type="speaker" n="9a1e3731">
            Anf. 97 EVA OLOFSSON (V) replik:
          </note>
          <u who="eva_olofsson_993bb0" xml:id="i-a1ff5083a98235be-2" n="bb71d671">
            <seg n="c03587bf">
              Fru talman! Jag tror att den akuta frågan inte är så komplicerad,
              att kvinnorna måste ha någonstans att ta vägen. Det går att ordna
              här och nu om man bara vill. De som jobbar med de här kvinnorna
              har berättat för mig att livet är ett sådant kaos för dem och
              att bara få lugn och ro ett tag i trygghet gör att de kanske kan
              börja tänka klart på om de har några alternativ.
            </seg>
            <seg n="e1a6833d">
              Just våldssituationen man är utsatt för, att man tvingas lämna
              den man som man har gömt sig med, kanske gör det ännu möjligare
              att återvända hem. Och det kanske är helt möjligt att klara sig
              ensam med barn i det land som man ska återvända till.
            </seg>
            <seg n="ecd50506">
              Jag skulle vilja fråga Helena Bouveng: Om man ger de här kvinnorna
              skydd och stöd, ska de då förutsättas återvända? Om inte, ska
              de då inte söka skyddet och stödet? Ska de vara rädda för att
              polisen letar upp dem för att utvisa dem medan de söker hjälp?
            </seg>
          </u>
          <note type="speaker" n="2d950de2">
            Anf. 98 HELENA BOUVENG (M) replik:
          </note>
          <u who="helena_bouveng_5e8f71" xml:id="i-55f743ebb15ad6ff-0" n="0b627fef" next="i-9b6c4ef9bf4f9688-0">
            <seg n="5437e22c">
              Fru talman! Det finns kommuner och socialtjänster som är duktiga
              på att hitta och bemöta dessa kvinnor. Socialtjänst och polis
              har vittnat om att många av dem lever gömda och inte kommer fram,
              så en viktig del är att göra ett aktivt arbete för att hitta dessa
              otroligt utsatta kvinnor.
            </seg>
            <seg n="24c8d0cd">
              Precis som Eva Olofsson hoppas jag att Carin Götblad kommer med
              förslag som gör det möjligt för dessa kvinnor att få ett tryggt
              boende och kunna andas ut. Många av dem är dessutom oroliga för
              sina barn som har bevittnat och varit med om detta.
            </seg>
            <seg n="5036158a">
              Jag ser fram emot Carin Götblads förslag. Jag tror och hoppas
              att hon kommer att titta på de goda exempel som finns, för jag
              delar Eva Olofssons oro för dessa utsatta kvinnor.
            </seg>
          </u>
          <note n="9d557750">
            Ajournering
          </note>
          <note n="61d083cb">
            Kammaren beslutade kl. 15.50 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="helena_bouveng_5e8f71" xml:id="i-9b6c4ef9bf4f9688-0" n="0b627fef" prev="i-55f743ebb15ad6ff-0">
            <seg n="02d410b1">
              Återupptagna förhandlingar
            </seg>
          </u>
          <note n="9ec7c482">
            Förhandlingarna återupptogs kl. 16.00.
          </note>
          <note n="935b0568">
            11 § Beslut om ärenden som slutdebatterats den 20 mars
          </note>
          <note n="da07631d">
            Punkt 1
          </note>
          <note n="9c47d69c">
            Punkt 3
          </note>
          <note n="40ee0873">
            Punkt 4
          </note>
          <note n="9cb5a98c">
            Punkt 5
          </note>
          <note n="ba9577b7">
            Punkt 7
          </note>
          <note n="8f5686b2">
            Övriga punkter
          </note>
          <note n="9c47d69c">
            Punkt 3
          </note>
          <note n="2a3d0164">
            Punkt 6
          </note>
          <note n="ba9577b7">
            Punkt 7
          </note>
          <note n="b39d8c84">
            Punkt 8
          </note>
          <note n="eecc73bb">
            Punkt 13
          </note>
          <note n="8f5686b2">
            Övriga punkter
          </note>
          <note n="da07631d">
            Punkt 1
          </note>
          <note n="9c47d69c">
            Punkt 3
          </note>
          <note n="40ee0873">
            Punkt 4
          </note>
          <note n="ba9577b7">
            Punkt 7
          </note>
          <note n="b39d8c84">
            Punkt 8
          </note>
          <note n="8f5686b2">
            Övriga punkter
          </note>
          <note n="7fb4b11f">
            Punkt 10
          </note>
          <note n="b4d07b68">
            Punkt 14
          </note>
          <note n="8f5686b2">
            Övriga punkter
          </note>
          <note n="178c61b3">
            12 § Beslut om ärende som slutdebatterats vid dagens sammanträde
          </note>
          <note n="da07631d">
            Punkt 1
          </note>
          <note n="bf0d032c">
            Punkt 2
          </note>
          <note n="9c47d69c">
            Punkt 3
          </note>
          <note n="2a3d0164">
            Punkt 6
          </note>
          <note n="8f5686b2">
            Övriga punkter
          </note>
          <note n="10342851">
            13 § (forts. från 10 §) Socialtjänstfrågor (forts. SoU11)
          </note>
          <note type="speaker" n="9c6b3569">
            Anf. 99 MEERI WASBERG (S) replik:
          </note>
          <u who="meeri_wasberg_8279a7" xml:id="i-369ddb4d9ae052a6-1" n="b5d57ca2">
            <seg n="ac3d4be3">
              Herr talman! I debatten som föregick voteringen talade Helena
              om innanförskap och utanförskap och vägen däremellan. Den går
              både till och från, om jag förstod inlägget rätt.
            </seg>
            <seg n="d910bbaa">
              Det jag skulle vilja veta från Moderaternas sida är hur ni ser
              på att a-kassan och sjukförsäkringen krackelerar på det sätt som
              de gör nu genom er försorg. Vi ser att försörjningsstödet får
              ta en allt större del av den smällen ute i kommunerna.
            </seg>
            <seg n="4f29b961">
              Hur kommer det sig att man inte vill göra en översyn både av
              nivåer av försörjningsstöd och huruvida det är rimligt att särskild
              hänsyn tas till just ett långvarigt stödbehov, även om vi alla
              förmodligen är överens om att försörjningsstödet aldrig var tänkt
              för att kunna klara ett långvarigt försörjningsbehov?
            </seg>
          </u>
          <note type="speaker" n="038e0898">
            Anf. 100 HELENA BOUVENG (M) replik:
          </note>
          <u who="helena_bouveng_5e8f71" xml:id="i-712bf08cdb4e5def-2" n="0b627fef">
            <seg n="cfc75636">
              Herr talman! Jag kan först konstatera att för första gången på
              tolv år höjer vi nu normen för försörjningsstödet. Det orkade
              inte den före detta regeringen med. Detta gör vi trots att vi
              just nu lever i en tuff tid ekonomiskt. Lägg därtill att vi har
              förstärkt stödet, framför allt riktat till barnfamiljer. Vi ser
              att den ensamstående mamman har haft en tuff ekonomisk tid.
            </seg>
            <seg n="fe980580">
              Sedan går jag tillbaka till innanförskapet och utanförskapet.
              Det visar med all tydlighet att alliansregeringen definitivt har
              en rak linje vad gäller att människor ska gå från bidrag till
              arbete.
            </seg>
            <seg n="807db8d1">
              Därför är den aviserade propositionen, där man säger att det
              ska löna sig att gå från försörjningsstöd till arbete, otroligt
              viktig. Jag tror inte att det finns en enda forskare och inte
              heller Rädda Barnen som inte säger något annat än detta: Den värsta
              korrelationen när det gäller om det ska gå bra för barnen i framtiden
              eller inte är om de är uppväxta med försörjningsstöd.
            </seg>
            <seg n="15239a6f">
              Det är förödande att leva i dessa förhållanden under lång tid,
              inte minst för barnen. Därför är det så otroligt viktigt för alliansregeringen
              att det ska löna sig att gå från bidrag till arbete.
            </seg>
          </u>
          <note type="speaker" n="5c3b14e0">
            Anf. 101 MEERI WASBERG (S) replik:
          </note>
          <u who="meeri_wasberg_8279a7" xml:id="i-369ddb4d9ae052a6-2" n="b5d57ca2">
            <seg n="d1228438">
              Herr talman! Sanningen är att det alltid har lönat sig att gå
              från inget arbete till att ha ett arbete. Det lönar sig både ekonomiskt
              och socialt.
            </seg>
            <seg n="2a580226">
              Jag noterar att Helena nogsamt undviker diskussionen om den havererade
              a-kassan och sjukförsäkringen. Det är mycket intressant. Man ger
              med den ena handen och tar med den andra.
            </seg>
            <seg n="3c2f69d2">
              Jag skulle vilja påminna om de diskussioner som vi har fört och
              som det skrivs om i betänkandet. Det handlar till exempel om tillgången
              till dator och internet och att även dessa delar skulle ingå i
              ett beräkningsunderlag. Vi vet att mycket hanteras, inte minst
              när vi talar om möjligheten att söka ett arbete och att på det
              sättet kunna skapa sig möjligheter till egen försörjning.
            </seg>
            <seg n="f84108f6">
              Det är också en fråga om vilken typ av stöd som ges runt omkring.
              Men när det endast blir försörjningsstöd som är svaret får man
              nog anse att diskussionen om att gå från ett utanförskap till
              ett innanförskap och att vägen ska öppna sig genom den kommande
              propositionen ekar lite ihålig.
            </seg>
            <seg n="b1f4bd0c">
              Jag skulle gärna vilja att du i din avslutande replik kommenterade
              just relationen mellan a-kassan, sjukförsäkringen och försörjningsstöden,
              som vi ser öka.
            </seg>
          </u>
          <note type="speaker" n="5eb0f024">
            Anf. 102 HELENA BOUVENG (M) replik:
          </note>
          <u who="helena_bouveng_5e8f71" xml:id="i-712bf08cdb4e5def-3" n="0b627fef">
            <seg n="66a9e178">
              Herr talman! Jag tycker att det är lite märkligt av Meeri Wasberg
              att tala om en havererad sjukförsäkring. När vi tog över förtidspensionerades
              140 personer varje dag. Det kallar jag en haverering. Alliansregeringen
              har bestämt sig för att så behandlar inte vi människor. Vi tror
              att det är oerhört viktigt att det finns olika möjligheter att
              komma tillbaka till arbetsmarknaden. Det gjorde inte den förra
              regeringen någonting alls åt.
            </seg>
            <seg n="9b7e6260">
              Sedan påstår Meeri Wasberg att det alltid har lönat sig att arbeta.
              Socialt har det definitivt gjort det. Jag är helt överens med
              dig om det. Ibland kommer vikten av att tillhöra en arbetsgemenskap
              bort i debatten. Det är definitivt en annan del. Men det har inte
              alltid lönat sig ekonomiskt att gå från bidrag till arbete. Därför
              är de införda jobbskatteavdragen otroligt viktiga. Om jag har
              förstått er partiledare rätt är han beredd att gå med även här.
              Det är jag glad för.
            </seg>
            <seg n="744689e2">
              Sedan har vi en stor utmaning med dem som är långvarigt inne
              i ett försörjningsstöd när det gäller hur de ska hitta vägar in
              på arbetsmarknaden. Jag kan tycka att det är lite synd att Socialdemokraterna
              ibland fnyser åt jobb som kanske inte kräver den högsta utbildningen.
              Det ska löna sig i högre grad att gå från försörjningsstöd till
              arbete, och det ska vara möjligt att hitta arbeten som inte kräver
              den högsta högskolekompetensen.
            </seg>
            <seg n="724e9b30">
              Om vi jämför med andra länder ser vi att man där i betydligt
              högre grad har enklare arbeten att gå till. Jag tror att vi måste
              gå den vägen även i Sverige; annars kommer vi inte att klara av
              att fler människor kommer i arbete även här.
            </seg>
          </u>
          <note type="speaker" n="d86d9c86">
            Anf. 103 MARIA LUNDQVIST-BRÖMSTER (FP):
          </note>
          <u who="maria_lundqvist-bromster_4d5077" xml:id="i-a97422a2d325e3d9-0" n="a67e4913" next="i-447ed6ab6155ec00-0"/>
          <note n="80cb0e36">
            Herr talman! Jag vill börja med att yrka bifall till utskottets
            förslag i betänkandet och avslag på reservationerna.
          </note>
          <u who="maria_lundqvist-bromster_4d5077" xml:id="i-447ed6ab6155ec00-0" n="a67e4913" prev="i-a97422a2d325e3d9-0">
            <seg n="817f4674">
              Herr talman! Detta motionsbetänkande täcker många områden. Jag
              upplever dock att det har hänt mycket positivt rent lagstiftningsmässigt
              inom socialtjänsten. I januari i år fick vi flera lagändringar
              inom socialtjänstlagen för att stärka barnperspektivet och fokusera
              på barnets bästa. Vi har nu också en utredning på gång för att
              förstärka LVU lagen med särskilda bestämmelser om vård av unga.
              Man ska se över lagen, och syftet är även här att stärka barnrättsperspektivet
              och bidra till kvalitetsutveckling inom socialtjänsten. Socialtjänstlagen
              uttrycker att socialtjänsten ska vara av god kvalitet och att
              det ska finnas personal med lämplig utbildning och erfarenhet.
              Vidare ska verksamheten och kvaliteten systematiskt följas upp.
            </seg>
            <seg n="8a04152e">
              Herr talman! Vi kan lugnt konstatera att det ingår mycket i socialtjänstens
              uppdrag allt från beslut om försörjningsstöd, kontaktpersoner,
              kontaktfamiljer, samarbetssamtal vid vårdnadstvister, utredningar
              kring barn som far illa och placeringar till frågor kring missbruk,
              bara för att nämna några.
            </seg>
            <seg n="ec1ef703">
              Socialtjänsten ska arbeta förebyggande och verka för att barn
              och ungdomar växer upp under trygga förhållanden. Den ska samarbeta
              med hemmen och främja en allsidig personlighetsutveckling och
              en gynnsam fysisk och social utveckling hos barn och unga. Den
              ska också följa unga som riskerar en ogynnsam utveckling och ingripa
              om det är nödvändigt.
            </seg>
            <seg n="69419461">
              Att vara förälder är inte lätt, och lever man under svåra ekonomiska
              förhållanden påverkas man som familj. Stödet till föräldrar måste
              finnas för att upprätthålla åtagandena i barnkonventionen. Socialtjänsten
              måste se barnens behov och deras rätt till en gynnsam utveckling.
              Försörjningsstödet ska vara en hjälp till självhjälp; det ska
              inte stjälpa. Nu pågår, som flera har nämnt, ett lagstiftningsarbete
              som handlar om en jobbstimulans inom försörjningsstödet. Det välkomnar
              jag.
            </seg>
            <seg n="ed4efcf4">
              Herr talman! Med detta uppdrag krävs olika satsningar för att
              socialtjänsten ska kunna stärka sin kompetens och höja sin kvalitet.
              Regeringen har lagt många uppdrag på Socialstyrelsen för att följa
              upp och utvärdera. Man har också en årlig överenskommelse med
              SKL när det gäller en evidensbaserad praktik.
            </seg>
            <seg n="a64d2cdd">
              Herr talman! Våld i nära relationer är skamligt och något som
              man inte gärna pratar så mycket om. Men det är i högsta grad angeläget
              att stävja och att angripa. Våld i nära relationer kan anta många
              former. Det kan vara såväl fysiskt som psykiskt, sexuellt och
              materiellt. Det blir ofta allvarligare ju längre man är i en relation.
              Genom ett systematiskt bruk av olika former av våld och hot försöker
              förövaren kontrollera sitt offer och utöva makt över den brottsutsatta.
              Vi kan inte längre blunda för detta. Vi måste på alla nivåer se
              och lyfta det.
            </seg>
            <seg n="08786e11">
              Herr talman! Regeringen har nu utsett en nationell samordnare
              Carin Götblad. Det har nämnts av många. Hon har fått ett stort
              och viktigt uppdrag som täcker det mesta inom detta område. Det
              handlar om samverkan, om att effektivisera, om att höja kvaliteten
              och långsiktigheten i arbetet mot våld i nära relationer. I uppdraget
              ingår också att sprida och höja kunskapen inom området och att
              titta på hur kvinnojourers och andra organisationers verksamhet
              ska kunna förstärkas bara för att nämna några av hennes uppdrag.
            </seg>
            <seg n="43804c08">
              Herr talman! Arbetet mot mäns våld mot kvinnor, mot hedersrelaterat
              våld och förtryck och mot våld mot samkönade och personer med
              funktionsnedsättningar är högt prioriterat av regeringen. Man
              satsar dessutom årligen 109 miljoner kronor för att kvalitetsutveckla
              arbetet med våldsutsatta kvinnor, och med barn som har bevittnat
              våld och våldsutövare.
            </seg>
            <seg n="c6aa0096">
              Herr talman! Under de senaste åren har regeringen satsat på barnen,
              på barn i samhällsvård, på kvinnors utsatthet och på männen som
              utövar våld. Men vi kan inte luta oss tillbaka och nöja oss med
              det. Vi måste hela tiden driva detta arbete framåt, på alla nivåer.
            </seg>
            <seg n="72e62fd4">
              Det blev återigen tydligt för mig efter det att jag såg filmen
              Vi som överlevde en film som tar upp våldet mot äldre kvinnor.
              Vi måste förebygga, vi måste våga se, vi måste våga fråga och
              vi måste våga lyssna. Socialtjänsten och hälso- och sjukvården
              möter kvinnor, unga som gamla. Förskolan och skolan möter barnen
              barn som kanske lever i en familj där någon dagligen blir utsatt.
              Personal inom vård och omsorg och inom skola måste fortbildas
              och få handledning och stöd för att möta detta. Politiker inom
              våra socialnämnder måste få klart för sig vilket ansvar de har.
            </seg>
            <seg n="801c7111">
              Kvinnojourerna gör ett enormt arbete, och de har lång erfarenhet
              av att möta utsatta barn och kvinnor. Vi har också jourer dit
              män vänder sig. Manscentrum finns på flera ställen i vårt land.
              De utgör också en resurs. Samverkan med det civila samhället är
              oerhört viktigt i detta arbete.
            </seg>
            <seg n="08415f96">
              Till sist, herr talman, får vi inte glömma dem som ska utföra
              socialtjänstens breda uppdrag. Kraven på kompetens är höga. Vi
              behöver kontinuitet och långsiktighet också vad gäller personalförsörjningen.
              Det är svåra och tunga ärenden som landar i socialsekreterarnas
              knän. Det handlar om uppdrag som innebär ingripande beslut som
              ibland har livsavgörande betydelse. Dessa villkor måste också
              tas i beaktande när vi ska utveckla socialtjänsten.
            </seg>
          </u>
          <note type="speaker" n="87153edb">
            Anf. 104 MAGNUS EHRENCRONA (MP) replik:
          </note>
          <u who="magnus_ehrencrona_161a69" xml:id="i-f1991c077ed2c9ff-0" n="943e20d8">
            <seg n="8254ee57">
              Herr talman! Jag lyssnade rätt ingående på Maria Lundqvist-Brömsters
              inlägg. Jag noterade att barnperspektivet nämndes i början. I
              mitt anförande tog jag upp att man inte får dator och internet
              beviljat. Det är inte nämnt i 69 procent av de kommunala styrdokument
              som undersökningen omfattade.
            </seg>
            <seg n="c5df8a41">
              Då är min fråga till Maria Lundqvist-Brömster: Vad anser Folkpartiet
              i den frågan?
            </seg>
          </u>
          <note type="speaker" n="87e58f02">
            Anf. 105 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_4d5077" xml:id="i-9cbcd586adc7d5e2-0" n="a67e4913">
            <seg n="c0409f6d">
              Herr talman! Magnus Ehrencrona frågar vad Folkpartiet tycker
              i den här frågan. Vi har ett landsmötesbeslut på att internet
              ska in i riksnormen. Det ställningstagandet har vi gjort. Jag
              tror inte att det behöver vara så långt bort. Det handlar om en
              rubrik. Det föreslog även Socialstyrelsen när de kartlade detta.
              Det står tidningar nu, och jag tror att det står telefon. Man
              kan ju prata om it och kommunikation. Då ändrar man det ganska
              enkelt.
            </seg>
            <seg n="49db8e3c">
              Jag är ganska övertygad om att om man frågar på socialkontoret
              och det finns barn i familjen, till exempel barn med särskilda
              behov, som har dyslexi och behöver extra hjälpmedel, kan man få
              internet med i normen. Man ska trots allt göra individuella bedömningar,
              och man ska ha barnperspektivet i fokus. Jag kan tycka att det
              är en ganska enkel sak att ändra just den raden när det gäller
              riksnormen.
            </seg>
            <seg n="179ce430">
              I sin översyn av de här lokala styrdokumenten tog Socialstyrelsen
              dessutom upp att barnperspektivet saknas i en del av de här rubrikerna.
              Och vi har ju en barnkonvention. Det är någonting som man ska
              jobba med i helheten.
            </seg>
          </u>
          <note type="speaker" n="c8d64124">
            Anf. 106 MAGNUS EHRENCRONA (MP) replik:
          </note>
          <u who="magnus_ehrencrona_161a69" xml:id="i-f1991c077ed2c9ff-1" n="943e20d8">
            <seg n="9a040d32">
              Herr talman! Tack för det svaret! Vi i Miljöpartiet tycker att
              det är lite svepande på s. 23 i det betänkande som vi behandlar
              i dag. Det står så här: Av rapporten framgår att det förekommer
              att de kommunala styrdokumenten medger att tillgång till dator
              och internet ingår i en skälig levnadsnivå och berättigar till
              ekonomiskt bistånd samt att detta i många fall gäller barnfamiljer.
              Riksdagen bör inte ta något initiativ med anledning av motionerna.
            </seg>
            <seg n="e4813781">
              I Socialstyrelsens rapport står det att det nekas helt i 9 procent
              av fallen. I 69 procent finns det inte nämnt, så där kan det gå
              lite hur som helst. Som det ser ut i dag är det en mycket liten
              andel där det är en självklarhet att det beviljas.
            </seg>
            <seg n="d48a98cc">
              Vi tycker att det hade varit lite klädsamt att det hade funnits
              någon text om detta från utskottsmajoritetens sida. Det hade varit
              bra om man hade vågat ta ett steg i positiv riktning och ändrat
              namn på den här behovsposten till Information och kommunikation.
            </seg>
            <seg n="7c53b0ee">
              Men det är bra att Folkpartiets partilinje är att man ska göra
              en sådan här ändring i ett längre perspektiv. Jag uppfattar det
              så, men i det här läget är det olyckligt att utskottsmajoriteten
              inte har tagit något steg i den riktningen.
            </seg>
          </u>
          <note type="speaker" n="c8d8accc">
            Anf. 107 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_4d5077" xml:id="i-9cbcd586adc7d5e2-1" n="a67e4913">
            <seg n="57f05888">
              Herr talman! Anledningen till att det står som det gör i texten
              är väl också att vi lutar oss ganska mycket mot hur det ser ut
              i praktiken. Man måste göra individuella bedömningar. Jag har
              varit i kontakt med flera socialkontor med anledning av detta.
              Jag har fått den uppfattningen att när barn finns i familjen och
              behöver hjälpmedel gör socialtjänsten en individuell bedömning
              av detta.
            </seg>
            <seg n="81a09a24">
              Jag tror inte att det här är en stridsfråga inom Alliansen. Det
              handlar om att ändra en rubrik. Vi lever i den typen av kommunikationssamhälle.
              Många har inte papperstidningen längre, utan de läser tidningen
              på nätet. Det är en ganska liten sak att ändra en rubrik i riksnormen.
            </seg>
          </u>
          <note type="speaker" n="e261e56c">
            Anf. 108 EVA OLOFSSON (V) replik:
          </note>
          <u who="eva_olofsson_993bb0" xml:id="i-a1ff5083a98235be-3" n="bb71d671">
            <seg n="f7b715a8">
              Herr talman! Det vore positivt. Den första översynen och förslaget
              på en sådan här liten förändring från Socialstyrelsen kom ju 2007.
              Man har haft nästan fem år på sig. Vi kan hoppas att man hinner
              med detta före valet, annars fixar vi det efter valet.
            </seg>
            <seg n="cb15dfe2">
              Jag tycker att det var bra att Maria Lundqvist-Brömster tog upp
              vikten av att titta på barnens situation och möjligheterna för
              dem som jobbar på socialkontoren att göra sitt jobb.
            </seg>
            <seg n="d971071b">
              Jag vet inte om Maria Lundqvist-Brömster har hunnit titta på
              DN Debatt i dag där socialsekreterarna i Helsingfors slår larm.
              De skriver helt enkelt: Problemet är att över detta arbete svävar
              en budget som vi ska hålla, vilket påverkar vårt arbete långt
              mer än vad man kan tro. Det gör att arbetsbelastningen blir hög.
              Vi kan inte arbeta med mer än det som är akut. Kvaliteten på våra
              utredningar blir inte rättssäker. Med den budget vi har i dag
              finns inte den ekonomiska möjligheten att följa lagen. Vi har
              inte tid. Vi borde anmäla enligt lex Sarah, skriver de, att barn
              drabbas hårt av ständigt förlängda utredningar och att vi inte
              har möjlighet att ge hjälp till föräldrar vars barn är i familjevård
              för att barnen ska kunna återvända hem till sina föräldrar. Vi
              kan inte göra de insatser som familjer med stora behov behöver
              eftersom resurserna inte räcker till.
            </seg>
            <seg n="ea2902b7">
              De fortsätter att beskriva en verklighet där budskapet är: Håll
              budget även om du inte följer socialtjänstlagen! Chefer i organisationen
              som står upp för att man ska följa lagen och göra individuella
              bedömningar får helt enkelt lämna sina jobb.
            </seg>
            <seg n="d11e0aa7">
              Jag tycker att det är en viktig varningssignal. Man hör från
              flera kommuner att det är budgeten som gäller och inte socialtjänstlagen.
              Det blir ett mycket starkt tryck nedåt.
            </seg>
            <seg n="6a33d7c3">
              Jag skulle vilja veta på vilket sätt Maria Lundqvist-Brömster
              och Folkpartiet vill försöka bryta den här tystnaden som hotar
              på socialkontoren.
            </seg>
          </u>
          <note type="speaker" n="1f39e97a">
            Anf. 109 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_4d5077" xml:id="i-9cbcd586adc7d5e2-2" n="a67e4913">
            <seg n="dc76defb">
              Herr talman! Jag sade faktiskt i mitt anförande att jag tycker
              att det ligger ett mycket stort ansvar på socialnämndens politiker,
              Eva Olofsson. Det är ändå de som har det yttersta ansvaret för
              socialtjänstens verksamhet. Jag känner igen detta. Jag har läst
              det. Jag har själv jobbat inom socialtjänsten. Det är ett tag
              sedan nu. Det var i slutet av 90-talet. Jag vet att vi också gick
              till våra politiker i nämnden och sade att vi inte hann med att
              starta och slutföra utredningar på grund av för hög arbetsbelastning,
              och sedan fanns också detta med budgeten.
            </seg>
            <seg n="69fc2817">
              Oavsett politiskt styre nationellt har det här tyvärr följt med
              socialtjänsten. Det är allvarligt. Det strider mot socialtjänstlagen,
              barnkonventionen och flera av FN:s rättighetstexter. Det är självklart
              att politikerna måste ta tag i detta och prioritera de här områdena
              inom socialtjänsten. Det är ett dilemma att många socialsekreterare
              flyr socialtjänsten på grund av den höga arbetsbelastningen. Då
              får vi ingen kontinuitet och ingen långsiktighet heller i de här
              så viktiga ärendena som man ska utreda.
            </seg>
          </u>
          <note type="speaker" n="ec8b6774">
            Anf. 110 EVA OLOFSSON (V) replik:
          </note>
          <u who="eva_olofsson_993bb0" xml:id="i-a1ff5083a98235be-4" n="bb71d671">
            <seg n="acab680a">
              Herr talman! Det finns en risk i detta som jag tycker är viktig
              för oss att ta på allvar. Vi har sagt att barnen har rätt till
              en egen socialsekreterare när de är omhändertagna. Det följer
              med lite pengar, men med en ekonomisk press på socialtjänsten
              kan man bli lite rädd för att det inte blir så bra som vi har
              tänkt oss.
            </seg>
            <seg n="d78028f0">
              Jag skulle också vilja ställa en fråga om dem som går ett år
              och ibland mer än tre år. Det är en grupp som ökar. Är det inte
              mycket viktigt att titta på dem utifrån ett barnperspektiv och
              se till att det finns ett utrymme för barnen att få ta del av
              det som alla andra barn får ta del av så att de inte hamnar utanför
              redan under sin uppväxt?
            </seg>
            <seg n="c598387b">
              Vi var och lyssnade på sir Michael Marmot, folkhälsans stora
              guru. Han sade att satsningar på de uppväxande barnen är någonting
              som egentligen alla är överens om och som alla säger att vi måste
              göra.
            </seg>
            <seg n="35bc2dc5">
              Jag tycker att vi kan se att det finns en grupp barn vars familj
              lever på försörjningsstöd, ganska många också med ensamstående
              föräldrar, som får leva under knappa förhållanden under lång tid.
              Det vore väl en idé att se över detta, för svaret kan inte vara:
              I verkligheten ska man inte ha det så här, för i verkligheten
              ska man ha stöd under en kort period. Rätt svar måste vara hur
              det ser ut i verkligheten. Svaret kan inte heller bara vara att
              föräldrarna ska i arbete. Vi tycker alla att det är det bästa,
              men när det gäller de familjer där de vuxna inte får arbete under
              en överskådlig period måste vi se till att barnen får en bra uppväxt.
            </seg>
          </u>
          <note type="speaker" n="c5b31295">
            Anf. 111 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_4d5077" xml:id="i-9cbcd586adc7d5e2-3" n="a67e4913">
            <seg n="8ec4ceba">
              Herr talman! Självklart ska barnen få stöd, och barnperspektivet
              ska gälla vid bedömningarna av rätten till försörjningsstöd. Det
              finns familjer som har försörjningsstöd under en lång tid, så
              är det. Man försöker från socialtjänstens sida nu att erbjuda
              praktik och olika typer av anställningar för introduktion på arbetsmarknaden,
              men jag kommer från en liten kommun och jag vet att det minsann
              inte är så enkelt. Barnen är viktiga, och precis som Eva Olofsson
              säger är det där vi ska säkra så att det blir en så positiv utveckling
              som möjligt.
            </seg>
            <seg n="ae6c8695">
              Det regeringen gör nu är att titta på det här med evidenspraktik
              och dessutom titta på hur man bättre kan jobba med systematisering
              och uppföljning för att säkra att man har kvalitet inom socialtjänsten.
              Pengar har getts till kommunerna för att de ska kunna jobba med
              den översynen. Jag tycker att det är oerhört viktigt, för det
              handlar om flera saker. Det handlar om evidens, om hur man strukturerar
              sitt arbete, om att se till att ta till vara socialsekreterarnas
              kompetens och stärka den, och det handlar om att barnperspektivet
              ska gälla.
            </seg>
          </u>
          <note type="speaker" n="412c8116">
            Anf. 112 MEERI WASBERG (S) replik:
          </note>
          <u who="meeri_wasberg_8279a7" xml:id="i-369ddb4d9ae052a6-3" n="b5d57ca2">
            <seg n="4a2043e9">
              Herr talman! Vi är många som skulle kunna tala länge om den ofrihet
              som det innebär att vara beroende av försörjningsstöd, särskilt
              om man är det under lång tid. Din allianskollega talade om jobbskatteavdrag
              och det här med enklare jobb. Jag är intresserad av Folkpartiets
              reflexioner om det här med synen på den nordiska modellen, den
              svenska modellen, som ändå har gått ut på att mindre framgångsrika
              företag trängs undan till förmån för företag som klarar sig bättre
              och att det betyder att vissa enklare jobb kommer att slås ut
              medan andra växer fram, vilket i och för sig förutsätter att man
              satsar på forskning, utveckling och utbildning. Det finns heller
              ingenting som är så förödande för en person som att hans eller
              hennes kompetens inte används i den utsträckning som den skulle
              kunna göra. Allt det där sammantaget skulle kunna bidra till att
              man skapar olika typer av undanträngningseffekter på arbetsmarknaden.
            </seg>
            <seg n="aa6cc8d3">
              Vi kan se att a-kassan och sjukförsäkringen inte fungerar och
              att det finns ett stort inflöde från dessa försäkringar till försörjningsstödet,
              vilket innebär extra stora utmaningar för kommunen.
            </seg>
            <seg n="fa91df7d">
              Jag är alltså lite intresserad av att ta del av Folkpartiets
              resonemang kring de här frågorna.
            </seg>
          </u>
          <note type="speaker" n="16203376">
            Anf. 113 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_4d5077" xml:id="i-9cbcd586adc7d5e2-4" n="a67e4913">
            <seg n="0d05d2c2">
              Herr talman! Folkpartiet ska ju ha sitt landsmöte i november.
              Vi har som ni kanske känner till ett förslag på ett partiprogram
              som ska diskuteras där vi har synpunkter både på a-kassan och
              på sjukförsäkringen.
            </seg>
            <seg n="450943eb">
              Ni från oppositionen brukar säga till oss att vi inte ska prata
              om hur det var före 2006, men jag tycker att det första beslutet
              som gjordes kring sjukförsäkringen av alliansregeringen det gjorde
              jag kanske inte vågen för justerades och blev bättre. Jag har
              varit ute mycket och mött Arbetsförmedlingen och även Försäkringskassan,
              och just det här med rehabiliteringskedjan och möjligheten att
              få en period efter utförsäkring då man kan försöka komma tillbaka
              i jobb uppskattas både av dem som är berörda och av Försäkringskassan
              och Arbetsförmedlingen. Fungerar det sedan inte finns möjligheten
              att återgå till sjukförsäkringen. Visst kan man säga att det finns
              flera som har återgått och som inte har kommit i jobb, men hade
              vi inte haft rehabiliteringskedjan och det här försöket med praktik
              och möjlighet till lärlingsplatser hade ännu färre fått ett arbete.
              En del har ändå fått en sysselsättning av något slag. Det tycker
              jag ändå är bra.
            </seg>
            <seg n="e97d09d4">
              Det viktiga är att ha ett skyddssystem och ett nätverk för den
              enskilda människan så att ingen faller mellan stolarna. Jobb är
              viktigt för alla. Jag har mött klienter som har gått på försörjningsstöd
              länge och fått beskedet att gå till Arbetsförmedlingen. Sedan
              säger Arbetsförmedlingen att man ska gå till Försäkringskassan,
              och man bollas fram och tillbaka. Den promenaden har gjorts i
              många år, även på 90-talet, och det känns inte bra alls.
            </seg>
          </u>
          <note type="speaker" n="a09035ca">
            Anf. 114 MEERI WASBERG (S) replik:
          </note>
          <u who="meeri_wasberg_8279a7" xml:id="i-369ddb4d9ae052a6-4" n="b5d57ca2">
            <seg n="50edc30f">
              Herr talman! Den vandringen gör folk fortfarande tyvärr. Det
              finns en hel del problem med alla de här olika systemen. Jag noterar
              att Maria Lundqvist-Brömster inte på något sätt berör den utmaning
              som det innebär för kommunerna när staten inte får våra socialförsäkringssystem
              att fungera på det mest optimala sättet. Det innebär som sagt
              en ofrihet att vara utlämnad till försörjningsstödet, som till
              sin yttersta konsekvens handlar om överlevnad. Maria Lundqvist-Brömster
              gav heller inga kommentarer kring hur arbetsmarknadens funktionssätt
              påverkar de här sakerna.
            </seg>
            <seg n="f4949885">
              Jag är lite bekymrad över att det saknas en riktning framåt i
              det som kommer. Det talas mycket om det som var och det talas
              mycket om det som har gjorts, men det talas inte mycket om hur
              man ser på saker och ting framåt och inte heller ges några kommentarer
              kring de problem och utmaningar som de förändringar som har gjorts
              bidrar med. Sedan är det inte heller så att möjligheten till praktik
              och till utbildning inte fanns tidigare. Alla nya solar är inte
              nya, om man uttrycker sig så.
            </seg>
            <seg n="49ccb229">
              Jag vill ge dig chansen att i din avslutande replik återkomma
              till hur Folkpartiet ser på de här utmaningarna för kommunerna.
              Ytterst är det naturligtvis en utmaning för de enskilda individerna,
              men det går inte att komma ifrån att när statens system inte längre
              fungerar läggs belastningen ut på kommunerna.
            </seg>
          </u>
          <note type="speaker" n="2befdab0">
            Anf. 115 MARIA LUNDQVIST-BRÖMSTER (FP) replik:
          </note>
          <u who="maria_lundqvist-bromster_4d5077" xml:id="i-9cbcd586adc7d5e2-5" n="a67e4913">
            <seg n="61af73ad">
              Herr talman! Alliansregeringen har satsat ganska ordentligt på
              kommunerna i form av allmänna statsbidrag. Vi har även satsat
              på många reformer inom skolans område, såväl inom grundskolan
              och gymnasieskolan som inom folkbildningen, yrkeshögskola, yrkesutbildning
              och komvux. Utbildning är det viktigaste när man pratar om den
              enskildes chans att komma in på arbetsmarknaden.
            </seg>
            <seg n="781946d1">
              Du pratade om företag, och socialt företagande fyller en oerhört
              viktig funktion. De har fått ett bra stöd från regeringens sida
              att utveckla sin verksamhet. Vi har sedan de satsningar som har
              nämnts i tidigare repliker kring jobbskatteavdragen, olika typer
              av sysselsättningsgaranti och så vidare. Jag håller inte med om
              att vi inte går framåt, för vi har gjort enorma satsaningar på
              utbildningsområdet. Vi satsar både på lärare och på förskollärare.
              Redan i tidig ålder ska barn känna att de får det stöd som de
              behöver och det lärande som de har rätt till. Skolsatsningarna
              finns alltså där.
            </seg>
            <seg n="65cdb42c">
              Vi har satsningar på omvårdnadslyft inom äldreomsorgen och inom
              vård och omsorg för kommunerna, liksom investeringsstöd för att
              bygga äldreboenden och andra boenden. RUT-avdraget, som jag vet
              att oppositionen inte tycker om, har inneburit att det har startats
              en hel del företag. Det är också en del av att försöka tänka framåt,
              tycker vi.
            </seg>
          </u>
          <note type="speaker" n="285d8e3a">
            Anf. 116 RICKARD NORDIN (C):
          </note>
          <u who="lise_nordin_4160b2" xml:id="i-280eaf7ec8e5e2a3-0" n="5d91ac48">
            <seg n="f857eab9">
              Herr talman! Jag vill börja med att yrka bifall till utskottets
              förslag och avslag på reservationerna.
            </seg>
            <seg n="c34d5a2e">
              Försörjningsstödet är det offentliga samhällets yttersta ekonomiska
              skyddsnät. Liksom övriga bidragssystem är försörjningsstödet en
              förutsättning för ett solidariskt samhälle. Samtidigt kan systemen
              om de utformas på fel sätt i stället förstärka utanförskapet bland
              vissa grupper.
            </seg>
            <seg n="9766ce4d">
              Personer som får ekonomiskt bistånd i dag befinner sig ofta långt
              från arbetsmarknaden. En stor del av gruppen långvariga biståndsmottagare
              utgörs av utrikes födda, som ofta saknar nätverk och kontakter.
              Men även ungdomar som saknar erfarenhet, inte minst arbetslivserfarenhet,
              har svårt att ta sig in på arbetsmarknaden och står också för
              en stor del.
            </seg>
            <seg n="75536338">
              De som missbrukar droger och även spel återfinns ibland här.
              Eftersom spelmissbruk ännu inte riktigt har klassats tillsammans
              med alkohol och narkotika finns det också med i dagens betänkande.
              Jag vill lyfta fram det lite extra. Jag ser också fram emot det
              arbete med klassningar som görs i USA med DMV-IV, som förhoppningsvis
              gör att vi så småningom kan diskutera detta tillsammans med alla
              andra missbruk.
            </seg>
            <seg n="6b77d42a">
              Jag ser också fram emot det arbete som pågår inom Regeringskansliet
              och ska presenteras i början av juni, enligt vad finansmarknadsminister
              Peter Norman lovade på kulturutskottet häromveckan. Jag förutsätter
              att den fråga som Miljöpartiet lyfte upp om socialtjänstlagen
              finns med, vilket Alliansen i kulturutskottet har uttryckt önskemål
              om.
            </seg>
            <seg n="da1d167a">
              Schablonbilden av en spelmissbrukare är en ung man som spelar
              poker på nätet. Det är också ganska intressant att ämnet här i
              debatten lyfts upp av två unga män. Man glömmer ofta de äldre
              kvinnor som utgör en stor del av dem som är spelmissbrukare och
              som återfinns i bingohallar och på andra ställen. De har också
              ofta redan knappa marginaler. Det behövs ett större jämställdhetstänk
              och en verklighetsförankring i synen på spelmissbruk. Jag hoppas
              att de tankegångarna genomsyrar det regeringen kommer att lägga
              fram.
            </seg>
            <seg n="ccbe64ad">
              Det är av största vikt att få till en spelreglering som inkluderar
              även utländska bolag, för att få en sammanhållen bild av problematiken
              och öka möjligheterna att hjälpa till när spelandet går från spännande
              hobby till ett problematiskt missbruk.
            </seg>
            <seg n="cd8d536d">
              Men för att återgå till försörjningsstödet: För att skapa möjligheter
              för dem som befinner sig där att komma tillbaka till arbete och
              egen försörjning behövs givetvis först och främst fler jobb. Men
              det krävs också insatser för att sänka trösklarna till arbetsmarknaden,
              som fortfarande är alltför höga.
            </seg>
            <seg n="89ad8879">
              Försörjningsstödet har under åratal av socialdemokratiskt styre
              utvecklats till en fattigdomsfälla. I stället för att fungera
              som ett kortvarigt stöd har det ekonomiska biståndet för många
              blivit en långvarig försörjning, vars uppbyggnad på flera sätt
              har motverkat en väg tillbaka till arbetslivet. Detta har drabbat
              inte minst familjer med knappa marginaler. Det är barn i dessa
              familjer som ofta brukar beskrivas leva i barnfattigdom.
            </seg>
            <seg n="20767414">
              För den som i dag vill pröva att arbeta deltid uppstår hundraprocentiga
              marginaleffekter. Eftersom biståndet minskar med samma belopp
              som biståndsmottagaren tjänar är det lönlöst att arbeta några
              timmar per vecka. Samma sak gällde tidigare oavsett vem i hushållet
              som började arbeta. Även den ungdom som har fått ett sommarjobb
              blir av med sina pengar. Därför är den översyn av riksnormen som
              regeringen nu genomför mycket viktig.
            </seg>
            <seg n="a74f0026">
              Redan 2007 förändrades detta för de sommarjobbande ungdomarna,
              för att de skulle få tjäna ett halvt prisbasbelopp, drygt 22 000
              kronor. Nu dubblar vi det till 44 500 kronor. Det är en viktig
              förändring. Det är helt orimligt att barn ska försörja sina egna
              föräldrar, dels för att den som är ung och vill tjäna lite pengar
              inte ska straffas, dels för att det är ett viktigt led i att bekämpa
              ungdomsarbetslöshet och barnfattigdom.
            </seg>
            <seg n="e9cba079">
              Den andra förändringen är att ta bort de hundraprocentiga marginaleffekterna.
              Det innebär att 25 procent av arbetsinkomsterna inte ska räknas
              av från biståndet. Det är viktigt. Precis som vi har hört innan
              ska det löna sig att gå från bidrag till arbete. Då gäller det
              också att det ska vara lönsamt att gå till ett vitt arbete.
            </seg>
            <seg n="364ed3e3">
              Centerpartiet anser också att riksnormen för försörjningsstödet
              borde omfatta även internetabonnemang. Vi jobbar på det inom regeringen.
              Det är den vägen vi sköter vår regeringspolitik. Tanken med försörjningsstöd
              är att det ska vara ett stöd för att komma i egen försörjning.
              I dag går både jobbsökande och kontakter med myndigheter i allt
              högre grad via internet. Därför borde det vara en självklarhet
              att låta internetabonnemang ingå i riksnormen.
            </seg>
            <seg n="b69de81a">
              De förändringar som alliansregeringen nu genomför är viktiga
              steg för att bryta människors utanförskap. Reformerna ska ses
              i ljuset av det ointresse från vänsterhåll att förändra försörjningsstödet
              som har funnits genom åren. Det uppenbara resultatet av att en
              grupp människor på detta sätt har låsts ute från arbetsmarknaden
              har givetvis varit långvarig arbetslöshet. Den långsiktiga effekten
              den som inte syns i någon offentlig statistik är att människor
              gradvis tappar hoppet och tron på sin egen förmåga. Det kan inte
              ses som något annat än ett misslyckande.
            </seg>
            <seg n="95d16c4a">
              Barn som växer upp i fattiga familjer har i stort sett alltid
              en eller två arbetslösa föräldrar. Om man verkligen menar allvar
              med att minska barnfattigdomen måste man rikta förslag mot att
              fler föräldrar kommer i arbete och får riktade stödinsatser. Då
              är de här förändringarna nödvändiga. Ett annat steg handlar om
              att förbättra situationen ekonomiskt på andra sätt, exempelvis
              genom den höjning av flerbarnstilläggen och det särskilda bidraget
              inom bostadsbidraget som regeringen nyss har genomfört.
            </seg>
            <seg n="a015b92b">
              Dessutom behövs jobbskapande insatser, och där talar vi om ROT-avdrag,
              RUT-avdrag, sänkt restaurangmoms, sänkt arbetsgivaravgift och
              förändringar i turordningsreglerna, vilka alla är åtgärder som
              leder till fler jobb och därmed minskad barnfattigdom.
            </seg>
            <seg n="8d8fc617">
              Slutligen: De förändringar som alliansregeringen nu genomför
              handlar om att ge människor en verklig chans att komma tillbaka
              till arbete. I stället för att ge upp och stämpla ofta fullt friska,
              arbetsföra personer som hopplösa fall sänder vi nu en viktig signal
              om att samhället ska hjälpa människor från inlåsning i utanförskap
              till delaktighet i arbetslivet. Det är på detta sätt utanförskapet
              oavsett om det syns i skepnaden av barnfattigdom, ungdomsarbetslöshet
              eller långvarigt bidragsberoende kan brytas på allvar.
            </seg>
          </u>
          <note type="speaker" n="5a409308">
            Anf. 117 EVA OLOFSSON (V) replik:
          </note>
          <u who="eva_olofsson_993bb0" xml:id="i-a1ff5083a98235be-5" n="bb71d671">
            <seg n="1fbb5d77">
              Herr talman! Jag skulle gärna rekommendera Rickard Nordin många
              studiebesök ute på socialkontoren. Man får inte försörjningsstöd
              utan att söka jobb om man är fullt frisk och kan jobba. Det låter
              som om det går omkring tusentals människor och väljer att gå på
              försörjningsstöd eftersom de inte vill jobba, men så ser ju inte
              verkligheten ut. Det är tuffa krav på att vara arbetssökande om
              man ska få försörjningsstöd. Det tror jag att Rickard Nordin vet
              också, att verkligheten ser ut så.
            </seg>
            <seg n="8223878f">
              Det jag funderar mycket på, när man ger bilden av att det ska
              vara så lätt att gå på försörjningsstöd, är vilken bild man har
              av de människor som går på försörjningsstöd att de inte vill jobba,
              att de inte söker sig en bättre framtid, att de inte ser möjligheter
              för sig och sina barn.
            </seg>
            <seg n="9d7069df">
              När jag är ute på socialkontoret kan jag säga att det inte är
              de människorna fullt friska arbetsföra som man är bekymrad över
              och jobbar med i åratal, utan det är människor som många gånger
              ligger långt från arbetsmarknaden. Dem som du pratar om är de
              som är inne några månader och sedan försvinner. Det är människor
              som kanske är lågutbildade. Ibland kommer de från andra länder
              där kvinnor av tradition kanske bara har gått kort tid i skolan.
              Det är andra människor som har psykisk problematik, ibland missbruksproblematik,
              och det är människor som på olika sätt har svårt att få ett jobb.
            </seg>
            <seg n="5fc9540a">
              Jag tycker att det är viktigt att vi går från en nidbild av att
              de bara går runt och går på bidrag, på försörjningsstöd, för sitt
              nöjes skull. De pengarna räcker inte långt, och man får dem inte
              om man inte söker jobb.
            </seg>
            <seg n="ea1833fb">
              För de människor som har lång väg att gå behövs det mer samordnade
              insatser för rehabilitering för att komma i jobb. Socialstyrelsen
              var mycket tydlig och sade: Det här fungerar inte. I stället för
              att lägga skulden på dem som går på försörjningsstöd skulle jag
              vilja veta vad Rickard Nordin vill göra för att det ska bli ett
              bättre samordnat stöd.
            </seg>
          </u>
          <note type="speaker" n="2d3321c1">
            Anf. 118 RICKARD NORDIN (C) replik:
          </note>
          <u who="lise_nordin_4160b2" xml:id="i-280eaf7ec8e5e2a3-1" n="5d91ac48">
            <seg n="7babd5f9">
              Herr talman! Jag vet inte vilket anförande Eva Olofsson hörde.
              Jag pratade om att försörjningsstöd har blivit en fattigdomsfälla.
              Jag pratade om hur viktigt det är att det lönar sig att komma
              tillbaka till arbete, för det ska bli en större morot. Det ska
              ge fler ekonomiska möjligheter till dem som faktiskt befinner
              sig i försörjningsstöd i dag.
            </seg>
            <seg n="ea9e2082">
              Jag talade om alla de jobbskapande åtgärder som regeringen har
              vidtagit för att det skapas fler arbeten så att fler personer
              kan lämna försörjningsstödet bakom sig. Jag har inte talat om
              att man går och drar benen efter sig och inte söker arbeten.
            </seg>
            <seg n="fcddfaaa">
              Jag undrar vilken bild Eva Olofsson möjligtvis förväntade sig
              att jag talade om. Men det är inte den bild som Eva Olofsson ger
              sken av att jag har talat om som jag faktiskt talade om i verkligheten.
            </seg>
            <seg n="98c7a0f3">
              Jag talade också om att det ska vara möjligt för ungdomar att
              skapa sig en framtid oavsett föräldrarnas ekonomiska situation
              genom att arbeta på sommaren, så att kommunen och staten inte
              tar de pengar som de själva har arbetat ihop.
            </seg>
            <seg n="6c18268e">
              Detta är tråkigt att höra. Det gör snarare att Eva Olofsson målar
              upp en bild av att Centerpartiet och de andra borgerliga partierna
              står för en politik som vi inte står för. Det om något skapar
              nidbilder.
            </seg>
          </u>
          <note type="speaker" n="0b7919e8">
            Anf. 119 EVA OLOFSSON (V) replik:
          </note>
          <u who="eva_olofsson_993bb0" xml:id="i-a1ff5083a98235be-6" n="bb71d671">
            <seg n="1033f9f7">
              Herr talman! Jag hörde precis rätt eftersom du också upprepade
              det. Du talade om fattigdomsfälla och morot för att komma ifrån
              försörjningsstödet. Tidigare talade du också om att fullt friska
              människor inte ska gå på försörjningsstöd. Nej, de tvingas söka
              jobb aktivt, annars får de inte försörjningsstöd om de är fullt
              friska och arbetsföra. Så ser det faktiskt ut.
            </seg>
            <seg n="2d9eddac">
              Den nidbild som du skapar är att fullt friska och arbetsföra
              människor kan gå och få ett bidrag utan att aktivt söka jobb och
              göra allt de kan för att få ett jobb. Det kan de inte göra.
            </seg>
            <seg n="59b720bf">
              Exempelvis ensamstående mammor är en stor grupp. Varför ser man
              inte till att det finns rätt till barnomsorg på obekväm tid så
              att de kan ta många av dessa jobb? Nästan alla jobb som många
              kan få är på obekväm tid i vård, handel, restaurang och service.
              Varför ser man inte till att det blir verklighet?
            </seg>
            <seg n="60fdd650">
              Varför höjer man inte till exempel underhållsstödet? Och hur
              ska man se på de barn som lever med föräldrar som står långt från
              arbetsmarknaden? Det är detta som det handlar om. Det handlar
              om att inte placera människor i en fas där de inte blir stärkta
              för att kunna få ett jobb. Man måste se till att människor får
              aktiva insatser en arbetsmarknadspolitik för att de ska kunna
              ta ett jobb.
            </seg>
            <seg n="bb5b532f">
              Det handlar om att ha samordnade långvariga stöd för dem som
              kanske har kommit hit till Sverige och har en lång väg därför
              att de var i det närmaste analfabeter när de kom hit. Det är inte
              så lätt utifrån denna situation att bli någon som efterfrågas
              på arbetsmarknaden.
            </seg>
            <seg n="e9c693fb">
              Det kan också handla om någon som redan i unga år har blivit
              psykiskt sjuk och som aldrig har fått in en fot och som går med
              detta under längre tid men inte har fått det som man förr kallade
              förtidspension. Detta är människor som behöver mycket och ett
              samordnat stöd. Men de ska också kunna leva ett vettigt liv under
              tiden, och det ska deras barn också kunna göra.
            </seg>
          </u>
          <note type="speaker" n="d4d658fe">
            Anf. 120 RICKARD NORDIN (C) replik:
          </note>
          <u who="lise_nordin_4160b2" xml:id="i-1a7860ca9f7e3a5b-0" n="5d91ac48" next="i-00d017679c3a717d-0">
            <seg n="2cb0d022">
              Herr talman! När det gäller personer som inte har fått förtidspension
              tycker jag att det är bra att de inte har fått förtidspension.
              I många fall har de faktiskt en möjlighet att ta sig in på arbetsmarknaden
              om de får rätt stödinsatser, precis som Eva Olofsson talade om.
            </seg>
            <seg n="40c68bba">
              Vi vill komma ifrån de 140 personer om dagen som förtidspensionerades
              och som hade en möjlighet att inte bli stämplade som hopplösa
              fall, precis som jag sade.
            </seg>
            <seg n="aed8bf2d">
              Jag håller också med om att det ska finnas bättre stödinsatser,
              gärna för människor som kommer från andra länder och som i dag
              fastnar i försörjningsstödet, trots att de inte skulle behöva
              göra det, för att de ofta har bristfälliga utbildningar. Det är
              någonting som vi i Centerpartiet är beredda att jobba vidare med.
              Jag ser därför fram emot att vi kanske kan göra saker tillsammans.
            </seg>
            <seg n="9d30eb5e">
              Du talar om barnomsorg på obekväma tider. Det är egentligen upp
              till kommunerna att sköta det. I Göteborg, som vi båda kommer
              från, är det en rödgrön majoritet visserligen inte med Vänsterpartiet
              i det direkta styret men indirekt.
            </seg>
          </u>
          <note n="a861fcc0">
            (EVA OLOFSSON (V): Jo, vi sitter med direkt.)
          </note>
          <u who="lise_nordin_4160b2" xml:id="i-00d017679c3a717d-0" n="5d91ac48" prev="i-1a7860ca9f7e3a5b-0">
            <seg n="0d27b4d5">
              Men detta sköts kanske inte heller korrekt alla gånger, åtminstone
              om man tittar på de förskolor som finns i Göteborg och som det
              skrivs om hela tiden.
            </seg>
            <seg n="c5932689">
              Jag tror att man ska börja med att sopa rent framför egen dörr.
            </seg>
            <seg n="81883b70">
              Men vi ska absolut se till att det finns förskolor som är öppna
              på obekväma arbetstider. Det är någonting som vi jobbar med i
              kommuner på olika håll. Jag tror att vi har flera saker som vi
              kan jobba med tillsammans framöver. Det ser jag fram emot.
            </seg>
          </u>
          <note type="speaker" n="9000cf51">
            Anf. 121 MEERI WASBERG (S) replik:
          </note>
          <u who="meeri_wasberg_8279a7" xml:id="i-369ddb4d9ae052a6-5" n="b5d57ca2">
            <seg n="38e64727">
              Herr talman! Det finns många saker som man skulle kunna tala
              om en sådan här dag. Men jag ska hålla mig till det som handlar
              om just försörjningsstöd, arbetslöshet och arbetsmarknad.
            </seg>
            <seg n="73ae502c">
              Ungdomsarbetslösheten stiger. Det är ett gigantiskt problem.
              Det finns många som av förklarliga skäl aldrig har kommit in i
              arbetslöshetsförsäkringen eftersom det är just en försäkring och
              därför kanske tvingas att använda sig av den möjlighet som försörjningsstödet
              ändå är för att kunna klara sin överlevnad. Där behövs det olika
              typer av stöd.
            </seg>
            <seg n="2fe98863">
              Jag hängde också upp mig på de ord som Rickard Nordin använde
              i sitt anförande och som handlar just om att det ska löna sig
              att arbeta och att det ska finnas ekonomiska morötter, tror jag
              att han sade i replikskiftet med Eva Olofsson.
            </seg>
            <seg n="d53c51ac">
              Det är precis det som blir lite fascinerande. När det gäller
              att det ska löna sig att arbeta kan jag undra vem det är som försöker
              övertyga vem. Det skulle vara mycket enkelt för Centerpartiet
              att i nästa veckas votering rösta för reservation 7 där just it-frågor
              och annat tas upp. Vem försöker övertyga vem?
            </seg>
            <seg n="d7f4e3c2">
              Vi tar i våra reservationer även upp frågor som handlar om att
              man måste se över möjligheterna att få bibehålla en viss del.
              En person som blir erbjuden ett deltidsarbete hade varit tvungen
              att ta det om det hade gällt a-kassan, med mindre än att man har
              förbrukat sina 75 deltidsdagar. Motsvarande resonemang finns när
              det gäller försörjningsstöd. I alla delar är vi inte nödvändigtvis
              helt oeniga. Hur Centerpartiet förvaltar det i voteringen kommer
              att bli intressant att se.
            </seg>
          </u>
          <note type="speaker" n="41ebfa19">
            Anf. 122 RICKARD NORDIN (C) replik:
          </note>
          <u who="lise_nordin_4160b2" xml:id="i-280eaf7ec8e5e2a3-2" n="5d91ac48">
            <seg n="9b286473">
              Herr talman! Jag kan börja med frågan om att internet ska ingå
              i normen. Vi arbetar tillsammans med regeringen, och därför bedriver
              vi vårt arbete inom regeringen och försöker övertyga och få hela
              regeringen med oss i de frågor där vi i Centerpartiet kanske inte
              har kommit hela vägen än så länge. Det är den situation som vi
              har. Vi är inte riktigt beredda att fälla regeringen på grund
              av att internet inte finns med i riksnormen för försörjningsstöd.
              Men detta är ett jobb vi får göra. Jag tror inte att de andra
              partierna heller hade gått så pass långt i denna fråga.
            </seg>
            <seg n="fa9939f2">
              När det gäller frågan om ungdomsarbetslöshet, som Meeri Wasberg
              lyfter fram, finns det egentligen tre saker som den internationella
              forskningen pekar på skulle kunna göra stor skillnad. Det är förändrade
              turordningsregler. Det jobbar Centerpartiet för och har lagt förslag
              om. Det är en bättre koppling mellan skola och näringsliv. Det
              är något som vi jobbar mycket med. Där har vi i viss mån med oss
              Socialdemokraterna. Det är också lägre ingångslöner och större
              lönespridning för att det ska vara möjligt att komma in lite lättare
              på arbetsmarknaden. Där har vi inte med oss Socialdemokraterna.
            </seg>
            <seg n="5d538304">
              Vi hörde dessutom en viss frustration från Socialdemokraterna
              i ett tidigare replikskifte över att mindre lönsamma företag hade
              lagts ned. Då undrar jag: Hur går det då till exempel med RUT-avdraget,
              som gör att människor lite lättare kan komma in och sköta dessa
              något enklare sysslor, vilket man efterlyste lite grann tidigare?
              När vi väl har diskuterat RUT-avdraget har man inte heller varit
              för det. Det är lite dubbla budskap från Socialdemokraternas sida
              i denna diskussion.
            </seg>
          </u>
          <note type="speaker" n="7145b7f1">
            Anf. 123 MEERI WASBERG (S) replik:
          </note>
          <u who="meeri_wasberg_8279a7" xml:id="i-369ddb4d9ae052a6-6" n="b5d57ca2">
            <seg n="1480cb7a">
              Herr talman! Det är alldeles sant att det finns många olika utmaningar
              när det gäller ungdomsarbetslösheten. Jag hoppas verkligen att
              Rickard Nordin inte hörde någon frustration i mitt tidigare replikskifte.
              I så fall får vi gå tillbaka och lyssna ordentligt.
            </seg>
            <seg n="9aa6c0c8">
              När det gäller den nordiska modellen och det faktum att olönsamma
              företag slås ut och att nya företag växer fram är det just en
              bärande del i den nordiska modellen.
            </seg>
            <seg n="33e9d4c6">
              Det är också en viktig del att det är parternas uppgift att hantera
              frågorna om lön, lönebildning och löneutveckling.
            </seg>
            <seg n="ad815d8b">
              Det skulle vara mycket intressant om Centerpartiet förklarade
              varför unga människor förtjänar att komma in på arbetsmarknaden
              och få lägre löner. Vi har hört andra partier som har uttryckt
              sig i stil med att man måste acceptera att våra yngsta ungdomar
              har lägre löner. Det finns en naturlag på arbetsmarknaden som
              säger att den som har en kortare erfarenhet och kanske en kortare
              utbildning får en lägre lön just för att det finns sakliga skäl
              till en lägre lön. Men enbart det faktum att man är ung utgör
              inget sakligt skäl för lönesättning. Så beskrivs det på olika
              sätt, men i de flesta kollektivavtal.
            </seg>
            <seg n="b9296a98">
              Turordningen kanske vi inte ska ägna oss åt i debatten just nu,
              även om det hade varit mycket intressant. Vi kanske har möjlighet
              att återkomma till det.
            </seg>
            <seg n="bc17c0f7">
              Faktum kvarstår dock: Synen på de personer som går på försörjningsstöd
              är väldigt intressant när man talar just om ekonomiska morötter.
              Det signalerar nämligen att det inte finns några andra drivkrafter
              för människor att ta sig från ett läge med försörjningsstöd, oavsett
              hur mycket hjälp och stöd man får, än om ekonomin lockar och drar.
              Det får Rickard gärna utveckla i sin avslutande replik.
            </seg>
          </u>
          <note type="speaker" n="47b6e70a">
            Anf. 124 RICKARD NORDIN (C) replik:
          </note>
          <u who="lise_nordin_4160b2" xml:id="i-280eaf7ec8e5e2a3-3" n="5d91ac48">
            <seg n="b61d24f9">
              Herr talman! Om Meeri Wasberg lyssnade hörde hon att jag också
              talade om de sociala fördelarna. Jag återberättade det som har
              varit i tidigare replikskiften om de sociala fördelar som faktiskt
              finns.
            </seg>
            <seg n="2b4502e3">
              Jag tror dock att det finns en rimlighet i att man när man arbetar
              ska få behålla en del av dessa pengar. Då tycker jag att de 25
              procent regeringen nu lägger fram som förslag är fullt rimligt.
              Jag tycker att det är en bra start, och sedan får vi väl se om
              man kan gå vidare och utveckla det ytterligare. Det är en fråga
              vi får titta på och utvärdera allteftersom. Det är klart att jag
              tycker att det är viktigt med ekonomiska morötter, och framför
              allt att ta ett vitt arbete jämfört med att ta ett svart arbete
              vilket skulle kunna vara en möjlighet för att få behålla mer pengar
              om man som situationen ser ut i dag har möjlighet att jobba deltid.
            </seg>
            <seg n="3f2a6a03">
              Sedan är det klart att det inte bara är den nordiska modellen
              utan egentligen marknadsekonomi: Företag som är mindre lönsamma
              än andra företag på samma marknad slås ut. Jag tycker inte att
              man ska kategorisera som så att ungdomar bör ha vissa löner eller
              inte. Jag håller med om att det är arbetsmarknadens parter som
              ska sätta lönerna. Det är dock också ett faktum att människor
              som har mindre erfarenhet för det är egentligen vad det handlar
              om i dag har så höga löner att vissa arbetsuppgifter inte är lönsamma
              att utföra. Det skapar ett visst mått av arbetslöshet, och det
              är det som egentligen är problemet.
            </seg>
            <seg n="f2a4e2b2">
              Hade vi haft något lägre minimilöner hade det varit så att det
              fanns fler arbetsuppgifter som var värda att utföras, och då hade
              vi också fått fler människor i jobb. Principen som sådan är ju
              att det är bättre att ha en fot inne på arbetsmarknaden och ha
              möjlighet att öka lönen ganska kraftigt än att ha båda fötterna
              utanför.
            </seg>
          </u>
          <note type="speaker" n="9650e810">
            Anf. 125 ROLAND UTBULT (KD):
          </note>
          <u who="roland_utbult_1b344d" xml:id="i-e2bc9ca578a7c2bc-0" n="822aba14">
            <seg n="e4bbebb8">
              Herr talman! Det är inspirerande att komma tillbaka till socialutskottet
              och få vara med här en liten stund när vi debatterar så viktiga
              frågor. Som jag upplever det personligen är detta kanske riksdagens
              viktigaste ärende.
            </seg>
            <seg n="95afd80b">
              Vi debatterar alltså socialtjänstfrågor. Jag vill först yrka
              bifall till förslaget i betänkandet och avslag på samtliga motioner.
            </seg>
            <seg n="01cf78be">
              Anledningen till att detta är så viktigt är att det i så hög
              grad handlar om människan människan som lever i utsatta situationer,
              och framför allt de barn som på olika sätt far illa. Barnets perspektiv
              är ju det som alla talar om här i dag, och jag tror att vi alla
              här inne känner väldigt starkt för det. Förra gången vi debatterade
              detta i kammaren sjöng jag. Det ska jag inte göra i dag, men jag
              vill lyfta fram några områden som jag tycker är speciellt viktiga.
            </seg>
            <seg n="493f1938">
              Ett område gäller de lagändringar i socialtjänstlagen som kom
              den 1 januari i år och som förtydligar barnens rätt. Exempelvis
              ska varje omhändertaget barn få en egen socialsekreterare. Vi
              har drygt 20 000 barn som är omhändertagna i vårt land. Socialsekreteraren
              ska besöka barnet regelbundet utifrån barnets behov. Det handlar
              om att stärka stödet och skyddet för barn som far illa eller riskerar
              att fara illa.
            </seg>
            <seg n="d5ebf85c">
              Här kommer det jag uppfattar som en mindre revolution under 2000-talet,
              nämligen att man ska lyssna på barnen på ett helt annat sätt än
              tidigare. Ett barn ska få möjlighet att framföra sina åsikter,
              och barnets bästa ska vara avgörande vid beslut och andra åtgärder
              som rör vård- eller behandlingsinsatser. Det verkar dock som att
              det tar tid innan detta implementeras i kommunernas socialtjänst.
              Det slirar där ute i många kommuner. Det är för många berättelser
              som säger att barnen inte kommer till tals så som det är föreskrivet
              i lagen.
            </seg>
            <seg n="d3ddb693">
              De nya ändringarna i socialtjänstlagen gäller från den 1 januari
              i år. Jag vill påstå att regeringen gör mycket i dessa frågor
              under Maria Larssons ledning. Men jag är klart bekymrad över att
              barnperspektivet inte slår fullt igenom så som det är tänkt. Nu
              görs en översyn av LVU, och det handlar också om barnperspektivet.
              Mer görs också för att stärka evidensen och även informationstekniken
              på området.
            </seg>
            <seg n="4eb5b11f">
              Herr talman! Som många motionärer lyfter fram är det viktigt
              med familjerådgivning, som kan bidra till att relationer blir
              långsiktigt hållbara. Det är något som är lagstadgat för kommunerna
              att erbjuda. Varje år berörs ca 50 000 barn i Sverige av föräldrars
              separation. Vi kristdemokrater tror ju på familjen ni har hört
              det förut som en viktig grundpelare i samhället.
            </seg>
            <seg n="e7bdc83b">
              Det finns de som anser att familjen är en gammaldags, otidsenlig
              institution som inte fyller någon funktion i ett modernt samhälle.
              Vi tror i stället att den nära gemenskapen är en viktig byggsten
              i samhället. I de nära gemenskaperna relationen föräldrarbarn
              är en sådan utvecklas man till en trygg individ. Vi vill ge föräldrarna
              mer ansvar och mer tid för sina barn. Att familjerna ser olika
              ut behöver jag väl inte säga.
            </seg>
            <seg n="d63655bc">
              Regeringen beslutade 2009 om en nationell strategi för ett utvecklat
              föräldrastöd kallad En vinst för alla. Strategin handlar just
              om att via föräldrar främja barns hälsa och positiva utveckling.
              Jag tror på detta, att arbeta preventivt på olika sätt för att
              förebygga familjekonflikter inte minst för barnets skull!
            </seg>
            <seg n="3949cb82">
              Därför har regeringen gett Socialstyrelsen i uppdrag att i ett
              antal kommuner se över en försöksverksamhet med separationsteam
              som kan erbjuda föräldrar och barn stöd och hjälp i samband med
              en separation. Det handlar om att så långt som möjligt försöka
              minska de skadeverkningar som föräldrarnas konflikter kan få för
              barnet och bidra till att barnet får en god och trygg relation
              med båda föräldrarna.
            </seg>
            <seg n="531b7c57">
              Under tio års tid följde jag ett stort antal missbrukare i Göteborg.
              Jag har aldrig, varken tidigare eller senare, upplevt så många
              tragedier och så många förstörda liv på så nära håll. Vi har bara
              ett liv att leva, och det livet ödelades på grund av missbruk
              som startade av olika orsaker hos olika personer. Det fanns naturligtvis
              ett stort inslag av psykiatrisk problematik hos många. Det var
              dubbeldiagnos hos ett antal.
            </seg>
            <seg n="905fb619">
              Jag fick lära mig att möta människor i ögonhöjd, att visa respekt
              och sluta kalla dessa människor för svaga eller, som en del uttrycker
              det, den lilla människan. Detta är stora människor. De är starka
              individer, men missbruket hade fördärvat deras liv och deras kontakter
              med anhöriga och vänner. Det fanns många brutna löften. Allt var
              förlorat hos många av dem.
            </seg>
            <seg n="d63c0356">
              Det fanns dock de som tog tag i sina liv och ville en förändring,
              och i en del fall lyckades det. I många fall var de snart tillbaka
              i missbruket igen. Det fanns olika behandlingar för de här personerna,
              men det jag har reagerat starkt på under senare år är kommunernas
              många gånger ovilja att låta de som verkligen vill en förändring
              få den möjligheten genom att komma till ett kvalificerat behandlingshem,
              gärna avlägset från hemorten. Kommunernas socialnämnder och socialtjänster
              sparar miljoner genom att behålla missbrukarna i en ofta sämre
              vård och behandling på hemmaplan. Ur ett nationellt perspektiv
              är ju inte detta en besparing, tvärtom.
            </seg>
            <seg n="fa57235a">
              Vi antog i riksdagen en samlad strategi för alkohol, narkotika,
              dopning och tobak som sträcker sig över perioden 20112015. Vi
              beslutade om ett antal långsiktiga mål. Ett av dem var att personer
              med missbruk eller beroende ska ha ökad tillgänglighet till vård
              och stöd av god kvalitet.
            </seg>
            <seg n="3aba6ed4">
              Och då är vi tillbaka hos barnet. I ANDT-strategin är ett prioriterat
              mål att barn i familjer med missbruk ska erbjudas ändamålsenligt
              stöd. Här finns både Socialstyrelsen, Folkhälsoinstitutet och
              SKL med.
            </seg>
            <seg n="8fe16de8">
              Till sist, herr talman! I Sverige dödas ca 17 kvinnor varje år
              av en nuvarande eller före detta partner. Våldet mot kvinnor har
              ökat, och i ca 80 procent av fallen är kvinnan bekant med gärningsmannen.
              Det här har flera tagit upp tidigare. Det finns ett mörkertal.
              Uppemot 80 procent av våldet mot kvinnor i nära relationer kommer
              aldrig till polisens kännedom, det vill säga att endast 20 procent
              anmäls. Enligt Brottsförebyggande rådets statistik från 2011 polisanmäldes
              27 972 fall av misshandel av kvinnor över 18 år, och i nära hälften
              av fallen var kvinnan i nära relation med förövaren.
            </seg>
            <seg n="b94b6144">
              Vi har hört mycket klokt sägas här i dag om socialtjänsten. Förutom
              att tänka på dessa kvinnor går tanken igen till barnen. Socialnämnden
              i kommunen ansvarar för att barn som utsatts för brott och deras
              närstående får det stöd och den hjälp som de behöver. Socialnämnden
              ska också särskilt beakta att ett barn som bevittnat våld eller
              andra övergrepp av eller mot närstående är offer för brott, och
              ansvara ska kommunen göra för att barnet får det stöd och den
              hjälp som barnet behöver.
            </seg>
            <seg n="9bf550e1">
              Jag är glad att regeringen med Maria Larsson i spetsen har tillsatt
              en nationell samordnare, Carin Götblad, för att åstadkomma en
              kraftsamling i arbetet med att motverka våld i nära relationer.
              Våld kan inte accepteras i någon form någonstans, och det som
              gör allra mest ont är våld från närstående.
            </seg>
          </u>
          <note n="306eab06">
            Överläggningen var härmed avslutad.
          </note>
          <note n="5910a744">
            14 § Bordläggning
          </note>
          <note n="348c7685">
            Anmäldes och bordlades
          </note>
          <note n="8a801fe0">
            15 § Anmälan om interpellationer
          </note>
          <note n="028c7876">
            Anmäldes att följande interpellationer framställts
          </note>
          <note n="87479541">
            den 21 mars
          </note>
          <note n="06af4bd6">
            Suzanne Svensson
          </note>
          <note n="61d10151">
            Isak From
          </note>
          <note n="58bdcfb8">
            Börje Vestlund
          </note>
          <note n="453a4a37">
            Interpellationerna redovisas i bilaga som fogats till riksdagens
            snabbprotokoll tisdagen den 26 mars.
          </note>
          <note n="dcb656e2">
            16 § Anmälan om frågor för skriftliga svar
          </note>
          <note n="6c45d29a">
            Anmäldes att följande frågor för skriftliga svar framställts
          </note>
          <note n="87479541">
            den 21 mars
          </note>
          <note n="03f8ba9e">
            Robert Halef
          </note>
          <note n="cfb499af">
            Elin Lundgren
          </note>
          <note n="ee000efb">
            Nina Lundström
          </note>
          <note n="845ebfbb">
            Siv Holma
          </note>
          <note n="525571a4">
            Billy Gustafsson
          </note>
          <note n="11041a25">
            Christina Oskarsson
          </note>
          <note n="1be0f9df">
            Frågorna redovisas i bilaga som fogats till riksdagens snabbprotokoll
            tisdagen den 26 mars.
          </note>
          <note n="6ba39f47">
            17 § Anmälan om skriftliga svar på frågor
          </note>
          <note n="a68d5ab1">
            Anmäldes att skriftliga svar på följande frågor inkommit
          </note>
          <note n="87479541">
            den 21 mars
          </note>
          <note n="e9d3033a">
            Hans Hoff
          </note>
          <note n="9f1c53b9">
            Olle Thorell
          </note>
          <note n="9f1c53b9">
            Olle Thorell
          </note>
          <note n="02fac773">
            Svaren redovisas i bilaga som fogats till riksdagens snabbprotokoll
            tisdagen den 26 mars.
          </note>
          <note n="5acf9dba">
            18 § Kammaren åtskildes kl. 17.32.
          </note>
          <note n="c709799c">
            Förhandlingarna leddes
          </note>
          <note n="ec78b1ba">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
