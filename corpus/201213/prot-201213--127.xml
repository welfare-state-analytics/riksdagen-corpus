<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--127</head>
          <docDate when="2012-06-24">2012-06-24</docDate>
        </div>
      </front>
      <body>
        <div>
          <note n="7e6b711b">
            ﻿
          </note>
          <note n="53a74507">
            Riksdagens protokoll
          </note>
          <note n="e80cc1fd">
            2012/13:127
          </note>
          <note type="date" n="54d93c99">
            Måndagen den 24 juni
          </note>
          <note n="b711dcab">
            Kl. 11:00 - 11:52
          </note>
          <note n="7a6191ec">
            1 § Justering av protokoll
          </note>
          <note n="403e4e50">
            Justerades protokollen för den 14 och 17 juni.
          </note>
          <note n="d17df0ec">
            2 § Ansökan om fortsatt ledighet
          </note>
          <note n="98b71ebc">
            Förste vice talmannen meddelade att Walburga Habsburg Douglas
            (M) ansökt om fortsatt ledighet till och med den 28 juni.
          </note>
          <note n="d79b9daf">
            Kammaren biföll denna ansökan.
          </note>
          <note n="5165b052">
            Förste vice talmannen anmälde att Nils Brown (M) skulle fortsätta
            att tjänstgöra som ersättare för Walburga Habsburg Douglas.
          </note>
          <note n="ba5c27b1">
            3 § Anmälan om kompletteringsval
          </note>
          <note n="3b908287">
            Förste vice talmannen meddelade att Moderata samlingspartiets
            riksdagsgrupp anmält Nils Brown som suppleant i EU-nämnden under
            Walburga Habsburg Douglas fortsatta ledighet.
          </note>
          <note n="84ab6805">
            Förste vice talmannen förklarade vald till och med den 28 juni
            till
          </note>
          <note n="777139fa">
            suppleant i EU-nämnden
          </note>
          <note n="7ee53624">
            4 § Meddelande om ändring i kammarens sammanträdesplan
          </note>
          <note n="b1f7e6db">
            Förste vice talmannen meddelade att onsdagen den 26 juni kl.
            9.00 skulle arbetsplenum med votering efter debattens slut äga
            rum.
          </note>
          <note n="0e326674">
            Därefter skulle interpellationer besvaras.
          </note>
          <note n="45986809">
            5 § Meddelande om aktuell debatt med anledning av den ökande
            ojämlikheten
          </note>
          <note n="6b53f26b">
            Förste vice talmannen meddelade att på begäran av Vänsterpartiets
            riksdagsgrupp skulle en aktuell debatt med anledning av den ökande
            ojämlikheten anordnas torsdagen den 22 augusti kl.12.00 .
          </note>
          <note n="51bad66b">
            Från regeringen skulle statsrådet Ulf Kristersson (M) delta.
          </note>
          <note n="0869ed30">
            Den inkomna skrivelsen hade följande lydelse:
          </note>
          <note n="e5f7f1aa">
            Begäran om aktuell debatt med anledning av den ökande ojämlikheten
          </note>
          <note n="57bd991a">
            OECD presenterade den 15 maj en rapport om inkomstskillnader
            och relativ fattigdom i de 34 medlemsländerna. OECD definierar
            relativ fattigdom som den andel av hushållen som har en disponibel
            inkomst som är lägre än 50 procent av landets medianinkomst. I
            rapporten framgår det att den relativa fattigdomen mer än fördubblats
            i Sverige mellan åren 1995 och 2010. Någon motsvarande förändring
            har inte skett i något annat OECD-land. Den relativa fattigdomen
            har ökat särskilt mycket sedan 2006. Denna utveckling bör, enligt
            Vänsterpartiets mening, ses som en direkt och medveten följd av
            regeringens ekonomiska politik. Regeringens skattesänkningar har
            främst gått till de rikaste, samtidigt som man genomfört dramatiska
            försämringar av bl.a. a-kassan och sjukförsäkringen. De direkta
            effekterna av nedskärningspolitiken är att många individer drabbas
            hårt, såväl ekonomiskt som socialt. Mycket tyder också på att
            stora ekonomiska klyftor kan vara negativa för den allmänna ekonomiska
            utvecklingen. Stora ekonomiska klyftor brukar leda till minskad
            social rörlighet, vilket kan antas minska den ekonomiska tillväxten.
            Den ökande ojämlikheten tenderar också att minska samhörigheten
            och tilliten bland medborgarna, vilket leder till ökade sociala
            problem och till att förtroendet för samhälleliga institutioner
            undergrävs. På sikt leder de ökade klyftorna till nya sociala,
            idémässiga och ekonomiska strukturer som undergräver medborgarnas
            vilja och förmåga att agera solidariskt.
          </note>
          <note n="b8403c6f">
            Mot bakgrund av de nya uppgifter som genom OECD-rapporten framkommit
            om den dramatiskt ökade ojämlikheten och eftersom denna fråga
            inte kommer att hanteras av riksdagen på annat sätt, begär Vänsterpartiet
            att en aktuell debatt ska hållas i riksdagen. Detta för att riksdagen
            ska ges möjlighet att diskutera de hastigt ökande klyftorna och
            för att riksdagen ska få besked om vilka åtgärder regeringen avser
            att vidta för att öka jämlikheten.
          </note>
          <note n="d10ae7fd">
            Hans Linde
          </note>
          <note n="85a30d2e">
            6 § Anmälan om protokollsutdrag från utskott
          </note>
          <note n="a938f475">
            Förste vice talmannen anmälde att ett utdrag ur prot. 2012/13:27
            för onsdagen den 19 juni i ärende om subsidiaritetsprövning av
            EU-förslag inkommit från kulturutskottet.
          </note>
          <note n="a9190966">
            7 § Anmälan om uppteckningar vid EU-nämndens sammanträden
          </note>
          <note n="8f69972d">
            Förste vice talmannen anmälde att uppteckningar från EU-nämndens
            sammanträde onsdagen den 5 juni inkommit.
          </note>
          <note n="233a9098">
            8 § Anmälan om fördröjt svar på interpellation
          </note>
          <note n="cb3d0d80">
            Till riksdagen hade inkommit följande skrivelse:
          </note>
          <note n="b1842a4b">
            Interpellation 2012/13:489
          </note>
          <note n="e6fbb7ac">
            Interpellation 2012/13:489 En ny digital era i Sverige
          </note>
          <note n="ff5f725b">
            Interpellationen kommer att besvaras torsdagen den 12 september
            2013.
          </note>
          <note n="a35b96c4">
            Skälet till dröjsmålet är tidigare inbokade resor och arrangemang.
          </note>
          <note n="f04f88da">
            Fredrik Ahlén
          </note>
          <note n="4086cd7c">
            9 § Anmälan om inkommen granskningsrapport från Riksrevisionen
          </note>
          <note n="47851b0f">
            Förste vice talmannen anmälde att följande granskningsrapport
            inkommit från Riksrevisionen:
          </note>
          <note n="3ba9eb4f">
            10 § Hänvisning av ärenden till utskott
          </note>
          <note n="c653e4e6">
            Föredrogs och hänvisades
          </note>
          <note n="551edefb">
            den 13 september
          </note>
          <note n="551edefb">
            den 13 september
          </note>
          <note n="1966c90b">
            11 § Svar på interpellation 2012/13:465 om utredningsgaranti
          </note>
          <note type="speaker" n="14718481">
            Anf. 1 Justitieminister BEATRICE ASK (M):
          </note>
          <u who="Q297850" xml:id="i-d44690545a7b9e85-0" n="3679e751">
            <seg n="f4daca2e">
              Fru talman! Lars Johansson frågar vad jag och regeringen avser
              att göra för att öka utredningskapaciteten inom polisorganisationen.
              Vidare undrar Lars Johansson om det inte är dags att införa en
              utredningsgaranti som innebär att alla som anmäler ett brott får
              återkoppling inom en månad om hur ärendet utreds.
            </seg>
            <seg n="611c91ee">
              Regeringen delar Lars Johanssons uppfattning att fler brott behöver
              klaras upp. Brottsutredningsverksamheten tillhör en av polisens
              kärnuppgifter. Regeringen har också vidtagit flera åtgärder för
              att öka brottsuppklaringen. Genom att tillföra ökade resurser
              har riksdag och regering förbättrat förutsättningarna för rättsväsendet
              att utreda och lagföra brott. Riksdag och regering har också gett
              polisen ökade befogenheter inom ramen för sitt förundersökningsledarskap
              i syfte att effektivisera utredningsprocessen. Vidare har myndigheterna,
              däribland polisen och Åklagarmyndigheten, haft regeringens uppdrag
              att i samverkan med varandra förbättra bekämpningen av såväl mängdbrott
              som grov organiserad brottslighet.
            </seg>
            <seg n="35f9a0bc">
              Polis och åklagare har också haft i uppdrag att granska resultatet
              och kvaliteten i brottsutredningsverksamheten för att se hur verksamheten
              kan utvecklas ytterligare. Myndigheterna arbetar nu med att utveckla
              verksamheten utifrån resultatet av granskningarna. Även Brottsförebyggande
              rådets delrapport om satsningen på fler poliser pekar på att det
              finns potential för polisen att öka brottsuppklaringen, detta
              genom att styra resurserna så att fler och mer långtgående utredningsåtgärder
              på brottsplatserna kan vidtas.
            </seg>
            <seg n="01a97234">
              Ser man över en längre tidsperiod har antalet brott som rättsväsendet
              lyckats knyta en gärningsperson till ökat. År 2012 var antalet
              personuppklarade brott nästan 10 procent fler än 2006. Däremot
              har den så kallade personuppklaringsprocenten legat förhållandevis
              konstant under många år, vilket beror på att också inflödet av
              anmälda brott har ökat. Polis och åklagare har därmed lyckats
              hantera den ökade belastning som en större mängd brottsanmälningar
              innebär.
            </seg>
            <seg n="ba3a5e12">
              Den tydliga ökningen av antalet personuppklarade brott som vi
              kunde se efter 2006 har dock avstannat, vilket regeringen ser
              allvarligt på. Jag har varit tydlig med att Rikspolisstyrelsen
              och samtliga polismyndigheter nu måste fördjupa sin resultatanalys
              så att relevanta åtgärder kan vidtas för att vända den här utvecklingen.
            </seg>
            <seg n="ae3f7d27">
              Det är självfallet viktigt att handläggningen av brottsärenden
              inte drar ut på tiden. Det är också betydelsefullt att målsäganden
              hålls informerad fortlöpande om läget i utredningsprocessen. Här
              kan polisen bli bättre, och jag överväger om det finns behov av
              åtgärder på det området.
            </seg>
            <seg n="565025ec">
              Utredningsverksamhetens resultat beror dels på omständigheterna
              i de ärenden som kommer in, dels på vilka resurser de brottsbekämpande
              myndigheterna har och hur resurserna används. Min bedömning är
              att polismyndigheterna måste lägga kraft på att säkerställa att
              det i utredningsverksamheten finns tydliga rutiner, en aktiv styrning
              och uppföljning, kompetent och motiverad personal samt effektiva
              arbetsprocesser. Det finns alltså en hel del att göra. För att
              nå dit krävs ett långsiktigt och uthålligt arbete på alla nivåer.
            </seg>
          </u>
          <note type="speaker" n="19b916e0">
            Anf. 2 LARS JOHANSSON (S):
          </note>
          <u who="Q3373277" xml:id="i-a02bbe5e7d5b1e7c-0" n="37fbc943">
            <seg n="642f37ef">
              Fru talman! Jag vill tacka statsrådet för svaret på min interpellation.
              Jag tycker att det är väldigt viktigt att de rättsvårdande myndigheterna
              fungerar på ett oklanderligt sätt.
            </seg>
            <seg n="c02cb1fa">
              Jag har normalt sett inte sysslat särskilt mycket med polisens
              verksamhet, men under senare tid har jag kommit i kontakt med
              polisen gällande förskingringsbrott, vilket jag också belyser
              i min interpellation. Jag tycker inte att detta är en fråga om
              ett enklare brott, utan det krävs mer av polisen än att säga att
              det där kan man väl titta på lite längre fram.
            </seg>
            <seg n="b303d599">
              Jag kan notera, vilket också framgår av interpellationssvaret
              och vilket jag poängterar i min interpellation, att resurserna
              till polisen har ökat högst avsevärt, med närmare 9 miljarder
              kronor, sedan 2000. Antalet poliser har också blivit fler och
              är i dag 20 000 jämfört med för 13 år sedan, då det fanns 16 000
              poliser. Jag kan också notera att även antalet civilanställda
              som ska vara polisen behjälpliga har ökat något. Det verkar dock
              som om effektiviteten inom polisorganisationen inte är till fyllest
              och att det finns mycket mer att önska därvidlag.
            </seg>
            <seg n="fe9b9a5f">
              Det är därför jag har lyft upp ett tidigare förslag från Socialdemokraterna,
              nämligen att man skulle införa någon form av utredningsgaranti
              som går ut på att polisen måste återkoppla till den som har gjort
              en polisanmälan och tala om att man kommer att vidta åtgärder
              inom en månad. I dag behöver polisen inte göra det, utan ett ärende
              kan bli liggande på polismyndigheten i många veckor, till och
              med månader, innan man vidtar några utredningsuppdrag.
            </seg>
            <seg n="9c18cd98">
              Detta har jag nu stött på själv, och jag tycker att det känns
              väldigt illavarslande. Ska vi ha tilltro till vår polisorganisation
              måste vi känna att den tar människor på allvar. När människor
              sköter sina ålägganden på ett riktigt sätt och kontaktar polisen
              för att polisen ska vidta åtgärder måste polisen tala om i fall
              polisanmälan är korrekt, om den ska förbättras, hur fallet ska
              utredas och så vidare. Det handlar alltså inte om några småsaker
              som jag har varit i kontakt med, utan det handlar om ganska stor
              förskingring grov trolöshet mot huvudman eller något liknande.
            </seg>
            <seg n="fb91f4a1">
              Då kommer vi in på andra frågor som är centrala i sammanhanget.
              Är det grov trolöshet mot huvudman är preskriptionstiden tio år.
              Är det inte så är preskriptionstiden fem år. Om inte frågorna
              utreds i tid så går tiden. Man riskerar då att det inte kan gå
              fram till något åtal och heller inte till någon domstolsförhandling,
              och då går ju den som har begått ett brott fri.
            </seg>
            <seg n="6dcfe8c0">
              Det är därför som det är så viktigt att polisorganisationen har
              en trovärdighet, att man verkligen tar polisanmälningarna på allvar
              och vidtar åtgärder och återkopplar till dem som har gjort en
              anmälan.
            </seg>
            <seg n="8a63ed71">
              Jag kan i allmänna ordalag uttrycka det på det viset. Sedan har
              jag i interpellationen pekat på ett mer konkret fall. Av interpellationssvaret
              kan jag konstatera att Beatrice Ask tycker ungefär som jag, att
              det är väldigt viktigt, men hon kommer inte med några konkreta
              åtgärder för att komma till rätta med de nuvarande problemen.
              Därför vill jag gärna höra vad Beatrice Ask har att säga i sitt
              nästa inlägg.
            </seg>
          </u>
          <note type="speaker" n="edc50ade">
            Anf. 3 Justitieminister BEATRICE ASK (M):
          </note>
          <u who="Q297850" xml:id="i-d44690545a7b9e85-1" n="3679e751">
            <seg n="8581d8da">
              Fru talman! Det är nog så att interpellanten och jag delvis har
              samma uppfattning om nödvändigheten av att förbättra återkopplingen
              till brottsoffer. Jag har själv lagt fram ett liknande förslag,
              dock i partisammanhang. Det har inte kommit till regeringsnivån
              än. Däremot skulle jag kunna komma med en hel lista av åtgärder
              som vi har vidtagit från regeringens sida för att öka effektiviteten
              när det gäller brottsutredningar.
            </seg>
            <seg n="3707c014">
              Några saker som jag ändå vill säga, och som hör till det här,
              är att det i vissa fall kan vara okej att ett ärende inte hanteras
              omedelbart, under förutsättningen att målsäganden får information
              om det. Ett ärende av viss karaktär kan bli liggande under sommarmånaderna
              därför att resurserna är begränsade och därför att det inte är
              så att bevis förstörs. Men det förutsätter ju att man omedelbart
              har sett till att säkra den bevisning som finns, och under förutsättning
              att målsäganden vet att den finns är ju inte det ett stort problem.
              Men generellt sett har vi anledning att hela tiden arbeta med
              effektivisering på olika sätt.
            </seg>
            <seg n="47e575e5">
              Det är ju så att en del av den typ av brott som vi nu pratar
              om ökar. Bedrägerier i synnerhet ökar väldigt kraftigt. En tiondel
              av de anmälda brotten under den första delen av det här året var
              just bedrägerier. De är svårutredda och mycket besvärliga. Även
              om man kan konstatera att polisen nu redovisar fler sådana ärenden
              till åklagare är det ingen tvekan om att antalet ärenden som behöver
              hanteras växer. Det är naturligtvis ett jättestort bekymmer.
            </seg>
            <seg n="3dd0d946">
              Jag vill också gärna passa på att lägga in i den här diskussionen,
              som är otroligt viktig, att det är riktigt att polisen har fått
              kraftfulla resursförstärkningar. Men Brå har gjort en analys av
              detta och kom med den för någon vecka sedan. De modifierar lite
              grann bilden av det här, därför att om man tar hänsyn till ökningen
              av befolkningen under den tid som vi har tillfört nya resurser
              är ökningen av årsarbetskraften 7 procent inom polisen. Samtidigt
              har antalet anmälda brott ökat med 16 procent. Det säger någonting
              om att man inte har fått våldsamt stora resursförstärkningar.
            </seg>
            <seg n="77b823fe">
              Därtill kommer att den typ av ärenden som kommer in förändras
              i karaktär, där internetrelaterade brott, som är svårutredda,
              ställer till det. Dessutom har vi en väldigt stor generationsförändring
              inom polisen. Vi har ökat antalet poliser totalt sett, men en
              tredjedel av polisens anställda i dag är anställda under de senaste
              åren, det vill säga att väldigt mycket av den erfarna kompetensen
              har endera försvunnit till specialuppgifter eller gått i pension.
              Allt detta sammantaget ställer en del på ända.
            </seg>
            <seg n="c31a0be9">
              Min uppfattning är att vi behöver säkerställa att den som anmäler
              ett brott får relevant information om vad polisen gör, varför
              och vad man kommer fram till. Det är klart att om det blir en
              fördröjning bör anmälaren också under resans gång kunna få en
              återkoppling.
            </seg>
            <seg n="6ff291c1">
              Däremot kan kanske riksdag och regering vara försiktiga med att
              bestämma hur det ska se ut i detaljerna. Risken är att vi får
              en onödigt omständlig process. Men vi har gett uppdrag och fortsätter
              att ge uppdrag till polisen att förbättra sin hantering och sitt
              bemötande av just brottsoffer för att förbättra den här informationen.
            </seg>
          </u>
          <note type="speaker" n="fb8407ed">
            Anf. 4 LARS JOHANSSON (S):
          </note>
          <u who="Q3373277" xml:id="i-a02bbe5e7d5b1e7c-1" n="37fbc943">
            <seg n="b550cc32">
              Fru talman! Men inom andra områden, till exempel inom sjukvården
              där jag har varit engagerad en hel del, har vi olika tidsgränser
              för olika former av vårdande behandling, kontakt med läkare, möjlighet
              att komma i kontakt med sjukhus. Det ska ske inom vissa tidsramar.
              Det har också inom sjukvården alltid pratas om att detta är väldigt
              komplicerat. Det är krångligt. Det är olika behov som ska tillgodoses
              och så vidare. Vi har som politiker då sagt att vi faktiskt måste
              få en lite hårdare styrning så att vi vet att det vidtas åtgärder
              i tid för att människor ska känna ökad tillit.
            </seg>
            <seg n="ff3ec645">
              Jag menar att mycket av det som Beatrice Ask säger och som också
              står i svaret är helt okej. Jag tycker att det är bra att man
              jobbar internt med polisen och får dem att försöka bli effektivare.
              Men jag tror faktiskt att en sådan här tidslimit skulle ha mer
              konkret betydelse i organisationen, därför att då skulle organisationerna
              tvingas att skärpa sig, att bli tydligare i sina kontakter med
              människor som gör polisanmälan. Framför allt skulle de människorna
              känna en större tillit till polisens organisation. Det är där
              jag upplever att det finns ett stort problem.
            </seg>
            <seg n="121f946e">
              Jag läste häromdagen i en av de västsvenska tidningarna om ett
              fall där en överförmyndare hade förskingrat ganska mycket pengar.
              Det hade gått väldigt lång tid. Åklagaren säger att man riskerar
              att inte klara preskriptionstiden. Nu gör hon en anmälan om grov
              trolöshet då är det fråga om tio år men om domstolen säger att
              det är fem år som gäller går förmodligen den här personen fri.
              Det hänger ihop med att det är komplicerade utredningar, inte
              i det här fallet kanske, men att det tar väldigt lång tid.
            </seg>
            <seg n="ac7ec36c">
              Jag kan säga att i det fall som jag har stött på är det inte
              en komplicerad utredning. Där ligger papperen på bordet. Det är
              bara att sätta i gång och göra en del kontrolluppgifter så finns
              alla saker framme. Trots det tar det väldigt lång tid att få polismyndigheten
              att vidta åtgärder. Det talas ju tyvärr om att de lägger ned dem
              i något de kallar för balansen. Då blir man ju väldigt upprörd.
            </seg>
            <seg n="723545cb">
              Nu tror jag att är man en medveten person kommer man naturligtvis
              att driva frågan hos polismyndigheten så att det kommer att ske
              någonting. Men väldigt många människor ger ju upp när de känner
              att polisen inte tycker att det här är så väsentligt. Man har
              kanske inte tid att sitta i telefon för att ringa och påminna
              och kontakta polisorganisationen, utan man släpper frågan och
              tycker: Okej då, det kanske är annat som är viktigare. Det skapar
              en tråkig stämning i samhället. Framför allt innebär det att människor
              mister tilliten till polisorganisationen.
            </seg>
            <seg n="b8c6e59e">
              Det är därför jag tycker att vi måste ha några sådana här regler
              som blir tydligare, som polisen faktiskt har att rätta sig efter
              och som gör att människor också kan känna tillit till att de får
              en återkoppling inom en viss tid. Därför tycker jag att det här
              förslaget, att det ska ske inom en månad, är högst rimligt jämfört
              med hur vi har det inom andra samhällsorganisationer, till exempel
              inom sjukvården eller när det gäller sådana saker som att jag
              ska betala min räkning inom 30 dagar. Gör jag inte det kommer
              inkasso och knackar på dörren och säger att nu får du betala extra
              mycket för att du inte har skött dina ålägganden. Jag menar att
              det finns på många områden i samhället. Det borde också kunna
              gälla inom polisens organisation, inte minst med tanke på preskriptionstiderna,
              som har stor betydelse för hur brott ska kunna klaras upp.
            </seg>
          </u>
          <note type="speaker" n="c6728147">
            Anf. 5 Justitieminister BEATRICE ASK (M):
          </note>
          <u who="Q297850" xml:id="i-d44690545a7b9e85-2" n="3679e751">
            <seg n="50e90e12">
              Fru talman! Jag ska inte ge mig in i en diskussion om sjukvården
              och skillnaden mellan sjukvård och rättsväsen. Vi har massor av
              tidsfrister också inom rättsväsendet. Så är det naturligtvis.
              Det gäller inom flera områden. Exempelvis ska man återkomma till
              målsäganden om hur ärendet utvecklas. Särskilt vid våldsbrott,
              sexualbrott och brott mot frihet och frid ska man återkomma inom
              14 dagar. Det finns ju riktlinjer av det här slaget. Det finns
              i hela rättsväsendet. Att tillföra ytterligare en tidsgräns tror
              jag inte löser problemet.
            </seg>
            <seg n="fca48180">
              Däremot har interpellanten en poäng i att vi har ett behov av
              bättre styrning och uppföljning. Ibland blir vi beskyllda för
              att ägna oss åt pinnjakt, därför att vi följer upp resultatet
              inom polisen ganska mycket, men faktum är att den största reformen
              i modern tid, sedan 1965, är just nu i görningen. Det handlar
              om att omvandla 21 polismyndigheter och Rikspolisstyrelsen till
              en nationell polismyndighet. Bland annat syftar det till att skapa
              en bättre och mer enhetlig styrning av svensk polis. Det är inte
              så att vi inte ser det här problemet.
            </seg>
            <seg n="96416fae">
              Rättsväsendet jobbar på många olika sätt för att förbättra bemötandet
              av och informationen till brottsoffer. Inom polisen har man tagit
              fram särskilda riktlinjer för ett mer enhetligt strukturerat och
              professionellt brottsofferarbete. Det finns också en handbok om
              information till brottsoffer som riktar sig till personal i polisen
              som kommer i kontakt med brottsoffer. Där framhålls bland annat
              att polisen har ett särskilt ansvar för att säkerställa att den
              som har utsatts för brott får återkoppling till hur ärendet utvecklas.
              Det är inte så att man inte tänker på detta.
            </seg>
            <seg n="8d39ecdb">
              Vissa ärenden har högre prioritet än andra. Så är det. I trängt
              läge prioriterar man brott mot person sexuella övergrepp och annat
              före vissa förmögenhetsbrott. Det kan man ha synpunkter på, men
              det finns alltid situationer där man måste prioritera. Det gör
              man även inom sjukvården. Akuta olycksfall går före annan behandling,
              och så måste det vara.
            </seg>
            <seg n="acff378e">
              Regeringen har i regleringsbrevet för 2012 gett Rikspolisstyrelsen
              i uppdrag att redovisa vilka resultat man ser av insatserna för
              att förbättra brottsofferarbetet. Redovisningen, som jag kommer
              att få i höst, ska särskilt fokusera på vad man gör för att förbättra
              informationen till brottsoffer, såsom avses i interpellationen.
            </seg>
            <seg n="5b30eb9f">
              Riksdagen har också gjort två tillkännagivanden om detta, och
              vi kommer att återkomma till riksdagen i de frågorna. Det pågår
              mycket arbete, och jag vågar säga att på många håll fungerar det
              väldigt bra. Men det vi generellt har problem med är ojämnheterna
              inom polisen i Sverige. Det är olika i olika delar av landet,
              och förutsättningarna för arbetet är också olika. Det är dock
              för ojämnt. Som medborgare måste man kunna förvänta sig att ärenden
              hanteras likvärdigt och med hög kvalitet och skyndsamhet, oavsett
              var man råkar bo eller var man blir utsatt för ett brott. Här
              finns mer att göra, och jag tror att polisreformen kommer att
              ha viss betydelse.
            </seg>
            <seg n="783c7b99">
              Vi har mycket i gång för att förbättra detta. Jag vill gärna
              säga att det finns balanser, men de är lägre nu än när jag tillträdde.
              Vi arbetar hela tiden med att öka trycket för att se till att
              ärenden inte ligger för länge. I många ärenden kallnar spåren,
              och då är skyndsamhet av särskilt stor betydelse.
            </seg>
          </u>
          <note type="speaker" n="098bfdfc">
            Anf. 6 LARS JOHANSSON (S):
          </note>
          <u who="Q3373277" xml:id="i-a02bbe5e7d5b1e7c-2" n="37fbc943">
            <seg n="566563dc">
              Fru talman! Jag vill avslutningsvis säga att personuppklaringsprocenten
              trots allt har legat konstant under många år, såsom framgår av
              interpellationssvaret. Man har inte blivit duktigare trots de
              ökade resurserna, och trots de insatser Beatrice Ask talar om
              har vi fortfarande ett stort problem. Jag tycker att det är viktigt
              att vi poängterar detta inför framtiden.
            </seg>
            <seg n="abf8d082">
              Det kan mycket väl vara så att antalet ekonomiska brott, såsom
              förskingringsbrott och bedrägeribrott, ökar. Då måste man titta
              på förutsättningarna för att prioritera insatser mot de typerna
              av brott. Kanske måste andra slags poliser och utredare finnas
              på plats för att klara uppgifterna bättre än de poliser som är
              tillsatta för att jaga med blåljus, som vi lite förenklat säger.
            </seg>
            <seg n="24616823">
              Det är klart att sådana prioriteringar är oerhört viktiga för
              att människor i allmänhet som kommer i kontakt med polisen ska
              känna att man också prioriterar den typen av brott, även om jag
              naturligtvis är varm anhängare av att man ska prioritera de mer
              akuta våldsbrotten. Det är självklart. Men vi måste ha en nolltolerans
              när det gäller ekonomisk brottslighet och sådant som handlar om
              trolöshet mot huvudman, som har ökat under senare tid.
            </seg>
          </u>
          <note type="speaker" n="fc8a29e0">
            Anf. 7 Justitieminister BEATRICE ASK (M):
          </note>
          <u who="Q297850" xml:id="i-d44690545a7b9e85-3" n="3679e751">
            <seg n="cc8025b7">
              Fru talman! År 2012 personuppklarades nästan 235 000 brott, vilket
              är en ökning med 9 procent i förhållande till 2006. Personuppklaringsprocenten
              har precis som interpellanten säger legat runt 17 procent sedan
              alliansregeringen kom till makten. Att det ligger på samma nivå
              kan man naturligtvis ha synpunkter på. Man ska dock komma ihåg
              att ökningen av antalet ärenden är omfattande, vilket innebär
              svårigheter. Man måste nämligen också ta hänsyn till vilken komposition
              av olika typer av brott som ligger i antalet anmälda brott.
            </seg>
            <seg n="82d6a5f3">
              Vi får till exempel fler anmälningar vad gäller våld i nära relationer,
              som ofta är rätt besvärligt att utreda, i synnerhet om man inte
              kommer i tid. Bevissvårigheterna är särskilt besvärliga, och det
              är bekymmersamt. Därtill kommer internetrelaterade brott, där
              vi har utmaningar när det gäller utredningstiden. Det finns alltså
              förklaringar.
            </seg>
            <seg n="cc2e288f">
              Regeringen tycker inte att detta är okej. Vi anser att egentligen
              ska alla brott utredas. Det finns säkert något brott polisen inte
              kan klara upp, men i princip måste målsäganden få en rimlig förklaring
              och polisen ska helst hitta den som är ansvarig för att ha begått
              ett brott. Sedan förstår alla att det inte går till hundra procent.
              Vi kan göra mer, och vi måste bli bättre.
            </seg>
            <seg n="1a59678b">
              I det perspektivet ska man se alla de uppdrag vi har lagt ut.
              Jag tror inte att det viktigaste för att komma till rätta med
              problemen är att sätta en tidsfrist för information till målsäganden,
              även om det är en viktig punkt, utan jag tror att det handlar
              om att förbättra kvaliteten i utredningskapaciteten. Jag nämner
              gärna att vi också tittar på möjligheten att använda fler civila
              utredare för att hitta nya infallsvinklar på en del av problemen.
            </seg>
          </u>
          <note n="dba2093c">
            Överläggningen var härmed avslutad.
          </note>
          <note n="7ddabac8">
            12 § Svar på interpellation 2012/13:491 om rehabilitering inom
            Kriminalvården
          </note>
          <note type="speaker" n="7dda43f2">
            Anf. 8 Justitieminister BEATRICE ASK (M):
          </note>
          <u who="Q297850" xml:id="i-d44690545a7b9e85-4" n="3679e751">
            <seg n="098f683b">
              Fru talman! Gunvor G Ericson har frågat mig om jag avser att
              verka för att sammanföra de två tydliga inriktningarna inom verksamheten,
              säkerhet kontra rehabilitering, samt vilka åtgärder jag avser
              att vidta utifrån det som Gunvor G Ericson anfört i interpellationen.
              Det rör Kriminalvården, vilket inte framkom i frågan.
            </seg>
            <seg n="ba80a623">
              Av Kriminalvårdens instruktion framgår att myndigheten bland
              annat ska verka för att påföljder verkställs på ett säkert, humant
              och effektivt sätt och att man ska förebygga återfall i brott.
              Kriminalvården ska särskilt vidta åtgärder som syftar till att
              brottslighet under verkställigheten förhindras, frigivningen förbereds,
              narkotikamissbruket bekämpas och innehållet i verkställigheten
              anpassas efter varje individs behov.
            </seg>
            <seg n="78ea5252">
              Kriminalvårdens uppdrag omfattar, precis som Gunvor G Ericson
              beskriver det, både säkerhet och rehabilitering. Dessa två delar
              av myndighetens uppdrag står dock inte emot varandra. Tvärtom
              förutsätter ett framgångsrikt återfallsförebyggande arbete att
              klienterna inte fortsätter med brottslig verksamhet eller missbruk.
            </seg>
            <seg n="e05fab50">
              Ett aktivt återfallsförebyggande arbete förutsätter både den
              intagnes motivation till förändring och att hans eller hennes
              behov och förutsättningar kan tillvaratas på ett professionellt
              sätt samt att de åtgärder som vidtas under verkställigheten grundas
              på underbyggd kunskap om vad som faktiskt fungerar. Det är Kriminalvården
              med sin kunskap om verksamheten som avgör vilken kompetens personalen
              bör ha.
            </seg>
            <seg n="ecc93914">
              Regeringen har genom reformer på en rad viktiga områden skapat
              bättre förutsättningar för ett framgångsrikt och utvecklat återfallsförebyggande
              arbete inom Kriminalvården. För klienterna innebär det bland annat
              tillgång till arbetsmarknadsåtgärder, möjlighet till studier och
              utökade möjligheter till behandling och utslussning. Genom den
              nya häktes- och fängelselagstiftning som trädde i kraft 2011 fullföljdes
              detta arbete.
            </seg>
            <seg n="0b7257b7">
              Den nya fängelselagen ställer bland annat krav på att verkställigheten
              i anstalt ges en individuell utformning och ett meningsfullt och
              tydligt innehåll. För att uppnå detta anges också i lagen att
              en individuellt utformad plan för verkställigheten ska upprättas
              för varje intagen.
            </seg>
            <seg n="74e94f56">
              Vad vi nu ser är att det för allt fler klienter upprättas en
              individuell plan för verkställigheten och att antalet klienter
              som genomgår olika former av behandlingsprogram har också ökat
              markant under senare år. Vi ser också att Kriminalvårdens arbetsdrift
              i allt större utsträckning anpassas till att tillgodose klienternas
              behov av kunskap som är användbar på arbetsmarknaden. De ska komma
              ut senare också. Vi ser nu också en försiktigt positiv trend där
              något färre fängelsedömda återfaller i brott över tid.
            </seg>
            <seg n="e23b80b2">
              En förutsättning för långsiktig framgång i det återfallsförebyggande
              arbetet är dock att andra samhällsaktörer tar vid där Kriminalvårdens
              insatser avslutas. En väl fungerande samverkan är av grundläggande
              betydelse i det arbetet. Kommuner, landsting och arbetsförmedling
              med flera måste i samverkan med Kriminalvården ansvara för att
              insatser initieras och fullföljs under och efter verkställigheten.
              För att tydliggöra vikten av samverkan har regeringen bland annat
              gett Kriminalvården och Arbetsförmedlingen i uppdrag att utveckla
              sitt arbete när det gäller dömda kvinnor för att på så sätt förbättra
              deras förutsättningar på arbetsmarknaden. Av den delredovisning
              av uppdraget som nyligen lämnades till regeringen framgår bland
              annat att myndigheterna utökat sitt samarbete till att omfatta
              inte bara anstalter. Nu inrättas också för första gången arbetsförmedlartjänster
              på samtliga frivårdskontor. Man skulle kunna tro att det fanns
              tidigare, men så var det inte.
            </seg>
            <seg n="338fbdb7">
              Regeringen har under de senaste två mandatperioderna tillfört
              Kriminalvården betydande resurser. Genom tillskotten har myndigheten
              getts förutsättningar att upprätthålla kvalitet, effektivitet
              och säkerhet inom verksamheten och att utveckla det återfallsförebyggande
              arbetet. Mot bakgrund av att antalet klienter i anstalt i dag
              är något mindre än tidigare är min bedömning att förutsättningarna
              för att bedriva ett effektivt arbete på detta område är mycket
              goda.
            </seg>
          </u>
          <note type="speaker" n="33ad069d">
            Anf. 9 GUNVOR G ERICSON (MP):
          </note>
          <u who="Q4946932" xml:id="i-a34e9d104fefedd9-0" n="e94e9dd9">
            <seg n="783d686a">
              Fru talman! Jag tackar för svaret, även om det inte gav så mycket
              om vad ministern avser att göra framöver när det gäller att förena
              de två synsätten rehabilitering och säkerhet inom Kriminalvården.
            </seg>
            <seg n="c53633a5">
              Det är nu mer än ett år sedan Per-Åke Nylander, forskare i socialt
              arbete vid Örebro universitet, tydliggjorde den splittring som
              finns inom Kriminalvården, de två tydliga inriktningarna säkerhet
              kontra rehabilitering. Man har dock inte lyckats förena dessa
              två inriktningar under åren, utan snarare upplever till exempel
              de få arbetsterapeuter som har arbetat inom Kriminalvården att
              verksamheten har blivit ännu mer polariserad.
            </seg>
            <seg n="ed07ff14">
              Skillnader i uppfattning om Kriminalvårdens uppdrag kan ses både
              på avdelningsnivå och på anstaltsnivå. Det i sin tur påverkar
              verksamheten och de anställda, då de kan ha vitt skilda uppfattningar
              om vilket uppdrag de har i sitt dagliga arbete tillsammans med
              de intagna.
            </seg>
            <seg n="afe5f0b5">
              Man kan förenklat säga att motsättningarna är ofrånkomliga Kriminalvården
              har ett dubbelt uppdrag men att inte erkänna och värdesätta rehabiliteringsuppdraget
              över huvud taget är att undanhålla de intagnas rätt till stöd
              och hjälp för framtiden.
            </seg>
            <seg n="70f3e207">
              Flera arbetsterapeuter har berättat att det inte anses acceptabelt
              att satsa på rehabilitering utan att man ser det som bortkastade
              insatser och i stället vill lägga resurserna på god säkerhet.
              Detta synsätt återfinns såväl på ledningsnivå som hos enskilda
              medarbetare inom Kriminalvården.
            </seg>
            <seg n="9d77f147">
              Det är bra att ministern håller med mig om att Kriminalvårdens
              uppdrag omfattar såväl säkerhet som rehabilitering. Men dessa
              uppdrag behöver inte stå emot varandra. Nej, och jag säger inte
              det heller. Men när man inte kan se de två olika synsättens värde
              utan prioriterar ett av dem i praktiken blir det problem.
            </seg>
            <seg n="efdbe02b">
              Det är beklagligt att det inte ses som ett bekymmer eftersom
              forskningen pekar på det. Även erfarenheter bland rehabiliteringspersonal
              bekräftar forskningens fynd. Det kanske är här som kärnan i problemen
              finns.
            </seg>
            <seg n="ccf53a81">
              Varje profession i ett team är expert på sitt ansvarsområde.
              Och så ska det vara, för annars behövs inte olika yrkesgrupper
              och de komplementära färdigheter som de har. Arbetsterapeuter,
              sjuksköterskor, beteendevetare och vårdare har alla olika uppdrag
              och kompetenser som kan bidra till den intagnes rehabilitering
              och möjligheter att återgå i jobb och ett vardagligt liv. Ska
              alla göra samma sak behövs egentligen bara en yrkesgrupp.
            </seg>
            <seg n="cef3539f">
              Ett exempel på att Kriminalvården inte respekterar olika synsätt
              är att man på en anstalt valde att förändra arbetsterapeutens
              verksamhet. Det fattades vårdare på avdelningen efter att en besparingskampanj
              hade inletts, så verksamheten skars ned. De intagnas möjlighet
              till rehabilitering i ett arbetsinriktat program minskade, och
              arbetsterapeuten fick börja arbeta på schema och skulle därmed
              göra vårdaruppgifter när hon jobbade helger och kvällar.
            </seg>
            <seg n="7bf5a0e0">
              Det hade varit bra om man tagit in rehabiliteringsaktiviteter
              till avdelningen på de tiderna. Men så var det inte, utan i stället
              fick hon order om att fungera som alla andra vårdare. Detta medförde
              naturligtvis att arbetsterapeuten valde att lämna Kriminalvården.
            </seg>
            <seg n="0cb51337">
              Är det den utvecklingen som ministern vill se?
            </seg>
          </u>
          <note type="speaker" n="3a267d67">
            Anf. 10 Justitieminister BEATRICE ASK (M):
          </note>
          <u who="Q297850" xml:id="i-d44690545a7b9e85-5" n="3679e751">
            <seg n="1ad938e5">
              Fru talman! Låt mig börja med att säga att jag i högsta grad
              ser dessa två ben som Kriminalvården ska stå på.
            </seg>
            <seg n="27088f22">
              När jag tillträdde som justitieminister hade vi en kriminalvård
              som hade överdimensionerat byggandet av säkerhetsanstalter, och
              alla pengar satsades på murar och cement. Det var verkligen dåligt
              ställt med rehabilitering och programvara. Det var inte någon
              alliansregering som styrde det.
            </seg>
            <seg n="486ead9f">
              Det vi har gjort sedan dess är att vidta rader av åtgärder för
              att bygga upp ett bättre innehåll i verksamheten och för att få
              ordning på Kriminalvårdens ekonomi, vilket är helt nödvändigt.
              I varje situation där ekonomin inte är skött riskerar man att
              inte ha råd med viktiga delar av verksamheten.
            </seg>
            <seg n="dded28e0">
              Under dessa år har vi fattat beslut om nya regler för utslussning.
              Vi har nu halvvägshus och utökad frigång.
            </seg>
            <seg n="0799eb6e">
              En av de första åtgärder jag vidtog var att säkerställa att intagna
              fick samma möjligheter som andra att ta del av Arbetsförmedlingens
              olika program vad gäller nystartsjobb, jobb- och utvecklingsgaranti
              och annat, för de var satta åt sidan enligt tidigare regelverk.
              Nu finns det möjlighet till det. Vi har också flyttat in Arbetsförmedlingen
              på anstalterna för att när man planerar de individuella programmen
              arbeta med träning, aktiviteter, utbildning och annat, för att
              sprida Bättre ut, som är det signum som Kriminalvården har.
            </seg>
            <seg n="6460a542">
              Vi har skaffat en ny och enhetlig utbildningsorganisation där
              möjligheterna att erbjuda bra utbildning för de intagna har förbättrats
              och där vi också har mycket utbildning och når ganska bra resultat.
            </seg>
            <seg n="8f4bc291">
              Vi har säkerställt att alla intagna ska få en egen, individuellt
              anpassad verkställighetsplan. Det har pratats om det i många omgångar,
              men det har verkligen inte gått framåt utan tagit väldigt lång
              tid. Nu är det äntligen på gång, och det tror jag är A och O.
            </seg>
            <seg n="7e186eb6">
              Samtliga de behandlingsprogram som man arbetar med och som man
              försöker bygga ut är program som har en kvalitetsstämpel, det
              vill säga är forskningsbaserade. Vi har fasat ut program där vi
              inte vet om de ger någon bra effekt, samtidigt som man har använt
              sig av mer kompetens för att se till att programmen är kvalitetssäkrade.
            </seg>
            <seg n="21a7bcb5">
              Fler intagna går i dag i olika typer av behandlingar, och inte
              minst vill jag nämna det som rör män som har begått sexuella övergrepp
              av olika slag. Vi har nu lagt två långsiktiga uppdrag, och det
              ena är riktat till unga män, eftersom många unga män beter sig
              och hamnar inom Kriminalvården. Det andra gäller aggressiva män
              i största allmänhet som behöver tas om hand och lära sig hantera
              sin oförmåga att leva på ett bra sätt ute i samhället.
            </seg>
            <seg n="ace02b4e">
              Detta är långsiktiga program där det finns ett utrymme för Kriminalvården
              att utveckla verksamheten så att både anslagen och direktiven
              löper över flera år. Jag tror att det är helt nödvändigt eftersom
              det kräver en utveckling.
            </seg>
            <seg n="99169e6f">
              Vi har också ökat arbetet för att säkerställa ett bättre samarbete
              med dem som möter den intagne när denne lämnar Kriminalvården.
              Att öppna vägar och broar till det civila samhället är naturligtvis
              helt nödvändigt. Här finns det fortfarande väldigt mycket kvar
              att göra. Dock vill jag gärna säga att det är ganska många organisationer
              som får stöd för sitt civila arbete för att ge intagna ett bättre
              innehåll i livet under verkställigheten men inte minst ett bättre
              möte med världen utanför murarna när de så småningom lämnar.
            </seg>
            <seg n="10481cb4">
              Kom inte och säg att vi inte ser rehabilitering och det arbete
              som är viktigt, för det är det vi lägger mycket krut på!
            </seg>
          </u>
          <note type="speaker" n="5e1bc465">
            Anf. 11 GUNVOR G ERICSON (MP):
          </note>
          <u who="Q4946932" xml:id="i-a34e9d104fefedd9-1" n="e94e9dd9">
            <seg n="4a97cf36">
              Fru talman! Det är bra om ministern håller med om att det bör
              satsas mer på rehabilitering, men jag anar också av ministerns
              svar att hon är ganska nöjd med de insatser som görs.
            </seg>
            <seg n="cb7f467b">
              Statsrådet skriver i det skriftliga svaret att det är Kriminalvården
              som med sin kunskap om verksamheten avgör vilken kompetens personalen
              bör ha. Ja, man kan naturligtvis se det så. Men varför väljer
              man denna strategi där det behövs olika former av rehabilitering?
            </seg>
            <seg n="353b2aa7">
              Jag tycker att det är mycket bra att man har gjort insatser för
              att Arbetsförmedlingen ska kunna finnas i kriminalvården och att
              man också har gjort insatser för utbildning. Men innan man har
              möjlighet att ta emot insatser från Arbetsförmedlingen behövs
              en form av rehabilitering. Det kan vara social rehabilitering
              eller arbetslivsinriktad rehabilitering och även, för den delen,
              medicinsk rehabilitering. Där finns det ett behov av förbättrade
              metoder i förhållande till vad man har i dag. Uppenbarligen har
              Kriminalvården valt bort denna yrkesgrupp, för tidigare fanns
              det många fler sådana anställda än i dag.
            </seg>
            <seg n="e166b969">
              För allt fler klienter upprättas en individuell plan för verkställigheten.
              Det är också bra, men ministern säger att Kriminalvårdens arbetsdrift
              i allt större utsträckning anpassas till att tillgodose klientens
              behov av kunskap som är användbar på arbetsmarknaden. På vilket
              sätt följs detta upp? Har Kriminalvården formulerat indikatorer
              för att följa utvecklingen? Följer man den intagnes delaktighet
              i processen? Görs bedömning av förmågan att klara sin vardagliga
              aktivitet, som boende och arbete?
            </seg>
            <seg n="2fa91206">
              Följs resultatet av vilka insatser på individnivå som bidrar
              mest till ett liv utan brott och droger efter anstaltstiden, och
              vilka insatser ska utrangeras?
            </seg>
            <seg n="db95aee3">
              Statsrådet säger att myndigheten har getts förutsättningar för
              att upprätthålla kvalitet, effektivitet och säkerhet inom verksamheten
              samt att ytterligare utveckla det återfallsförebyggande arbetet.
              Min fråga är då: Vad avses med sned kvalitet i kriminalvården
              enligt ministerns sätt att se det? Vilken kvalitet är det man
              vill upprätthålla?
            </seg>
            <seg n="139bec0a">
              Det behövs också medel för att möta de förändringar som har skett
              vad gäller de intagnas svårigheter. I min interpellation tar jag
              upp den kunskap som finns om sambandet mellan brott, droger och
              neuropsykiatriska problem. Se exempelvis SBU:s senaste rapport
              inom området: ADHD diagnostik och behandling, vårdens organisation
              och patientens delaktighet . Det finns nya behov, och då behövs
              en betydande strategisk kunskapsproduktion inom Kriminalvården
              för att möta dessa intagna och stödja dem att utveckla ett normalt
              vardagsliv med ett vuxet livsmanus.
            </seg>
            <seg n="9d227350">
              Ministern tar upp uppdraget att ge unga män större fokus. Visst,
              det är bra, men hur ska man kunna ge mer konkret stöd i Kriminalvården
              när ministern säger att det är bra som det är i dag? Eller är
              ministern beredd att göra ytterligare förändringar utifrån vad
              som kanske kommer fram ur det här uppdraget som gäller unga män?
            </seg>
          </u>
          <note type="speaker" n="2e315cef">
            Anf. 12 Justitieminister BEATRICE ASK (M):
          </note>
          <u who="Q297850" xml:id="i-d44690545a7b9e85-6" n="3679e751">
            <seg n="414e5ea2">
              Fru talman! Det skulle vara mig väldigt främmande att det är
              bra som det är med tanke på hur det ser ut när det gäller återfall
              i brott. Så länge vi inte lyckas bättre är vi naturligtvis inte
              nöjda och kan inte vara det.
            </seg>
            <seg n="becc5186">
              Det är en svår social problematik att arbeta med dessa människor.
              Det måste man inse.
            </seg>
            <seg n="db53777d">
              Det framgår att interpellanten verkar anse att det viktigaste
              är att arbetsterapeuter anställs. Jag lägger mig faktiskt inte
              i vilka yrkeskategorier Kriminalvården väljer att använda. Vi
              försöker peka på vad som faktiskt ska uträttas.
            </seg>
            <seg n="756b7f34">
              När det gäller träning för ett liv efter anstalten tror jag mig
              veta att vi dels arbetar en hel del för att göra det möjligt att
              få ett jobb när man lämnar verkställigheten, dels försöker ge
              utrymme för självhushåll och olika typer av daglig träning, för
              många intagna har aldrig levat ett normalt liv. De är inte vana
              vid att kliva upp på morgonen. De vet inte vad det är att passa
              tider. De kan inte laga mat. De vet inte hur man städar. De har
              ingen aning om hur man tar hand om sina kläder och så vidare.
            </seg>
            <seg n="87b5aaf1">
              Där vi har möjlighet att renovera och förändra öppnar vi förutsättningar
              för att man ska lära sig både att hantera en hushållsbudget, laga
              mat och sköta det dagliga livet i ett hushåll. Självklart är det
              så.
            </seg>
            <seg n="287d93f3">
              När det gäller arbete lade man under en period väldigt mycket
              krut på att man skulle prata med psykologer och liknande. Det
              måste man ju göra när man har stora problem. Men det gjordes på
              bekostnad av arbetsdriften, så man drog ned på olika typer av
              arbetsmöjligheter. Det har vi ändrat på. Vi har ändrat inriktning
              och sagt att arbetslinjen gäller också på anstalt.
            </seg>
            <seg n="ff258cd6">
              Genom att arbeta får klienterna både sysselsättning och kunskap
              som kan underlätta deras inträde på arbetsmarknaden. I dag består
              arbetsdriften av ungefär 100 produktionsenheter på anstalterna,
              och de sysselsätter ungefär 1 200 intagna på heltid. Väldigt mycket
              av enheterna arbetar nu med montering och förpackning. Träindustrier
              och mekaniska verkstäder är exempel på den typ av verksamhet man
              sysslar med. Förutom industriellt arbete finns hantverksarbete,
              service, tjänstearbete och lite jordbruk och skogsbruk, inklusive
              handelsträdgårdar.
            </seg>
            <seg n="b833378a">
              Man kan dock säga att det är en förhållandevis begränsad och
              delvis otidsenlig struktur på delar av arbetslinjen. Vi jobbar
              för att förändra detta och förnya det hela. En sak som vi gjorde
              relativt nyligen var att jag tillsammans med arbetsmarknadsministern
              gav ett särskilt uppdrag till Arbetsförmedlingen och Kriminalvården
              att titta på kvinnors situation. Det visade sig nämligen att det
              för kvinnor fanns väldigt lite av inriktad verksamhet som handlade
              om att komma igen på arbetsmarknaden. Där pågår ett arbete, vilket
              jag nämnde i mitt svar tidigare, där man också inom frivården
              jobbar mer med detta.
            </seg>
            <seg n="5a32738b">
              Jag är nu väldigt glad över att vi i alla fall har fått i gång
              mer av arbetsdrift också när det gäller kvinnliga intagna, för
              de behöver verkligen detta. Många gånger har de ännu större svårigheter
              att hantera än män kan tänkas ha. Därför är detta mycket viktigt.
            </seg>
            <seg n="1e3cb9dd">
              Man ska dock veta att det är svårt att hitta former för arbetsdriften,
              dels för att vi inte får konkurrera med näringsliv och andra verksamheter,
              dels för att det är väldigt olika vilken profil och vilka förkunskaper
              de enskilda intagna kan tänkas ha. Men vi jobbar med detta, tillsammans
              med utbildningsverksamheten. Jag tror att detta är oerhört centralt.
            </seg>
            <seg n="42199949">
              Det är också centralt att människor som avtjänar en verkställighet
              inte är sysslolösa och hamnar i passivitet och depression, utan
              de behöver jobba med sig själva och sin framtid, och det är det
              vi ska försöka åstadkomma framöver. Vi kommer att fortsätta på
              den linjen.
            </seg>
          </u>
          <note type="speaker" n="0f805f4a">
            Anf. 13 GUNVOR G ERICSON (MP):
          </note>
          <u who="Q4946932" xml:id="i-a34e9d104fefedd9-2" n="e94e9dd9">
            <seg n="3d84efed">
              Fru talman! Beatrice Ask beskrev detta med det dagliga livet.
              Det är ju precis det som arbetsterapeuterna är experter på. Det
              handlar om att göra ADL-bedömningar och om att göra insatser med
              individuellt utprövade behandlingsplaner. Rehabilitering innebär
              ju att man utreder en persons behov av vård och därefter erbjuder
              insatser som har god vetenskaplig och beprövad grund. Valet av
              insatser är inte slumpmässigt om termen rehabilitering används
              på rätt sätt.
            </seg>
            <seg n="a6a1421a">
              När man i dag på anstalt eller avdelning arbetar med rehabilitering
              är valda metoder väldigt ofta inriktade på samtal, till exempel
              mental träning, preventionsstrategier och så vidare. De arbetsterapeutiska
              insatserna skiljer sig dock markant från detta eftersom de har
              sin grund i precis det som ministern beskrev, alltså att personen
              själv ska ta ansvar och ges möjligheter till aktivitet.
            </seg>
            <seg n="12123987">
              I den arbetsterapeutiska behandlingen krävs engagemang från den
              intagne. Man måste själv vara aktiv, och oftast kan man använda
              helt naturliga uppgifter och aktiviteter i träningen. Det kan
              handla om att träna upp förmågan att planera och laga enklare
              måltider, sköta sina räkningar, läsa en instruktion eller att
              klara sin tvätt. Det är aktiviteter som många av dagens intagna
              har mycket svårt att hantera.
            </seg>
            <seg n="3fcda147">
              Jag är helt medveten om att det är stora sociala problem, och
              då borde den arbetslivsinriktade rehabiliteringen inom kriminalvården
              vara betydligt mer uppmärksammad och värderad. Där kan olika kompetenser
              hjälpa och stödja varandra till att nå ännu bättre resultat. Absolut
              är utbildning och arbete det som syftar till att man ska kunna
              komma ut till ett liv i en vanlig vardag.
            </seg>
          </u>
          <note type="speaker" n="2a322442">
            Anf. 14 Justitieminister BEATRICE ASK (M):
          </note>
          <u who="Q297850" xml:id="i-d44690545a7b9e85-7" n="3679e751">
            <seg n="3c16e905">
              Fru talman! Jag tror inte att Gunvor G Ericson och jag har så
              olika uppfattningar i sak. Men låt mig gärna säga något när det
              gäller detta med den dagliga verksamheten. Jag tror att det är
              väldigt viktigt att man faktiskt lär sig att leva ett normalt
              liv. Det är en del som behöver träning i det. Däremot behöver
              de inte alltid utredning och vård.
            </seg>
            <seg n="10453ac2">
              Man ska ha klart för sig att de som döms till fängelse är, trots
              sin bakgrund och trots det de har gjort, vuxna människor. De klarar
              av ganska bra saker, och det är kanske inte nödvändigt att det
              är en viss yrkeskategori alla gånger som genomför det, även om
              det i vissa sammanhang är rätt.
            </seg>
            <seg n="80e1fadd">
              Det är en väldigt varierande verksamhet. Det som är en akilleshäl
              på många håll är att vi har anstalter som inte är anpassade för
              självhushåll eller att man ska ta sitt eget ansvar men också att
              det krävs ganska gott självförtroende och en bra utbildning för
              att faktiskt våga ställa krav på de intagna. Det måste man göra
              i olika situationer. Bor det fem i en korridor, ungefär som när
              man läser vid universitetet, blir det många konflikter och annat.
              Då måste det vara ordning och reda. Då måste vissa regler gälla,
              och man måste genomföra det hela.
            </seg>
            <seg n="200c5627">
              Det fungerar ganska bra på en del håll. Jag besöker ofta anstalter.
              Inte minst på Hinseberg, där man har byggt nytt, har vi vad gäller
              de nya avdelningarna en väldigt bra självhushållsverksamhet, där
              de intagna alternerar och får träna det vardagliga, vilket är
              nog så viktigt.
            </seg>
            <seg n="d81fdec2">
              Däremot vill jag inte ställa det mot arbetslinjen. Jag menar
              att ambitionen måste vara både att man ska förbereda sig för ett
              arbete och att man ska klara sina dagliga göromål som människa,
              hålla sig ren, se till att kläderna är hyfsade och sköta ett hem.
              Det är viktiga saker.
            </seg>
            <seg n="91c560c4">
              Vi ser de här helheterna, och vi jobbar med innehållet i verkställigheten.
              Men det är också viktigt det ska sägas i den här diskussionen
              att säkerheten är hög. Det är ju på grund av våldsamheter, ofta,
              eller andra typer av kriminella handlingar som man är intagen.
              Då är säkerheten A och O.
            </seg>
          </u>
          <note n="dba2093c">
            Överläggningen var härmed avslutad.
          </note>
          <note n="10bfc946">
            13 § Bordläggning
          </note>
          <note n="b4b7b9c2">
            Anmäldes och bordlades
          </note>
          <note n="fd3510a0">
            14 § Anmälan om frågor för skriftliga svar
          </note>
          <note n="e36725f5">
            Anmäldes att följande frågor för skriftliga svar framställts
          </note>
          <note n="173049b2">
            den 20 juni
          </note>
          <note n="443f4449">
            Thomas Strand
          </note>
          <note n="4a7a3f8e">
            Ulf Nilsson
          </note>
          <note n="e0eb84d3">
            Gunilla Carlsson
          </note>
          <note n="ec444f7d">
            Frågorna redovisas i bilaga som fogats till riksdagens snabbprotokoll
            tisdagen den 25 juni.
          </note>
          <note n="82f4ed41">
            15 § Anmälan om skriftliga svar på frågor
          </note>
          <note n="5f13e6ea">
            Anmäldes att skriftliga svar på följande frågor inkommit
          </note>
          <note n="173049b2">
            den 20 juni
          </note>
          <note n="4822185a">
            Gunvor G Ericson
          </note>
          <note n="21b21385">
            Lars Mejern Larsson
          </note>
          <note n="2b1076ef">
            Mats Pertoft
          </note>
          <note n="e2e93ebd">
            Peter Persson
          </note>
          <note n="f3ec9550">
            Ingela Nylund Watz
          </note>
          <note n="e011b479">
            Billy Gustafsson
          </note>
          <note n="6dc57754">
            Björn Söder
          </note>
          <note n="1b619c54">
            Hans Hoff
          </note>
          <note n="1693a931">
            Suzanne Svensson
          </note>
          <note n="d27045ce">
            Svar på fråga 570 redovisas i bilaga som fogats till riksdagens
            snabbprotokoll tisdagen den 17 september.
          </note>
          <note n="08af61af">
            Övriga svar redovisas i bilaga som fogats till riksdagens snabbprotokoll
            tisdagen den 25 juni.
          </note>
          <note n="c00200e2">
            16 § Kammaren åtskildes kl. 11.52.
          </note>
          <note n="2a29ed4a">
            Förhandlingarna leddes av förste vice talmannen.
          </note>
          <note n="89efc04c">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
